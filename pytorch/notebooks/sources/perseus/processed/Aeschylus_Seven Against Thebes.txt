    ̓ετεοκλής Κάδμου πολῖται, χρὴ λέγειν τὰ καίρια ὅστις φυλάσσει πρᾶγος ἐν πρύμνῃ πόλεως οἴακα νωμῶν, βλέφαρα μὴ κοιμῶν ὕπνῳ. εἰ μὲν γὰρ εὖ πράξαιμεν, αἰτία θεοῦ· εἰ δ΄ αὖθ΄, ὃ μὴ γένοιτο, συμφορὰ τύχοι, ̓ετεοκλέης  ἂν εἷς πολὺς κατὰ πτόλιν ὑμνοῖθ΄ ὑπ΄ ἀστῶν φροιμίοις πολυρρόθοις οἰμώγμασίν θ΄, ὧν Ζεὺς ἀλεξητήριος ἐπώνυμος γένοιτο Καδμείων πόλει. ὑμᾶς  δὲ χρὴ νῦν, καὶ τὸν ἐλλείποντ΄ ἔτι ἥβης ἀκμαίας καὶ τὸν ἔξηβον χρόνῳ, βλαστημὸν  ἀλδαίνοντα σώματος πολύν, ὥραν τ΄  ἔχονθ΄  ἕκαστον  ὥστε  συμπρεπέσ, πόλει τ΄ ἀρήγειν καὶ θεῶν ἐγχωρίων βωμοῖσι, τιμὰς μὴ ΄ξαλειφθῆναί ποτε· τέκνοις τε, Γῇ τε μητρί, φιλτάτῃ τροφῷ· ἡ γὰρ νέους ἕρποντας εὐμενεῖ πέδῳ, ἅπαντα πανδοκοῦσα παιδείας ὄτλον, ἐθρέψατ΄ οἰκητῆρας  ἀσπιδηφόρους πιστοὺς ὅπως γένοισθε πρὸς χρέος τόδε. καὶ νῦν μὲν ἐς τόδ΄ ἦμαρ εὖ ῥέπει θεόσ· χρόνον γὰρ ἤδη τόνδε πυργηρουμένοις καλῶς τὰ πλείω πόλεμος ἐκ θεῶν κυρεῖ. νῦν δ΄ ὡς ὁ μάντις φησίν, οἰωνῶν βοτήρ, ἐν ὠσὶ νωμῶν καὶ φρεσίν,  πυρὸς δίχα, χρηστηρίους ὄρνιθας ἀψευδεῖ τέχνῃ· οὗτος τοιῶνδε δεσπότης μαντευμάτων λέγει μεγίστην προσβολὴν ̓αχαιίδα νυκτηγορεῖσθαι κἀπιβουλεύσειν  πόλει. ἀλλ΄ ἔς τ΄ ἐπάλξεις καὶ πύλας πυργωμάτων ὁρμᾶσθε πάντεσ, σοῦσθε σὺν παντευχίᾳ, πληροῦτε θωρακεῖα, κἀπὶ σέλμασιν πύργων στάθητε, καὶ πυλῶν ἐπ΄ ἐξόδοις μίμνοντες εὖ θαρσεῖτε,  μηδ΄ ἐπηλύδων ταρβεῖτ΄ ἄγαν ὅμιλον· εὖ τελεῖ θεόσ. σκοποὺς δὲ κἀγὼ καὶ κατοπτῆρας  στρατοῦ ἔπεμψα, τοὺς πέποιθα μὴ ματᾶν ὁδῷ· καὶ τῶνδ΄ ἀκούσας οὔ τι μὴ ληφθῶ δόλῳ.    ̓́αγγελος ̓ετεόκλεεσ, φέριστε Καδμείων ἄναξ, ἥκω σαφῆ τἀκεῖθεν ἐκ στρατοῦ φέρων, αὐτὸς κατόπτης δ΄ εἴμ΄ ἐγὼ τῶν πραγμάτων· ἄνδρες γὰρ ἑπτά, θούριοι λοχαγέται, ταυροσφαγοῦντες ἐς μελάνδετον σάκος καὶ θιγγάνοντες χερσὶ ταυρείου φόνου, ̓́αρη τ΄,  ̓ενυώ, καὶ φιλαίματον Φόβον ὡρκωμότησαν ἢ πόλει κατασκαφὰς θέντες λαπάξειν ἄστυ Καδμείων βίᾳ, ἢ γῆν θανόντες τήνδε φυράσειν φόνῳ· μνημεῖά θ΄ αὑτῶν  τοῖς τεκοῦσιν ἐς δόμους πρὸς ἅρμ΄ ̓αδράστου χερσὶν ἔστεφον, δάκρυ λείβοντεσ· οἶκτος δ΄ οὔτις ἦν διὰ στόμα. σιδηρόφρων γὰρ θυμὸς ἀνδρείᾳ φλέγων ἔπνει, λεόντων ὡς ̓́αρη  δεδορκότων. καὶ τῶνδε πύστις  οὐκ ὄκνῳ χρονίζεται· κληρουμένους δ΄ ἔλειπον, ὡς πάλῳ λαχὼν ἕκαστος αὐτῶν πρὸς πύλας ἄγοι λόχον. πρὸς ταῦτ΄ ἀρίστους ἄνδρας ἐκκρίτους πόλεως πυλῶν ἐπ΄ ἐξόδοισι τάγευσαι τάχοσ· ἐγγὺς γὰρ ἤδη πάνοπλος ̓αργείων στρατὸς χωρεῖ, κονίει, πεδία δ΄ ἀργηστὴς ἀφρὸς χραίνει σταλαγμοῖς ἱππικῶν ἐκ πλευμόνων. σὺ δ΄ ὥστε ναὸς κεδνὸς οἰακοστρόφος φράξαι πόλισμα, πρὶν καταιγίσαι πνοὰς ̓́αρεωσ· βοᾷ γὰρ κῦμα χερσαῖον στρατοῦ· καὶ τῶνδε καιρὸν ὅστις ὤκιστος λαβέ· κἀγὼ τὰ λοιπὰ πιστὸν ἡμεροσκόπον ὀφθαλμὸν ἕξω, καὶ σαφηνείᾳ λόγου εἰδὼς τὰ τῶν θύραθεν ἀβλαβὴς ἔσῃ.   ̓ετεοκλής ὦ Ζεῦ τε καὶ Γῆ καὶ πολισσοῦχοι θεοί, ̓αρά τ΄ ̓ερινὺς πατρὸς ἡ μεγασθενήσ, μή μοι πόλιν γε πρυμνόθεν πανώλεθρον ἐκθαμνίσητε δῃάλωτον, ̔ελλάδος φθόγγον χέουσαν, καὶ δόμους ἐφεστίουσ· ἐλευθέραν δὲ γῆν τε καὶ Κάδμου πόλιν ζυγοῖσι δουλίοισι  μήποτε σχεθεῖν· γένεσθε δ΄ ἀλκή· ξυνὰ δ΄ ἐλπίζω λέγειν· πόλις γὰρ εὖ πράσσουσα δαίμονας τίει.     Χορός θρέομαι φοβερὰ μεγάλ΄ ἄχη· μεθεῖται στρατόσ· στρατόπεδον λιπὼν ῥεῖ πολὺς ὅδε λεὼς πρόδρομος ἱππότασ· αἰθερία κόνις με πείθει φανεῖσ΄, ἄναυδος σαφὴς ἔτυμος ἄγγελοσ. ἔτι δὲ <γᾶσ> ἐμᾶς  πεδί΄ ὁπλόκτυπ΄  ὠ- τὶ χρίμπτει βοάν·  ποτᾶται, βρέμει δ΄ ἀμαχέτου δίκαν ὕδατος ὀροτύπου. ἰὼ ἰὼ ἰὼ θεοὶ θεαί τ΄ ὀρόμενον κακὸν βοᾷ τειχέων ὕπερ ἀλεύσατε. ὁ λεύκασπις ὄρνυται λαὸς εὐ- τρεπὴς ἐπὶ πόλιν διώκων πόδα. τίς ἄρα ῥύσεται, τίς ἄρ΄ ἐπαρκέσει θεῶν ἢ θεᾶν; πότερα δῆτ΄ ἐγὼ <πάτρια>  ποτιπέσω βρέτη δαιμόνων; ἰὼ μάκαρες εὔεδροι, ἀκμάζει βρετέων ἔχεσθαι· τί μέλ- λομεν ἀγάστονοι; ἀκούετ΄ ἢ οὐκ ἀκούετ΄ ἀσπίδων κτύπον; πέπλων καὶ στεφέων  πότ΄ εἰ μὴ νῦν ἀμ- φὶ λιτάν΄  ἕξομεν; κτύπον δέδορκα· πάταγος οὐχ ἑνὸς δορόσ. τί ῥέξεισ; προδώσεισ, παλαίχθων ̓́αρησ, τὰν τεάν; ἰὼ  χρυσοπήληξ δαῖμον ἔπιδ΄ ἔπι- δε πόλιν ἅν ποτ΄ εὐφιλήταν ἔθου.      Χορός θεοὶ πολιάοχοι πάντες ἴτε χθονὸσ· ἴδετε παρθένων ἱκέσιον λόχον δουλοσύνας ὕπερ. κῦμα γὰρ  περὶ πτόλιν δοχμολόφων ἀνδρῶν καχλάζει πνοαῖς ̓́αρεος ὀρόμενον. ἀλλ΄, ὦ Ζεῦ  πάτερ παντελέσ, πάντως ἄρηξον δαί̈ων ἅλωσιν. ̓αργέιοι δὲ πόλισμα Κάδμου κυκλοῦνται· φόβος δ΄ ἀρῄων  ὅπλων δονεῖ,  διὰ δέ τοι γενύων ἱππίων κινύρονται φόνον χαλινοί. ἑπτὰ δ΄ ἀγάνορες  πρέποντες στρατοῦ δορυσσοῖς  σαγαῖς πύλαις ἑβδόμαις  προσίστανται πάλῳ λαχόντεσ.   Χορός σύ τ΄, ὦ Διογενὲς φιλόμαχον κράτοσ, ῥυσίπολις  γενοῦ, Παλλάσ, ὅ θ΄ ἵππιος ποντομέδων ἄναξ ἰχθυβόλῳ Ποσειδάων  μαχανᾷ, ἐπίλυσιν φόβων,  ἐπίλυσιν δίδου. σύ τ΄, ̓́αρησ, φεῦ, φεῦ, πόλιν ἐπώνυμον Κάδμου  φύλαξον κήδεσαί τ΄ ἐναργῶσ. καὶ Κύπρισ, ἅτ΄ εἶ  γένους προμάτωρ, ἄλευσον· σέθεν γὰρ  ἐξ αἵματος γεγόναμεν· λιταῖσί  σε θεοκλύτοις ἀυτοῦσαι  πελαζόμεσθα. καὶ σύ, Λύκει΄ ἄναξ, Λύκειος γενοῦ στρατῷ δαί̈ῳ στόνων ἀντίτασ. σύ τ΄, ὦ  Λατογένει- α κούρα, τόξον εὐτυκάζου  ̓́αρτεμι φίλα.   Χορός ἒ ἒ ἒ ἔ, ὄτοβον ἁρμάτων ἀμφὶ πόλιν κλύω· ὦ πότνι΄ ̔́ηρα. ἔλακον ἀξόνων βριθομένων χνόαι. ̓́αρτεμι φίλα, ἒ ἒ ἒ ἔ, δοριτίνακτος αἰθὴρ δ΄  ἐπιμαίνεται. τί πόλις ἄμμι πάσχει, τί γενήσεται; ποῖ δ΄ ἔτι τέλος ἐπάγει θεόσ;   Χορός ἒ ἒ ἒ ἔ, ἀκροβόλων δ΄ ἐπάλξεων λιθὰς ἔρχεται· ὦ φίλ΄ ̓́απολλον· κόναβος ἐν πύλαις χαλκοδέτων σακέων, παῖ Διόσ, ὅθεν πολεμόκραντον ἁγνὸν τέλος ἐν μάχᾳ. σύ τε, μάκαιρ΄  ἄνασσ΄ ̓́ογκα, πρὸ πόλεως ἑπτάπυλον ἕδος ἐπιρρύου.   Χορός ἰὼ παναρκεῖς  θεοί, ἰὼ τέλειοι τέλειαί τε γᾶς τᾶσδε  πυργοφύλακεσ, πόλιν δορίπονον μὴ προδῶθ΄ ἑτεροφώνῳ στρατῷ. κλύετε παρθένων κλύετε πανδίκως χειροτόνους λιτάσ.   Χορός ἰὼ φίλοι δαίμονεσ, λυτήριοί  <τ΄>  ἀμφιβάντες πόλιν, δείξαθ΄ ὡς φιλοπόλεισ, μέλεσθέ θ΄  ἱερῶν δημίων, μελόμενοι δ΄ ἀρήξατε· φιλοθύτων δέ τοι πόλεος  ὀργίων μνήστορες ἐστέ μοι.     ̓ετεοκλής ὑμᾶς ἐρωτῶ, θρέμματ΄ οὐκ ἀνασχετά, ἦ ταῦτ΄ ἄριστα καὶ πόλει σωτήρια, στρατῷ τε θάρσος τῷδε πυργηρουμένῳ, βρέτη πεσούσας πρὸς πολισσούχων θεῶν αὔειν, λακάζειν, σωφρόνων μισήματα; μήτ΄ ἐν κακοῖσι μήτ΄ ἐν εὐεστοῖ φίλῃ ξύνοικος εἴην τῷ γυναικείῳ γένει. κρατοῦσα μὲν γὰρ οὐχ ὁμιλητὸν θράσοσ, δείσασα δ΄ οἴκῳ καὶ πόλει πλέον κακόν. καὶ νῦν πολίταις τάσδε διαδρόμους φυγὰς θεῖσαι διερροθήσατ΄ ἄψυχον κάκην· τὰ τῶν θύραθεν δ΄ ὡς ἄριστ΄ ὀφέλλεται, αὐτοὶ δ΄ ὑπ΄ αὐτῶν  ἔνδοθεν πορθούμεθα. τοιαῦτά τἂν γυναιξὶ συνναίων ἔχοισ. κεἰ μή τις ἀρχῆς τῆς ἐμῆς ἀκούσεται, ἀνὴρ γυνή τε χὤ τι τῶν μεταίχμιον, ψῆφος κατ΄ αὐτῶν ὀλεθρία βουλεύσεται, λευστῆρα δήμου δ΄ οὔ τι μὴ φύγῃ μόρον. μέλει γὰρ ἀνδρί, μὴ γυνὴ βουλευέτω, τἄξωθεν· ἔνδον δ΄ οὖσα μὴ βλάβην τίθει. ἤκουσας ἢ οὐκ ἤκουσασ, ἢ κωφῇ λέγω;      Χορός ὦ φίλον Οἰδίπου τέκοσ, ἔδεισ΄ ἀκού- σασα τὸν ἁρματόκτυπον ὄτοβον ὄτοβον, ὅτε  τε σύριγγες ἔκλαγξαν ἑλίτροχοι, ἱππικῶν τ΄ ἀπύαν  πηδαλίων διὰ στόμα πυριγενετᾶν χαλινῶν.  ̓ετεοκλής τί οὖν; ὁ ναύτης ἆρα μὴ ΄ς πρῷραν φυγὼν πρύμνηθεν ηὗρε  μηχανὴν σωτηρίασ, νεὼς καμούσης ποντίῳ πρὸς κύματι ;    Χορός ἀλλ΄ ἐπὶ δαιμόνων πρόδρομος ἦλθον ἀρ- χαῖα βρέτη, θεοῖσι πίσυνοσ,  νιφάδος ὅτ΄ ὀλοᾶς νειφομένας  βρόμος ἐν πύλαισ· δὴ τότ΄ ἤρθην φόβῳ πρὸς μακάρων λιτάσ, πόλεως ἵν΄ ὑπερέχοιεν ἀλκάν.  ̓ετεοκλής πύργον στέγειν εὔχεσθε πολέμιον δόρυ. οὐκοῦν  τάδ΄ ἔσται πρὸς θεῶν· ἀλλ΄ οὖν θεοὺς τοὺς τῆς ἁλούσης πόλεος  ἐκλείπειν λόγοσ.    Χορός μήποτ΄ ἐμὸν κατ΄ αἰῶνα λίποι  θεῶν ἅδε πανάγυρισ, μηδ΄ ἐπίδοιμι τάνδ΄ ἀστυδρομουμέναν πόλιν καὶ στράτευμ΄ ἁπτόμενον πυρὶ δαί̈ῳ.  ̓ετεοκλής μή μοι θεοὺς καλοῦσα βουλεύου κακῶσ· πειθαρχία γάρ ἐστι τῆς εὐπραξίας μήτηρ, γυνὴ σωτῆροσ· ὧδ΄ ἔχει λόγοσ.    Χορός ἔστι· θεοῦ  δ΄ ἔτ΄ ἰσχὺς καθυπερτέρα· πολλάκι δ΄ ἐν κακοῖσι τὸν  ἀμάχανον κἀκ χαλεπᾶς δύας ὕπερθ΄ ὀμμάτων κρημναμενᾶν  νεφελᾶν  ὀρθοῖ.  ̓ετεοκλής ἀνδρῶν τάδ΄ ἐστί, σφάγια καὶ χρηστήρια θεοῖσιν ἕρδειν πολεμίων πειρωμένους · σὸν δ΄ αὖ τὸ σιγᾶν καὶ μένειν εἴσω δόμων.    Χορός διὰ θεῶν πόλιν νεμόμεθ΄  ἀδάματον, δυσμενέων δ΄ ὄχλον πύργος ἀποστέγει. τίς  τάδε νέμεσις στυγεῖ;  ̓ετεοκλής οὔτοι φθονῶ σοι δαιμόνων τιμᾶν γένοσ· ἀλλ΄ ὡς πολίτας μὴ κακοσπλάγχνους τιθῇσ, εὔκηλος ἴσθι μηδ΄ ἄγαν ὑπερφοβοῦ.    Χορός ποτίφατον  κλύουσα πάταγον ἀνάμιγα ταρβοσύνῳ φόβῳ τάνδ΄ ἐς ἀκρόπτολιν, τίμιον ἕδοσ, ἱκόμαν.  ̓ετεοκλής μή νυν, ἐὰν θνῄσκοντας ἢ τετρωμένους πύθησθε, κωκυτοῖσιν ἁρπαλίζετε. τούτῳ γὰρ ̓́αρης βόσκεται, φόνῳ βροτῶν.      Χορός καὶ μὴν ἀκούω γ΄ ἱππικῶν φρυαγμάτων.   ̓ετεοκλής μή νυν  ἀκούουσ΄ ἐμφανῶς ἄκου΄ ἄγαν.   Χορός στένει πόλισμα γῆθεν, ὡς κυκλουμένων.   ̓ετεοκλής οὐκοῦν ἔμ΄ ἀρκεῖ τῶνδε βουλεύειν πέρι.   Χορός δέδοικ΄, ἀραγμὸς δ΄ ἐν πύλαις ὀφέλλεται.   ̓ετεοκλής οὐ σῖγα μηδὲν τῶνδ΄ ἐρεῖς κατὰ πτόλιν;   Χορός ὦ ξυντέλεια, μὴ προδῷς πυργώματα.   ̓ετεοκλής οὐκ ἐς φθόρον  σιγῶσ΄ ἀνασχήσῃ τάδε;   Χορός θεοὶ πολῖται, μή με δουλείας τυχεῖν.   ̓ετεοκλής αὐτὴ σὺ δουλοῖς κἀμὲ καὶ πᾶσαν πόλιν.   Χορός ὦ παγκρατὲς Ζεῦ, τρέψον εἰς ἐχθροὺς βέλοσ.   ̓ετεοκλής ὦ Ζεῦ, γυναικῶν οἷον ὤπασας γένοσ.   Χορός μοχθηρόν, ὥσπερ ἄνδρας ὧν ἁλῷ πόλισ.   ̓ετεοκλής παλινστομεῖς αὖ θιγγάνουσ΄ ἀγαλμάτων;   Χορός ἀψυχίᾳ γὰρ γλῶσσαν ἁρπάζει φόβοσ.   ̓ετεοκλής αἰτουμένῳ μοι κοῦφον εἰ δοίης τέλοσ.   Χορός λέγοις ἂν ὡς τάχιστα, καὶ τάχ΄ εἴσομαι.   ̓ετεοκλής σίγησον, ὦ τάλαινα, μὴ φίλους φόβει.   Χορός σιγῶ· σὺν ἄλλοις πείσομαι τὸ μόρσιμον.   ̓ετεοκλής τοῦτ΄ ἀντ΄ ἐκείνων τοὔπος αἱροῦμαι σέθεν. καὶ πρός γε τούτοισ, ἐκτὸς οὖσ΄ ἀγαλμάτων, εὔχου τὰ κρείσσω, ξυμμάχους εἶναι θεούσ· κἀμῶν ἀκούσασ΄ εὐγμάτων, ἔπειτα σὺ ὀλολυγμὸν ἱερὸν εὐμενῆ παιώνισον, ̔ελληνικὸν νόμισμα θυστάδος βοῆσ, θάρσος φίλοισ, λύουσα πολέμιον φόβον. ἐγὼ δὲ χώρας τοῖς πολισσούχοις θεοῖσ, πεδιονόμοις τε κἀγορᾶς ἐπισκόποισ, Δίρκης τε πηγαῖσ, ὕδατί τ΄  ̓ισμηνοῦ λέγω εὖ ξυντυχόντων καὶ πόλεως σεσωμένησ, μήλοισιν αἱμάσσοντας ἑστίας θεῶν, ταυροκτονοῦντας θεοῖσιν, ὧδ΄ ἐπεύχομαι θύσειν  τροπαῖα, δαί̈ων  δ΄ ἐσθήματα, στέψω λάφυρα  δουρίπληχθ΄  ἁγνοῖς δόμοισ. στέψω πρὸ ναῶν, πολεμίων δ΄ ἐσθήματα. τοιαῦτ΄ ἐπεύχου μὴ φιλοστόνως θεοῖσ, μηδ΄ ἐν ματαίοις κἀγρίοις ποιφύγμασιν· οὐ γάρ τι μᾶλλον μὴ φύγῃς τὸ μόρσιμον. ἐγὼ δέ γ΄  ἄνδρας ἓξ ἐμοὶ σὺν ἑβδόμῳ ἀντηρέτας ἐχθροῖσι τὸν μέγαν τρόπον εἰς ἑπτατειχεῖς ἐξόδους τάξω μολών, πρὶν ἀγγέλους σπερχνούς τε καὶ ταχυρρόθους λόγους ἱκέσθαι καὶ φλέγειν χρείας ὕπο.      Χορός μέλει, φόβῳ δ΄ οὐχ ὑπνώσσει κέαρ· γείτονες δὲ καρδίας μέριμναι ζωπυροῦσι τάρβος τὸν ἀμφιτειχῆ λεών, δράκοντας  ὥς τις τέκνων ὑπερδέδοικεν λεχαίων  δυσευνάτορας πάντρομος  πελειάσ. τοὶ μὲν γὰρ ποτὶ πύργους πανδαμεὶ πανομιλεὶ στείχουσιν.  τί γένωμαι; τοὶ δ΄ ἐπ΄ ἀμφιβόλοισιν ἰάπτουσι πολίταις χερμάδ΄ ὀκριόεσσαν. παντὶ τρόπῳ, Διογενεῖς θεοί, πόλιν καὶ στρατὸν Καδμογενῆ ῥύεσθε.   Χορός ποῖον δ΄ ἀμείψεσθε  γαίας πέδον τᾶσδ΄ ἄρειον, ἐχθροῖς ἀφέντες τὰν βαθύχθον΄ αἶαν, ὕδωρ τε Διρκαῖον, εὐ- τραφέστατον  πωμάτων ὅσων ἵησιν Ποσει- δᾶν ὁ γαιάοχος Τηθύος τε παῖδεσ. πρὸς τάδ΄, ὦ πολιοῦχοι θεοί, τοῖσι μὲν ἔξω πύργων ἀνδρολέτειραν κῆρα, ῥίψοπλον  ἄταν, ἐμβαλόντες ἄροισθε κῦδος τοῖσδε πολίταισ. καὶ πόλεως ῥύτορες  <ἔστ΄> εὔεδροί τε στάθητ΄ ὀξυγόοις λιταῖσιν.   Χορός οἰκτρὸν γὰρ πόλιν ὧδ΄ ὠγυγίαν ̓αίδᾳ προϊάψαι, δορὸς ἄγραν δουλίαν  ψαφαρᾷ σποδῷ ὑπ΄ ἀνδρὸς ̓αχαιοῦ θεόθεν περθομέναν ἀτίμωσ, τὰς δὲ κεχειρωμένας  ἄγεσθαι, ἒ ἔ, νέας τε καὶ παλαιὰς ἱππηδὸν πλοκάμων, περιρ- ρηγνυμένων φαρέων.  βοᾷ δ΄ ἐκκενουμένα πόλισ, λαί̈δος ὀλλυμένας μιξοθρόου· βαρείας τοι τύχας προταρβῶ.   Χορός κλαυτὸν δ΄ ἀρτιτρόποις  ὠμοδρόποις νομίμων προπάροιθεν διαμεῖψαι δωμάτων στυγερὰν ὁδόν· τί; τὸν φθίμενον γὰρ προλέγω βέλτερα τῶνδε πράσσειν· πολλὰ γάρ, εὖτε πτόλις  δαμασθῇ, ἒ ἔ, δυστυχῆ τε πράσσει. ἄλλος δ΄ ἄλλον ἄγει, φονεύ- ει, τὰ δὲ πυρφορεῖ· καπνῷ δὲ  χραίνεται πόλισμ΄ ἅπαν· μαινόμενος δ΄ ἐπιπνεῖ λαοδάμας μιαίνων εὐσέβειαν ̓́αρησ.   Χορός κορκορυγαὶ  δ΄ ἀν΄ ἄστυ, προτὶ πτόλιν δ΄ ὁρκάνα πυργῶτισ· πρὸς ἀνδρὸς δ΄ ἀνὴρ <ἀμφὶ>  δορὶ κλίνεται· βλαχαὶ δ΄ αἱματόεσσαι τῶν ἐπιμαστιδίων ἀρτιτρεφεῖς βρέμονται. ἁρπαγαὶ δὲ διαδρομᾶν  ὁμαίμονεσ· ξυμβολεῖ φέρων φέροντι, καὶ κενὸς κενὸν καλεῖ, ξύννομον θέλων ἔχειν, οὔτε μεῖον οὔτ΄ ἴσον λελιμμένοι. τἀκ  τῶνδ΄ εἰκάσαι λόγος πάρα.   Χορός παντοδαπὸς δὲ καρπὸς χαμάδις πεσὼν ἀλγύνει κυρήσασ· πικρὸν δ΄ ὄμμα θαλαμηπόλων· πολλὰ δ΄ ἀκριτόφυρτος γᾶς δόσις οὐτιδανοῖς ἐν ῥοθίοις  φορεῖται. δμωίδες δὲ καινοπήμονες νέαι· τλάμον΄  εὐνὰν αἰχμάλωτον ἀνδρὸς εὐτυχοῦντος ὣς δυσμενοῦς ὑπερτέρου ἐλπίς ἐστι νύκτερον τέλος μολεῖν, παγκλαύτων ἀλγέων ἐπίρροθον.     ̔ημιχόριον Α ὅ τοι κατόπτησ, ὡς ἐμοὶ δοκεῖ, στρατοῦ πευθώ τιν΄ ἡμῖν, ὦ φίλαι, νέαν φέρει, σπουδῇ διώκων πομπίμους χνόας ποδῶν.   ̔ημιχόριον Β καὶ μὴν ἄναξ ὅδ΄ αὐτὸς Οἰδίπου τόκος εἰς  ἀρτίκολλον ἀγγέλου λόγον μαθεῖν· σπουδὴ δὲ καὶ τοῦδ΄ οὐκ ἀπαρτίζει πόδα.   ̓́αγγελος λέγοιμ΄ ἂν εἰδὼς εὖ τὰ τῶν ἐναντίων, ὥς τ΄  ἐν πύλαις ἕκαστος εἴληχεν πάλον. Τυδεὺς μὲν ἤδη πρὸς πύλαισι Προιτίσιν βρέμει, πόρον δ΄ ̓ισμηνὸν οὐκ ἐᾷ περᾶν ὁ μάντισ· οὐ γὰρ σφάγια γίγνεται  καλά. Τυδεὺς δὲ μαργῶν καὶ μάχης λελιμμένος μεσημβριναῖς κλαγγαῖσιν ὡς δράκων βοᾷ· θείνει  δ΄ ὀνείδει μάντιν Οἰκλείδην  σοφόν, σαίνειν μόρον τε καὶ μάχην ἀψυχίᾳ. τοιαῦτ΄ ἀυτῶν τρεῖς κατασκίους λόφους σείει, κράνους χαίτωμ΄, ὑπ΄ ἀσπίδος δ΄ ἔσω χαλκήλατοι κλάζουσι κώδωνες φόβον· ἔχει δ΄ ὑπέρφρον σῆμ΄ ἐπ΄ ἀσπίδος τόδε, φλέγονθ΄ ὑπ΄ ἄστροις οὐρανὸν τετυγμένον· λαμπρὰ δὲ πανσέληνος ἐν μέσῳ σάκει, πρέσβιστον ἄστρων,  νυκτὸς ὀφθαλμόσ, πρέπει. τοιαῦτ΄ ἀλύων ταῖς ὑπερκόμποις σαγαῖς βοᾷ παρ΄ ὄχθαις ποταμίαισ, μάχης ἐρῶν, ἵππος χαλινῶν ὣς κατασθμαίνων μένει, ὅστις βοὴν σάλπιγγος ὁρμαίνει μένων. τίν΄ ἀντιτάξεις τῷδε;  τίς Προίτου πυλῶν κλῄθρων λυθέντων προστατεῖν φερέγγυοσ;   ̓ετεοκλής κόσμον μὲν ἀνδρὸς οὔτιν΄ ἂν τρέσαιμ΄ ἐγώ, οὐδ΄ ἑλκοποιὰ γίγνεται  τὰ σήματα· λόφοι δὲ κώδων τ΄ οὐ δάκνουσ΄ ἄνευ δορόσ. καὶ νύκτα ταύτην ἣν λέγεις ἐπ΄ ἀσπίδος ἄστροισι μαρμαίρουσαν οὐρανοῦ κυρεῖν, τάχ΄ ἂν γένοιτο μάντις ἡ ἀνοία τινί. εἰ γὰρ θανόντι νὺξ ἐπ΄ ὀφθαλμοῖς πέσοι, τῷ τοι φέροντι σῆμ΄ ὑπέρκομπον τόδε γένοιτ΄ ἂν ὀρθῶς ἐνδίκως τ΄ ἐπώνυμον, καὐτὸς καθ΄ αὑτοῦ τήνδ΄ ὕβριν μαντεύσεται. ἐγὼ δὲ Τυδεῖ κεδνὸν ̓αστακοῦ τόκον τῶνδ΄  ἀντιτάξω προστάτην πυλωμάτων, μάλ΄ εὐγενῆ τε καὶ τὸν Αἰσχύνης θρόνον τιμῶντα καὶ στυγοῦνθ΄ ὑπέρφρονας λόγουσ. αἰσχρῶν γὰρ ἀργόσ, μὴ κακὸς δ΄ εἶναι φιλεῖ. σπαρτῶν δ΄ ἀπ΄ ἀνδρῶν, ὧν ̓́αρης ἐφείσατο, ῥίζωμ΄ ἀνεῖται, κάρτα δ΄ ἔστ΄ ἐγχώριοσ, Μελάνιπποσ· ἔργον δ΄ ἐν κύβοις ̓́αρης κρινεῖ· Δίκη δ΄ ὁμαίμων  κάρτα νιν προστέλλεται εἴργειν τεκούσῃ μητρὶ πολέμιον δόρυ.      Χορός τὸν ἁμόν  νυν  ἀντίπαλον εὐτυχεῖν θεοὶ δοῖεν, ὡς δικαίως πόλεως πρόμαχος  ὄρνυται· τρέμω δ΄ αἱματη- φόρους μόρους ὑπὲρ φίλων ὀλομένων ἰδέσθαι.   ̓́αγγελος τούτῳ μὲν οὕτως εὐτυχεῖν δοῖεν θεοί· Καπανεὺς δ΄ ἐπ΄ ̓ηλέκτραισιν εἴληχεν πύλαισ, γίγας ὅδ΄ ἄλλος τοῦ πάρος λελεγμένου μείζων, ὁ κόμπος δ΄ οὐ κατ΄ ἄνθρωπον φρονεῖ, πύργοις δ΄ ἀπειλεῖ δείν΄, ἃ μὴ κραίνοι τύχη· θεοῦ τε γὰρ θέλοντος ἐκπέρσειν πόλιν καὶ μὴ θέλοντός φησιν, οὐδὲ τὴν Διὸς ἔριν πέδοι  σκήψασαν ἐμποδὼν σχεθεῖν. τὰς δ΄ ἀστραπάς τε καὶ κεραυνίους βολὰς μεσημβρινοῖσι θάλπεσιν προσῄκασεν· ἔχει δὲ σῆμα γυμνὸν ἄνδρα πυρφόρον, φλέγει δὲ λαμπὰς διὰ χερῶν ὡπλισμένη· χρυσοῖς δὲ φωνεῖ γράμμασιν πρήσω πόλιν. τοιῷδε φωτὶ πέμπετίς ξυστήσεται, τίς ἄνδρα κομπάζοντα  μὴ τρέσας μενεῖ;   ̓ετεοκλής καὶ τῷδε κέρδει κέρδος ἄλλο τίκτεται. τῶν τοι ματαίων ἀνδράσιν φρονημάτων ἡ γλῶσσ΄  ἀληθὴς γίγνεται  κατήγοροσ· Καπανεὺς δ΄ ἀπειλεῖ, δρᾶν παρεσκευασμένοσ, θεοὺς ἀτίζων, κἀπογυμνάζων στόμα χαρᾷ ματαίᾳ θνητὸς ὢν εἰς οὐρανὸν πέμπει γεγωνὰ  Ζηνὶ κυμαίνοντ΄ ἔπη· πέποιθα δ΄ αὐτῷ ξὺν δίκῃ τὸν πυρφόρον ἥξειν κεραυνόν, οὐδὲν ἐξῃκασμένον μεσημβρινοῖσι θάλπεσιν τοῖς ἡλίου. ἀνὴρ δ΄ ἐπ΄ αὐτῷ, κεἰ στόμαργός ἐστ΄ ἄγαν, αἴθων τέτακται λῆμα, Πολυφόντου βία, φερέγγυον φρούρημα, προστατηρίας ̓αρτέμιδος εὐνοίαισι σύν τ΄ ἄλλοις θεοῖσ. λέγ΄ ἄλλον ἄλλαις ἐν πύλαις εἰληχότα.    Χορός ὄλοιθ΄ ὃς πόλει μεγάλ΄ ἐπεύχεται, κεραυνοῦ δέ νιν  βέλος ἐπισχέθοι, πρὶν ἐμὸν ἐσθορεῖν δόμον, πωλικῶν θ΄  ἑδωλίων ὑπερκόπῳ δορί ποτ΄ ἐκλαπάξαι.   ̓́αγγελος καὶ μὴν τὸν ἐντεῦθεν λαχόντα πρὸς πύλαις λέξω· τρίτῳ γὰρ ̓ετεόκλῳ τρίτος πάλος ἐξ ὑπτίου ΄πήδησεν εὐχάλκου κράνουσ, πύλαισι Νηίστῃσι  προσβαλεῖν λόχον. ἵππους δ΄ ἐν ἀμπυκτῆρσιν ἐμβριμωμένας δινεῖ, θελούσας πρὸς πύλαις πεπτωκέναι. φιμοὶ δὲ συρίζουσι βάρβαρον τρόπον, μυκτηροκόμποις πνεύμασιν πληρούμενοι. ἐσχημάτισται  δ΄ ἀσπὶς οὐ σμικρὸν  τρόπον· ἀνὴρ δ΄·  ὁπλίτης κλίμακος προσαμβάσεις στείχει πρὸς ἐχθρῶν πύργον, ἐκπέρσαι θέλων. βοᾷ δὲ χοὖτος γραμμάτων ἐν ξυλλαβαῖσ, ὡς οὐδ΄ ἂν ̓́αρης σφ΄ ἐκβάλοι πυργωμάτων. καὶ τῷδε φωτὶ πέμπε τὸν φερέγγυον πόλεως ἀπείργειν τῆσδε δούλιον  ζυγόν.   ̓ετεοκλής πέμποιμ΄ ἂν ἤδη τόνδε, σὺν τύχῃ δέ τῳ· καὶ δὴ πέπεμπται  κόμπον ἐν χεροῖν ἔχων, Μεγαρεύσ, Κρέοντος σπέρμα τοῦ σπαρτῶν γένουσ, ὃς οὔτι μάργων ἱππικῶν φρυαγμάτων βρόμον φοβηθεὶς ἐκ πυλῶν χωρήσεται, ἀλλ΄ ἢ θανὼν τροφεῖα πληρώσει χθονί, ἢ καὶ δύ΄  ἄνδρε καὶ πόλισμ΄ ἐπ΄ ἀσπίδος ἑλὼν λαφύροις δῶμα κοσμήσει πατρόσ. κόμπαζ΄ ἐπ΄ ἄλλῳ, μηδέ μοι φθόνει λέγων.    Χορός ἐπεύχομαι τῷδε  μὲν εὐτυχεῖν, ἰὼ πρόμαχ΄ ἐμῶν δόμων, τοῖσι δὲ δυστυχεῖν. ὡς δ΄ ὑπέραυχα βάζουσιν  ἐπὶ πτόλει μαινομένᾳ φρενί, τώς νιν Ζεὺς νεμέτωρ ἐπίδοι κοταίνων.   ̓́αγγελος τέταρτος ἄλλοσ, γείτονας πύλας ἔχων ̓́ογκας ̓αθάνασ, ξὺν βοῇ παρίσταται, ̔ιππομέδοντος σχῆμα καὶ μέγας τύποσ· ἅλω δὲ πολλήν, ἀσπίδος κύκλον λέγω, ἔφριξα δινήσαντοσ· οὐκ ἄλλως ἐρῶ. ὁ σηματουργὸς δ΄ οὔ τις εὐτελὴς ἄρ΄ ἦν ὅστις τόδ΄ ἔργον ὤπασεν πρὸς ἀσπίδι, Τυφῶν΄ ἱέντα πύρπνοον διὰ στόμα λιγνὺν μέλαιναν, αἰόλην πυρὸς κάσιν· ὄφεων δὲ πλεκτάναισι περίδρομον κύτος προσηδάφισται κοιλογάστορος κύκλου. αὐτὸς δ΄ ἐπηλάλαξεν, ἔνθεος δ΄ ̓́αρει βακχᾷ πρὸς ἀλκὴν Θυιὰς  ὣς φόβον βλέπων. τοιοῦδε φωτὸς πεῖραν εὖ φυλακτέον· Φόβος γὰρ ἤδη πρὸς πύλαις κομπάζεται.   ̓ετεοκλής πρῶτον μὲν ̓́ογκα Παλλάσ, ἥτ΄ ἀγχίπτολισ, πύλαισι γείτων, ἀνδρὸς ἐχθαίρουσ΄ ὕβριν, εἴρξει νεοσσῶν ὣς δράκοντα δύσχιμον· ̔υπέρβιος δέ, κεδνὸς Οἴνοπος τόκοσ, ἀνὴρ κατ΄ ἄνδρα τοῦτον ᾑρέθη, θέλων ἐξιστορῆσαι μοῖραν ἐν χρείᾳ τύχησ, οὔτ΄ εἶδος οὔτε θυμὸν οὐδ΄ ὅπλων σχέσιν μωμητόσ, ̔ερμῆς δ΄ εὐλόγως ξυνήγαγεν. ἐχθρὸς γὰρ ἁνὴρ  ἀνδρὶ τῷ ξυστήσεται, ξυνοίσετον δὲ πολεμίους ἐπ΄ ἀσπίδων θεούσ· ὁ μὲν γὰρ πύρπνοον Τυφῶν΄ ἔχει, ̔υπερβίῳ δὲ Ζεὺς πατὴρ ἐπ΄ ἀσπίδος σταδαῖος ἧσται, διὰ χερὸς βέλος φλέγων· κοὔπω τις εἶδε Ζῆνά που νικώμενον. τοιάδε μέντοι προσφίλεια δαιμόνων· πρὸς τῶν κρατούντων δ΄ ἐσμέν, οἱ δ΄ ἡσσωμένων, εἰ Ζεύς γε Τυφῶ καρτερώτερος μάχῃ· εἰκὸς δὲ  πράξειν  ἄνδρας ὧδ΄ ἀντιστάτασ, ̔υπερβίῳ τε πρὸς λόγον τοῦ σήματος σωτὴρ γένοιτ΄ ἂν Ζεὺς ἐπ΄ ἀσπίδος τυχών.    Χορός πέποιθα <δὴ>  τὸν Διὸς ἀντίτυπον ἔχοντ΄ ἄφιλον ἐν σάκει τοῦ χθονίου δέμας δαίμονοσ,  ἐχθρὸν εἴκασμα βροτοῖς  τε καὶ δαροβίοισι θεοῖσιν, πρόσθε πυλᾶν κεφαλὰν ἰάψειν.   ̓́αγγελος οὕτως γένοιτο.  τὸν δὲ πέμπτον αὖ λέγω, πέμπταισι προσταχθέντα Βορραίαις  πύλαισ, τύμβον κατ΄ αὐτὸν Διογενοῦς ̓αμφίονοσ· ὄμνυσι δ΄ αἰχμὴν ἣν ἔχει μᾶλλον θεοῦ σέβειν πεποιθὼς ὀμμάτων θ΄ ὑπέρτερον, ἦ μὴν λαπάξειν ἄστυ Καδμείων βίᾳ Διόσ· τόδ΄ αὐδᾷ μητρὸς  ἐξ ὀρεσκόου βλάστημα καλλίπρῳρον, ἀνδρόπαις ἀνήρ· στείχει δ΄ ἴουλος ἄρτι διὰ παρηίδων, ὥρας φυούσησ, ταρφὺς ἀντέλλουσα θρίξ. ὁ δ΄ ὠμόν, οὔτι παρθένων ἐπώνυμον, φρόνημα, γοργὸν δ΄ ὄμμ΄ ἔχων, προσίσταται. οὐ μὴν ἀκόμπαστός γ΄ ἐφίσταται πύλαισ· τὸ γὰρ πόλεως ὄνειδος ἐν χαλκηλάτῳ σάκει, κυκλωτῷ σώματος προβλήματι, Σφίγγ΄ ὠμόσιτον προσμεμηχανημένην γόμφοις ἐνώμα, λαμπρὸν ἔκκρουστον δέμασ, φέρει δ΄ ὑφ΄ αὑτῇ φῶτα Καδμείων ἕνα, ὡς πλεῖστ΄ ἐπ΄ ἀνδρὶ τῷδ΄ ἰάπτεσθαι βέλη. ἐλθὼν δ΄ ἔοικεν οὐ καπηλεύσειν μάχην, μακρᾶς κελεύθου δ΄ οὐ καταισχυνεῖν  πόρον, Παρθενοπαῖος ̓αρκάσ· ὁ δὲ τοιόσδ΄ ἀνὴρ μέτοικοσ, ̓́αργει δ΄ ἐκτίνων καλὰς τροφάσ, πύργοις ἀπειλεῖ τοῖσδ΄ ἃ μὴ κραίνοι θεόσ.   ̓ετεοκλής εἰ γὰρ τύχοιεν ὧν φρονοῦσι πρὸς θεῶν, αὐτοῖς ἐκείνοις ἀνοσίοις κομπάσμασιν· ἦ τἂν πανώλεις παγκάκως τ΄ ὀλοίατο. ἔστιν δὲ καὶ τῷδ΄, ὃν λέγεις τὸν ̓αρκάδα, ἀνὴρ ἄκομποσ, χεὶρ δ΄ ὁρᾷ  τὸ δράσιμον, ̓́ακτωρ ἀδελφὸς τοῦ πάρος λελεγμένου· ὃς οὐκ ἐάσει γλῶσσαν ἐργμάτων ἄτερ ἔσω πυλῶν ῥέουσαν ἀλδαίνειν κακά, οὐδ΄ εἰσαμεῖψαι θηρὸς ἐχθίστου δάκους εἰκὼ φέροντα πολεμίας ἐπ΄ ἀσπίδοσ· ἣ ΄ξωθεν  εἴσω τῷ φέροντι μέμψεται, πυκνοῦ κροτησμοῦ τυγχάνουσ΄ ὑπὸ πτόλιν. θεῶν θελόντων τἂν  ἀληθεύσαιμ΄ ἐγώ.    Χορός ἱκνεῖται λόγος διὰ στηθέων, τριχὸς δ΄ ὀρθίας πλόκαμος ἵσταται, μεγάλα μεγαληγόρων κλυούσᾳ ἀνοσίων ἀνδρῶν.  εἴθε γὰρ θεοὶ  τοῦδ΄ ὀλέσειαν ἐν γᾷ.   ̓́αγγελος ἕκτον λέγοιμ΄ ἂν ἄνδρα σωφρονέστατον, ἀλκήν τ΄ ἄριστον μάντιν, ̓αμφιάρεω βίαν· ̔ομολωίσιν δὲ πρὸς πύλαις τεταγμένος κακοῖσι βάζει πολλὰ Τυδέως βίαν· τὸν ἀνδροφόντην, τὸν πόλεως ταράκτορα, μέγιστον ̓́αργει τῶν κακῶν διδάσκαλον, ̓ερινύος κλητῆρα, πρόσπολον φόνου, κακῶν τ΄ ̓αδράστῳ τῶνδε βουλευτήριον. καὶ τὸν σὸν αὖθις προσθροῶν  ὁμόσπορον, ἐξυπτιάζων ὄμμα,  Πολυνείκους βίαν, δίς τ΄ ἐν τελευτῇ τοὔνομ΄ ἐνδατούμενοσ, καλεῖ.  λέγει δὲ τοῦτ΄ ἔπος διὰ στόμα· ἦ τοῖον ἔργον καὶ θεοῖσι προσφιλέσ, καλόν τ΄ ἀκοῦσαι καὶ λέγειν μεθυστέροισ, πόλιν πατρῴαν καὶ θεοὺς τοὺς ἐγγενεῖς πορθεῖν, στράτευμ΄ ἐπακτὸν ἐμβεβληκότα; μητρός τε πηγὴν τίς κατασβέσει δίκη; πατρίς τε  γαῖα σῆς ὑπὸ σπουδῆς δορὶ ἁλοῦσα πῶς σοι ξύμμαχος γενήσεται; ἔγωγε μὲν δὴ τήνδε πιανῶ χθόνα, μάντις κεκευθὼς πολεμίας ὑπὸ χθονόσ. μαχώμεθ΄, οὐκ ἄτιμον ἐλπίζω μόρον. τοιαῦθ΄ ὁ μάντις ἀσπίδ΄ εὐκήλως ἔχων πάγχαλκον ηὔδα· σῆμα δ΄ οὐκ ἐπῆν κύκλῳ. οὐ γὰρ δοκεῖν ἄριστοσ, ἀλλ΄ εἶναι θέλει, βαθεῖαν ἄλοκα διὰ φρενὸς καρπούμενοσ, ἐξ ἧς τὰ κεδνὰ βλαστάνει βουλεύματα. τούτῳ σοφούς τε κἀγαθοὺς ἀντηρέτας πέμπειν ἐπαινῶ.  δεινὸς ὃς θεοὺς σέβει.   ̓ετεοκλής φεῦ τοῦ ξυναλλάσσοντος ὄρνιθος βροτοῖς δίκαιον ἄνδρα τοῖσι δυσσεβεστέροισ. ἐν παντὶ πράγει δ΄ ἔσθ΄ ὁμιλίας κακῆς κάκιον οὐδέν, καρπὸς οὐ κομιστέοσ· ἄτης ἄρουρα θάνατον ἐκκαρπίζεται. ἢ γὰρ ξυνεισβὰς πλοῖον εὐσεβὴς ἀνὴρ ναύταισι θερμοῖς καὶ πανουργίᾳ τινὶ ὄλωλεν ἀνδρῶν σὺν θεοπτύστῳ γένει, ἢ ξὺν πολίταις ἀνδράσιν δίκαιος ὢν ἐχθροξένοις τε καὶ θεῶν ἀμνήμοσιν, ταὐτοῦ κυρήσας ἐκδίκως ἀγρεύματοσ, πληγεὶς θεοῦ μάστιγι παγκοίνῳ ΄δάμη. οὕτως δ΄ ὁ μάντισ, υἱὸν Οἰκλέους  λέγω, σώφρων δίκαιος ἀγαθὸς εὐσεβὴς ἀνήρ, μέγας προφήτησ, ἀνοσίοισι συμμιγεὶς θρασυστόμοισιν ἀνδράσιν βίᾳ φρενῶν, τείνουσι πομπὴν τὴν μακρὰν πάλιν μολεῖν, Διὸς θέλοντος ξυγκαθελκυσθήσεται. δοκῶ μὲν οὖν σφε μηδὲ προσβαλεῖν πύλαις οὐχ ὡς ἄθυμος οὐδὲ λήματος κάκῇ, ἀλλ΄ οἶδεν ὥς σφε χρὴ τελευτῆσαι μάχῃ, εἰ καρπὸς ἔσται θεσφάτοισι Λοξίου· φιλεῖ δὲ σιγᾶν ἢ λέγειν τὰ καίρια. ὅμως δ΄ ἐπ΄ αὐτῷ φῶτα, Λασθένους βίαν, ἐχθρόξενον πυλωρὸν ἀντιτάξομεν, γέροντα τὸν νοῦν, σάρκα δ΄ ἡβῶσαν φύει, ποδῶκες ὄμμα, χεῖρα δ΄ οὐ βραδύνεται παρ΄ ἀσπίδος γυμνωθὲν ἁρπάσαι δόρυ. θεοῦ δὲ δῶρόν ἐστιν εὐτυχεῖν βροτούσ.    Χορός κλύοντες θεοὶ δικαίας λιτὰς ἁμετέρας  τελεῖθ΄, ὡς πόλις εὐτυχῇ, δορίπονα κάκ΄ ἐκτρέποντες <ἐσ> γᾶς ἐπιμόλουσ·  πύργων δ΄ ἔκτοθεν βαλὼν Ζεύς σφε κάνοι κεραυνῷ.     ̓́αγγελος τὸν ἕβδομον δὴ τόνδ΄ ἐφ΄ ἑβδόμαις πύλαις λέξω, τὸν αὐτοῦ σοῦ κασίγνητον, πόλει οἵας  ἀρᾶται καὶ κατεύχεται τύχασ· πύργοις ἐπεμβὰς κἀπικηρυχθεὶς χθονί, ἁλώσιμον παιᾶν΄ ἐπεξιακχάσασ, σοὶ ξυμφέρεσθαι καὶ κτανὼν θανεῖν πέλασ, ἢ ζῶντ΄ ἀτιμαστῆρα τὼς  ἀνδρηλάτην φυγῇ τὸν αὐτὸν τόνδε τείσασθαι  τρόπον. τοιαῦτ΄ ἀυτεῖ καὶ θεοὺς γενεθλίους καλεῖ πατρῴας γῆς ἐποπτῆρας λιτῶν τῶν ὧν γενέσθαι πάγχυ Πολυνείκους βία. ἔχει δὲ καινοπηγὲς εὔκυκλον σάκος διπλοῦν τε σῆμα προσμεμηχανημένον. χρυσήλατον γὰρ ἄνδρα τευχηστὴν ἰδεῖν ἄγει γυνή τις σωφρόνως ἡγουμένη. Δίκη δ΄ ἄρ΄ εἶναί φησιν, ὡς τὰ γράμματα λέγει  κατάξω δ΄ ἄνδρα τόνδε καὶ πόλιν ἕξει πατρῴων δωμάτων τ΄ ἐπιστροφάσ. τοιαῦτ΄ ἐκείνων ἐστὶ τἀξευρήματα. σὺ δ΄ αὐτὸς ἤδη γνῶθι τίνα πέμπειν δοκεῖ· ὡς οὔποτ΄ ἀνδρὶ τῷδε κηρυκευμάτων μέμψῃ, σὺ δ΄ αὐτὸς γνῶθι ναυκληρεῖν πόλιν.   ̓ετεοκλής ὦ θεομανές τε καὶ θεῶν μέγα στύγοσ, ὦ πανδάκρυτον ἁμὸν Οἰδίπου γένοσ· ὤμοι, πατρὸς δὴ νῦν ἀραὶ τελεσφόροι. ἀλλ΄ οὔτε κλαίειν οὔτ΄ ὀδύρεσθαι πρέπει, μὴ καὶ τεκνωθῇ δυσφορώτερος γόοσ. ἐπωνύμῳ δὲ κάρτα, Πολυνείκει  λέγω, τάχ΄ εἰσόμεσθα τοὐπίσημ΄ ὅποι τελεῖ, εἴ νιν κατάξει χρυσότευκτα γράμματα ἐπ΄ ἀσπίδος φλύοντα σὺν  φοίτῳ φρενῶν. εἰ δ΄ ἡ Διὸς παῖς παρθένος Δίκη παρῆν ἔργοις ἐκείνου καὶ φρεσίν, τάχ΄ ἂν τόδ΄ ἦν· ἀλλ΄ οὔτε νιν φυγόντα μητρόθεν σκότον, οὔτ΄ ἐν τροφαῖσιν, οὔτ΄ ἐφηβήσαντά πω, οὔτ΄ ἐν γενείου ξυλλογῇ τριχώματοσ, Δίκη προσεῖδε  καὶ κατηξιώσατο· οὐδ΄  ἐν πατρῴας μὴν χθονὸς κακουχίᾳ οἶμαί νιν αὐτῷ νῦν παραστατεῖν πέλασ. ἦ δῆτ΄  ἂν εἴη πανδίκως ψευδώνυμος Δίκη, ξυνοῦσα φωτὶ παντόλμῳ φρένασ. τούτοις πεποιθὼς εἶμι καὶ ξυστήσομαι αὐτόσ· τίς ἄλλος μᾶλλον ἐνδικώτεροσ; ἄρχοντί τ΄ ἄρχων καὶ κασιγνήτῳ κάσισ, ἐχθρὸς σὺν ἐχθρῷ στήσομαι. φέρ΄ ὡς τάχος κνημῖδασ, αἰχμῆς καὶ πέτρων  προβλήματα.   Χορός μή, φίλτατ΄ ἀνδρῶν, Οἰδίπου τέκοσ, γένῃ ὀργὴν ὁμοῖος τῷ κάκιστ΄ αὐδωμένῳ· ἀλλ΄ ἄνδρας ̓αργείοισι Καδμείους ἅλις ἐς χεῖρας  ἐλθεῖν· αἷμα γὰρ καθάρσιον. ἀνδροῖν δ΄ ὁμαίμοιν θάνατος ὧδ΄ αὐτοκτόνοσ, οὐκ ἔστι γῆρας τοῦδε τοῦ μιάσματοσ.   ̓ετεοκλής εἴπερ κακὸν φέροι τισ, αἰσχύνης ἄτερ ἔστω· μόνον γὰρ κέρδος ἐν τεθνηκόσι· κακῶν δὲ κᾀσχρῶν οὔτιν΄ εὐκλείαν ἐρεῖσ.      Χορός τί μέμονασ,  τέκνον; μή τί σε  θυμοπλη- θὴς δορίμαργος  ἄτα φερέτω· κακοῦ δ΄ ἔκβαλ΄  ἔρωτος ἀρχάν.  ̓ετεοκλής ἐπεὶ τὸ πρᾶγμα κάρτ΄ ἐπισπέρχει θεόσ, ἴτω κατ΄ οὖρον κῦμα Κωκυτοῦ λαχὸν Φοίβῳ στυγηθὲν πᾶν τὸ Λαί̈ου γένοσ.    Χορός ὠμοδακής σ΄ ἄγαν ἵμερος ἐξοτρύ- νει πικρόκαρπον ἀνδροκτασίαν  τελεῖν αἵματος οὐ θεμιστοῦ.  ̓ετεοκλής φίλου γὰρ ἐχθρά  μοι πατρὸς τάλαιν΄  ἀρὰ ξηροῖς ἀκλαύτοις ὄμμασιν προσιζάνει, λέγουσα κέρδος πρότερον ὑστέρου μόρου.    Χορός ἀλλὰ σὺ μὴ ΄ποτρύνου· κακὸς οὐ κεκλή- σῃ βίον εὖ κυρήσασ· μελάναιγις δ΄· οὐκ εἶσι δόμων  ̓ερινύσ, ὅταν ἐκ χερῶν θεοὶ θυσίαν δέχωνται;  ̓ετεοκλής θεοῖς μὲν ἤδη πως παρημελήμεθα, χάρις δ΄ ἀφ΄ ἡμῶν ὀλομένων θαυμάζεται· τί οὖν ἔτ΄ ἂν σαίνοιμεν ὀλέθριον μόρον;    Χορός νῦν ὅτε σοι παρέστακεν· ἐπεὶ δαίμων λήματος ἐν τροπαίᾳ χρονίᾳ  μεταλ- λακτὸς ἴσως ἂν ἔλθοι θελεμωτέρῳ πνεύματι·  νῦν δ΄ ἔτι ζεῖ.  ̓ετεοκλής ἐξέζεσεν  γὰρ Οἰδίπου κατεύγματα· ἄγαν δ΄ ἀληθεῖς ἐνυπνίων φαντασμάτων ὄψεισ, πατρῴων χρημάτων δατήριοι.      Χορός πιθοῦ  γυναιξί, καίπερ οὐ στέργων ὅμωσ.   ̓ετεοκλής λέγοιτ΄ ἂν ὧν ἄνη τισ·  οὐδὲ χρὴ μακράν.   Χορός μὴ ΄λθῃς ὁδοὺς σὺ τάσδ΄ ἐφ΄ ἑβδόμαις πύλαισ.   ̓ετεοκλής τεθηγμένον τοί μ΄ οὐκ ἀπαμβλυνεῖς λόγῳ.   Χορός νίκην γε μέντοι καὶ κακὴν τιμᾷ θεόσ.   ̓ετεοκλής οὐκ ἄνδρ΄ ὁπλίτην τοῦτο χρὴ στέργειν ἔποσ.   Χορός ἀλλ΄ αὐτάδελφον αἷμα δρέψασθαι θέλεισ;   ̓ετεοκλής θεῶν διδόντων οὐκ ἂν ἐκφύγοις κακά.      Χορός πέφρικα τὰν ὠλεσίοικον θεόν, οὐ θεοῖς ὁμοίαν, παναλαθῆ  κακόμαντιν πατρὸς εὐκταίαν ̓ερινὺν τελέσαι τὰς περιθύμους κατάρας Οἰδιπόδα βλαψίφρονοσ· παιδολέτωρ δ΄ ἔρις ἅδ΄  ὀτρύνει.   Χορός ξένος δὲ κλήρους  ἐπινωμᾷ, Χάλυβος Σκυθᾶν  ἄποικοσ, κτεάνων χρηματοδαίτας πικρόσ, ὠμόφρων σίδαροσ, χθόνα ναίειν διαπήλασ, ὁπόσαν καὶ φθιμένοισιν κατέχειν, τῶν μεγάλων πεδίων ἀμοίρουσ.   Χορός ἐπεὶ δ΄ ἂν  αὐτοκτόνως αὐτοδάικτοι θάνωσι, καὶ γαί̈α  κόνις πίῃ μελαμπαγὲς αἷμα φοίνιον, τίς ἂν καθαρμοὺς  πόροι, τίς ἄν σφε λούσειεν; ὦ πόνοι δόμων νέοι παλαι- οῖσι συμμιγεῖς κακοῖσ.   Χορός παλαιγενῆ γὰρ λέγω παρβασίαν  ὠκύποινον· αἰῶνα δ΄ ἐς τρίτον μένει· ̓απόλλωνος εὖτε Λάιος βίᾳ,  τρὶς εἰπόντος ἐν μεσομφάλοις Πυθικοῖς χρηστηρίοις θνᾴσκοντα  γέν- νας ἄτερ σῴζειν πόλιν,   Χορός κρατηθεὶς δ΄ ἐκ φίλων ἀβουλιᾶν ἐγείνατο  μὲν μόρον αὑτῷ, πατροκτόνον Οἰδιπόδαν, ὅστε ματρὸς ἁγνὰν σπείρας ἄρουραν, ἵν΄ ἐτράφη, ῥίζαν αἱματόεσσαν ἔτλα·   παράνοια  συνᾶγε νυμφίους φρενώλεισ.   Χορός κακῶν δ΄ ὥσπερ θάλασσα κῦμ΄ ἄγει· τὸ μὲν πίτνον, ἄλλο δ΄ ἀείρει τρίχαλον, ὃ καὶ περὶ πρύμ- ναν πόλεως καχλάζει. μεταξὺ δ΄ ἀλκὰ δι΄ ὀλίγου τείνει, πύργος ἐν εὔρει. δέδοικα δὲ σὺν  βασιλεῦσι μὴ πόλις δαμασθῇ.   Χορός τελειᾶν  γὰρ παλαιφάτων ἀρᾶν βαρεῖαι καταλλαγαί· τὰ δ΄ ὀλοὰ πελόμεν΄  οὐ παρέρχεται. πρόπρυμνα δ΄ ἐκβολὰν  φέρει ἀνδρῶν ἀλφηστᾶν ὄλβος ἄγαν παχυνθείσ.   Χορός τίν΄ ἀνδρῶν γὰρ τοσόνδ΄ ἐθαύμασαν θεοὶ καὶ ξυνέστιοι πόλεος ὁ πολύβατός  τ΄ ἀγὼν  βροτῶν, ὅσον τότ΄ Οἰδίπουν τίον, τὰν ἁρπαξάνδραν κῆρ΄ ἀφελόντα χώρασ;   Χορός ἐπεὶ δ΄ ἀρτίφρων ἐγένετο μέλεος ἀθλίων γάμων, ἐπ΄ ἄλγει δυσφορῶν μαινομένᾳ κραδίᾳ δίδυμα κάκ΄ ἐτέλεσεν· πατροφόνῳ χερὶ τῶν κρεισσοτέκνων  ὀμμάτων  ἐπλάγχθη·   Χορός τέκνοις δ΄ ἀγρίας ἐφῆκεν ἐπικότους τροφᾶσ, αἰαῖ, πικρογλώσσους ἀράσ, καί σφε σιδαρονόμῳ διὰ χερί  ποτε λαχεῖν κτήματα· νῦν δὲ τρέω μὴ τελέσῃ καμψίπους ̓ερινύσ.     ̓́αγγελος θαρσεῖτε, παῖδες μητέρων τεθραμμέναι. πόλις πέφευγεν ἥδε δούλιον  ζυγόν· πέπτωκεν  ἀνδρῶν ὀβρίμων κομπάσματα· πόλις δ΄ ἐν εὐδίᾳ τε καὶ κλυδωνίου πολλαῖσι πληγαῖς ἄντλον οὐκ ἐδέξατο. στέγει δὲ πύργοσ, καὶ πύλας φερεγγύοις ἐφραξάμεσθα  μονομάχοισι προστάταισ· καλῶς  ἔχει τὰ πλεῖστ΄, ἐν ἓξ πυλώμασι· τὰς δ΄ ἑβδόμας ὁ σεμνὸς ἑβδομαγέτης ἄναξ ̓απόλλων εἵλετ΄, Οἰδίπου γένει κραίνων παλαιὰς Λαί̈ου δυσβουλίασ.   Χορός τί δ΄ ἔστι πρᾶγμα νεόκοτον πόλει πλέον;   ̓́αγγελος πόλις σέσωσται· βασιλέες  δ΄ ὁμόσποροι   Χορός τίνεσ;  τί δ΄ εἶπασ;  παραφρονῶ φόβῳ λόγου.   ̓́αγγελος φρονοῦσα νῦν ἄκουσον· Οἰδίπου τόκοι    Χορός οἲ ΄γὼ  τάλαινα, μάντις εἰμὶ τῶν κακῶν.   ̓́αγγελος οὐδ΄ ἀμφιλέκτως μὴν κατεσποδημένοι   Χορός ἐκεῖθι κεῖσθον ; βαρέα δ΄ οὖν ὅμως φράσον.   ̓́αγγελος ἅνδρες  τεθνᾶσιν ἐκ χερῶν  αὐτοκτόνων.   Χορός οὕτως ἀδελφαῖς χερσὶν ἠναίρονθ΄ ἅμα ;   Χορός οὕτως ὁ δαίμων κοινὸς ἦν ἀμφοῖν ἄγαν. αὐτὸς δ΄ ἀναλοῖ δῆτα δύσποτμον γένοσ. τοιαῦτα χαίρειν καὶ δακρύεσθαι πάρα· πόλιν μὲν εὖ πράσσουσαν, οἱ δ΄ ἐπιστάται, δισσὼ στρατηγώ, διέλαχον σφυρηλάτῳ Σκύθῃ σιδήρῳ κτημάτων παμπησίαν. ἕξουσι δ΄ ἣν λάβωσιν ἐν ταφῇ χθονόσ, πατρὸς κατ΄ εὐχὰς δυσπότμως  φορούμενοι. πόλις σέσωσται·  βασιλέοιν   δ΄ ὁμοσπόροιν πέπωκεν αἷμά  γαῖ΄  ὑπ΄ ἀλλήλων φόνῳ.       Χορός ὦ μεγάλε Ζεῦ καὶ πολιοῦχοι δαίμονεσ, οἳ δὴ Κάδμου πύργους τούσδε ῥύεσθε, πότερον χαίρω κἀπολολύξω πόλεως ἀσινεῖ σωτῆρι  . ., ἢ τοὺς μογεροὺς καὶ δυσδαίμονας ἀτέκνους κλαύσω πολεμάρχουσ; οἳ δῆτ΄ ὀρθῶς κατ΄ ἐπωνυμίαν καὶ πολυνεικεῖς ὤλοντ΄ ἀσεβεῖ  διανοίᾳ.    Χορός ὦ μέλαινα καὶ τελεία γένεος Οἰδίπου τ΄ ἀρά, κακόν με καρδίαν  τι περιπίτνει κρύοσ. ἔτευξα τύμβῳ μέλος Θυιὰς αἱματοσταγεῖς νεκροὺς κλύουσα δυσμόρως θανόντασ· ἦ δύσορνις ἅ- δε ξυναυλία δορόσ.   Χορός ἐξέπραξεν, οὐδ΄ ἀπεῖπεν πατρόθεν εὐκταία φάτισ· βουλαὶ δ΄ ἄπιστοι Λαί̈ου διήρκεσαν. μέριμνα δ΄ ἀμφὶ πτόλιν· θέσφατ΄ οὐκ ἀμβλύνεται. ἰὼ πολύστονοι, τόδ΄  ἠρ- γάσασθ΄  ἄπιστον· ἦλθε δ΄ αἰ- ακτὰ πήματ΄ οὐ λόγῳ.   Χορός τάδ΄ αὐτόδηλα, προῦπτος  ἀγγέλου λόγοσ· διπλαῖ μέριμναι,  διδυμάνορα κάκ΄ αὐτοφόνα, δίμοιρα τέ- λεια τάδε  πάθη. τί φῶ; τί δ΄ ἄλλο γ΄ ἢ πόνοι πόνων δόμων ἐφέστιοι; ἀλλὰ γόων,  ὦ φίλαι, κατ΄ οὖρον ἐρέσσετ΄ ἀμφὶ κρατὶ πόμπιμον χεροῖν πίτυλον, ὃς αἰὲν δι΄ ̓αχέροντ΄ ἀμείβεται τὰν ἄστολον  μελάγκροκον ναύστολον  θεωρίδα, τὰν ἀστιβῆ ̓απόλλωνι, τὰν ἀνάλιον πάνδοκον εἰς ἀφανῆ τε χέρσον. ἀλλὰ γὰρ ἥκουσ΄ αἵδ΄ ἐπὶ πρᾶγος πικρὸν ̓αντιγόνη τ΄ ἠδ΄ ̓ισμήνη, θρῆνον ἀδελφοῖν· οὐκ ἀμφιβόλως οἶμαί σφ΄ ἐρατῶν ἐκ βαθυκόλπων στηθέων ἥσειν ἄλγος ἐπάξιον. ἡμᾶς δὲ δίκη πρότερον φήμης τὸν δυσκέλαδόν θ΄ ὕμνον ̓ερινύος ἰαχεῖν ̓αίδα τ΄ ἐχθρὸν  παιᾶν΄ ἐπιμέλπειν. ἰώ, δυσαδελφόταται πασῶν ὁπόσαι στρόφον ἐσθῆσιν περιβάλλονται, κλαίω, στένομαι, καὶ δόλος οὐδεὶς μὴ ΄κ φρενὸς ὀρθῶς με λιγαίνειν.    Χορός ἰὼ ἰὼ δύσφρονεσ, φίλων ἄπιστοι καὶ κακῶν ἀτρύμονεσ, δόμους πατρῴους  ἑλόν- τες μέλεοι σὺν αἰχμᾷ. μέλεοι δῆθ΄ οἳ μελέους θανάτους εὕροντο δόμων ἐπὶ λύμῃ.   Χορός ἰὼ ἰὼ δωμάτων ἐρειψίτοιχοι  καὶ πικρὰς μοναρχίας ἰδόντεσ, ἤδη διήλ- λαχθε σὺν σιδάρῳ. κάρτα δ΄ ἀληθῆ πατρὸς Οἰδιπόδα πότνι΄ ̓ερινὺς ἐπέκρανεν.   Χορός δι΄ εὐωνύμων τετυμμένοι, τετυμμένοι δῆθ΄, ὁμοσπλάγχνων τε πλευρωμάτων  αἰαῖ δαιμόνιοι, αἰαῖ δ΄ ἀντιφόνων θανάτων ἀραί. διανταίαν λέγεις πλαγὰν  δόμοισι καὶ σώμασιν πεπλαγμένουσ, ἐννέπω ἀναυδάτῳ μένει ἀραίῳ τ΄ ἐκ πατρὸς <οὐ>  διχόφρονι πότμῳ.   Χορός διήκει δὲ καὶ πόλιν στόνοσ, στένουσι πύργοι, στένει πέδον φίλανδρον· μένει κτέανα δ΄  ἐπιγόνοισ, δι΄ ὧν αἰνομόροισ, δι΄ ὧν νεῖκος ἔβα καὶ  θανάτου τέλοσ. ἐμοιράσαντο δ΄ ὀξυκάρδιοι κτήμαθ΄, ὥστ΄ ἴσον λαχεῖν. διαλλακτῆρι δ΄ οὐκ ἀμεμφεία  φίλοισ, οὐδ΄ ἐπίχαρις  ̓́αρησ.   Χορός σιδαρόπλακτοι  μὲν ὧδ΄ ἔχουσιν, σιδαρόπλακτοι  δὲ τοὺς μένουσι, τάχ΄ ἄν τις εἴποι, τίνεσ; τάφων πατρῴων λαχαί. ὅδ΄ ἁμῶν  μάλ΄ ἀχέτας  τοὺς προπέμπει δαϊκτὴρ γόος αὐ- τόστονοσ, αὐτοπήμων, δαϊόφρων  δ΄·,  οὐ φιλογαθήσ, ἐτύμως δακρυχέων ἐκ  φρενόσ, ἃ κλαιομένας μου μινύθει τοῖνδε δυοῖν  ἀνάκτοιν.   Χορός πάρεστι δ΄ εἰπεῖν ἐπ΄ ἀθλίοισιν ὡς ἐρξάτην πολλὰ μὲν πολίτασ, ξένων τε πάντων στίχας πολυφθόρους ἐν δαί̈. δυσδαίμων σφιν ἁ  τεκοῦσα πρὸ πασᾶν  γυναικῶν ὁπόσαι τεκνογόνοι κέκληνται. παῖδα τὸν αὑτᾶς  πόσιν αὑτᾷ θεμένα τούσδ΄ ἔτεχ΄, οἱ δ΄ ὧδ΄ ἐτελεύ- τασαν ὑπ΄ ἀλλαλοφόνοις χερσὶν ὁμοσπόροισιν.   Χορός ὁμόσποροι δῆτα καὶ πανώλεθροι, διατομαῖς οὐ φίλοισ, ἔριδι μαινομένᾳ, νείκεος ἐν τελευτᾷ. πέπαυται δ΄ ἔχθοσ, ἐν δὲ γαίᾳ ζόα φονορύτῳ μέμεικται·  κάρτα δ΄ εἴσ΄ ὅμαιμοι. πικρὸς λυτὴρ νεικέων ὁ πόντιος ξεῖνος ἐκ πυρὸς συθεὶς θακτὸς  σίδαροσ· πικρὸς δὲ χρημάτων κακὸς δατητὰς ̓́αρης ἀρὰν  πατρῴ- αν  τιθεὶς ἀλαθῆ.   Χορός ἔχουσι μοῖραν λαχόντες οἱ  μέλεοι διοδότων  ἀχθέων· ὑπὸ δὲ σώματι γᾶς πλοῦτος ἄβυσσος ἔσται. ἰὼ πολλοῖς ἐπανθίσαντες πόνοισι γενεάν· τελευταῖαι δ΄  ἐπηλάλαξαν ̓αραὶ τὸν ὀξὺν νόμον, τετραμμένου παντρόπῳ φυγᾷ γένουσ. ἕστακε δ΄  ̓́ατας τροπαῖον ἐν πύλαισ, ἐν αἷς ἐθείνοντο, καὶ δυοῖν κρατή- σας ἔληξε δαίμων.     ̓αντιγόνη παισθεὶς ἔπαισασ.   ̓ισμήνη σὺ δ΄ ἔθανες  κατακτανών.   ̓αντιγόνη δορὶ δ΄ ἔκανες   ̓ισμήνη δορὶ δ΄ ἔθανες   ̓αντιγόνη μελεοπόνοσ.   ̓ισμήνη μελεοπαθήσ.   ̓αντιγόνη ἴτω γόοσ.   ̓ισμήνη ἴτω δάκρυ.   ̓αντιγόνη πρόκεισαι    ̓ισμήνη κατακτάσ.      ̓αντιγόνη ἠέ. ̓ισμήνη ἠέ. ̓αντιγόνη μαίνεται γόοισι φρήν. ̓ισμήνη ἐντὸς δὲ καρδία στένει. ̓αντιγόνη ἰὼ ἰὼ πάνδυρτε  σύ. ̓ισμήνη σὺ δ΄ αὖτε καὶ πανάθλιε. ̓αντιγόνη πρὸς φίλου γ΄· ἔφθισο. ̓ισμήνη καὶ φίλον ἔκτανεσ. ̓αντιγόνη διπλᾶ λέγειν ̓ισμήνη διπλᾶ δ΄ ὁρᾶν ̓αντιγόνη ἄχθεα τῶνδε  τάδ΄ ἐγγύθεν. ̓ισμήνη πέλας ἀδελφέ΄ ἀδελφεῶν. Χορός ἰὼ Μοῖρα βαρυδότειρα μογερά, πότνιά τ΄ Οἰδίπου σκιά, μέλαιν΄  ̓ερινύσ, ἦ μεγασθενής τις εἶ.   ̓αντιγόνη ἠέ. ̓ισμήνη ἠέ. ̓αντιγόνη δυσθέατα πήματα  ̓ισμήνη ἔδειξεν  ἐκ φυγᾶς ἐμοί. ̓αντιγόνη οὐδ΄ ἵκεθ΄ ὡς κατέκτανεν. ̓ισμήνη σωθεὶς δὲ πνεῦμ΄ ἀπώλεσεν. ̓αντιγόνη ὤλεσε  δῆτ΄ <ἄγαν>. ̓ισμήνη καὶ τὸν  ἐνόσφισεν. ̓αντιγόνη τάλαν γένοσ. ̓ισμήνη τάλαν πάθοσ. ̓αντιγόνη δύστονα κήδε΄ ὁμαίμονα. ̓ισμήνη δίυγρα τριπάλτων πημάτων. Χορός ἰὼ  Μοῖρα βαρυδότειρα μογερά, πότνιά τ΄ Οἰδίπου σκιά, μέλαιν΄ ̓ερινύσ, ἦ μεγασθενής τις εἶ.   ̓αντιγόνη σὺ τοί νιν  οἶσθα διαπερῶν ̓ισμήνη σὺ δ΄ οὐδὲν ὕστερος μαθών ̓αντιγόνη ἐπεὶ κατῆλθες ἐς πόλιν, ̓ισμήνη δορός γε τῷδ΄ ἀντηρέτασ. ̓αντιγόνη ὀλοὰ λέγειν. ̓ισμήνη ὀλοὰ δ΄ ὁρᾶν. ̓αντιγόνη ἰὼ  πόνος ̓ισμήνη ἰὼ κακά ̓αντιγόνη δώμασι καὶ χθονί. ̓ισμήνη πρὸ πάντων δ΄ ἐμοί. ̓αντιγόνη καὶ τὸ πρόσω γ΄ ἐμοί. ̓ισμήνη ἰὼ ἰὼ δυστόνων   κακῶν, ἄναξ. ̓αντιγόνη ἰὼ πάντων πολυστονώτατοι. ̓ισμήνη ἰὼ ἰὼ  δαιμονῶντες ἄτᾳ. ̓αντιγόνη ἰὼ ἰώ,  ποῦ σφε θήσομεν χθονόσ; ̓ισμήνη ἰώ, ὅπου <΄στι> τιμιώτατον. ̓αντιγόνη ἰὼ ἰώ, πῆμα πατρὶ πάρευνον.     Κῆρυξ δοκοῦντα καὶ δόξαντ΄ ἀπαγγέλλειν με χρὴ δήμου προβούλοις τῆσδε Καδμείας πόλεωσ· ̓ετεοκλέα μὲν τόνδ΄ ἐπ΄ εὐνοίᾳ  χθονὸς θάπτειν ἔδοξε γῆς φίλαις κατασκαφαῖσ· στυγῶν γὰρ ἐχθροὺς θάνατον εἵλετ΄ ἐν πόλει ἱερῶν πατρῴων δ΄  ὅσιος ὢν μομφῆς ἄτερ τέθνηκεν οὗπερ τοῖς νέοις θνῄσκειν  καλόν. οὕτω μὲν ἀμφὶ τοῦδ΄ ἐπέσταλται λέγειν· τούτου δ΄ ἀδελφὸν τόνδε Πολυνείκους νεκρὸν ἔξω βαλεῖν ἄθαπτον, ἁρπαγὴν κυσίν, ὡς ὄντ΄ ἀναστατῆρα Καδμείων χθονόσ, εἰ μὴ θεῶν τις ἐμποδὼν ἔστη δορὶ τῷ τοῦδ΄·.  ἄγος δὲ καὶ θανὼν κεκτήσεται θεῶν πατρῴων, οὓς ἀτιμάσας ὅδε στράτευμ΄ ἐπακτὸν ἐμβαλὼν ᾕρει πόλιν. οὕτω πετηνῶν τόνδ΄ ὑπ΄ οἰωνῶν δοκεῖ ταφέντ΄ ἀτίμως τοὐπιτίμιον λαβεῖν, καὶ μήθ΄ ὁμαρτεῖν τυμβοχόα χειρώματα μήτ΄ ὀξυμόλποις προσσέβειν οἰμώγμασιν, ἄτιμον εἶναι  δ΄ ἐκφορᾶς φίλων ὕπο. τοιαῦτ΄ ἔδοξε  τῷδε Καδμείων τέλει.    ̓αντιγόνη ἐγὼ δὲ Καδμείων γε προστάταις λέγω· ἢν μή τις ἄλλος τόνδε συνθάπτειν θέλῃ, ἐγώ σφε θάψω κἀνὰ κίνδυνον βαλῶ θάψασ΄ ἀδελφὸν τὸν ἐμόν, οὐδ΄ αἰσχύνομαι ἔχουσ΄ ἄπιστον τήνδ΄ ἀναρχίαν πόλει. δεινὸν τὸ κοινὸν σπλάγχνον, οὗ πεφύκαμεν, μητρὸς ταλαίνης κἀπὸ δυστήνου πατρόσ. τοιγὰρ θέλουσ΄ ἄκοντι κοινώνει κακῶν ψυχή, θανόντι ζῶσα συγγόνῳ φρενί. τούτου  δὲ σάρκας οὐδὲ κοιλογάστορες λύκοι σπάσονται·  μὴ δοκησάτω τινί. τάφον γὰρ αὐτῷ καὶ κατασκαφὰς ἐγώ, γυνή περ οὖσα, τῷδε μηχανήσομαι, κόλπῳ φέρουσα βυσσίνου πεπλώματοσ. καὐτὴ καλύψω, μηδέ τῳ δόξῃ πάλιν· θάρσει, παρέσται μηχανὴ δραστήριοσ.    Κῆρυξ αὐδῶ πόλιν σε μὴ βιάζεσθαι τάδε.   ̓αντιγόνη αὐδῶ σὲ  μὴ περισσὰ κηρύσσειν ἐμοί.   Κῆρυξ τραχύς γε μέντοι  δῆμος ἐκφυγὼν κακά.   ̓αντιγόνη τράχυν΄· ἄθαπτος δ΄ οὗτος οὐ γενήσεται.   Κῆρυξ ἀλλ΄ ὃν πόλις στυγεῖ, σὺ τιμήσεις τάφῳ,;   ̓αντιγόνη ἤδη τὰ τοῦδε  διατετίμηται θεοῖσ.   Κῆρυξ οὔ, πρίν γε χώραν τήνδε κινδύνῳ βαλεῖν.   ̓αντιγόνη παθὼν κακῶς κακοῖσιν ἀντημείβετο.   Κῆρυξ ἀλλ΄ εἰς ἅπαντας ἀνθ΄ ἑνὸς τόδ΄ ἔργον ἦν.   ̓αντιγόνη ἔρις περαίνει μῦθον ὑστάτη θεῶν. ἐγὼ δὲ θάψω τόνδε· μὴ μακρηγόρει.   Κῆρυξ ἀλλ΄ αὐτόβουλος ἴσθ΄, ἀπεννέπω δ΄ ἐγώ.    Χορός φεῦ φεῦ. ὦ μεγάλαυχοι καὶ φθερσιγενεῖς Κῆρες ̓ερινύεσ, αἵτ΄ Οἰδιπόδα γένος ὠλέσατε πρυμνόθεν οὕτωσ, τί πάθω; τί δὲ δρῶ ; τί δὲ μήσωμαι; πῶς τολμήσω μήτε σὲ κλαίειν μήτε προπέμπειν ἐπὶ τύμβον · ἀλλὰ φοβοῦμαι κἀποτρέπομαι δεῖμα πολιτῶν. σύ γε μὴν πολλῶν πενθητήρων τεύξει· κεῖνος δ΄ ὁ τάλας ἄγοος μονόκλαυτον ἔχων θρῆνον  ἀδελφῆς εἶσιν· τίς ἂν οὖν τὰ πίθοιτο ;   ̔ημιχόριον Α δράτω <τι>  πόλις καὶ μὴ δράτω τοὺς κλαίοντας Πολυνείκη. ἡμεῖς μὲν ἴμεν καὶ συνθάψομεν αἵδε προπομποί.  καὶ γὰρ γενεᾷ κοινὸν τόδ΄ ἄχοσ, καὶ πόλις ἄλλως ἄλλοτ΄ ἐπαινεῖ τὰ δίκαια.   ̔ημιχόριον Β ἡμεῖς δ΄ ἅμα τῷδ΄, ὥσπερ τε πόλις καὶ τὸ δίκαιον ξυνεπαινεῖ. μετὰ γὰρ μάκαρας καὶ Διὸς ἰσχὺν ὅδε Καδμείων ἤρυξε πόλιν μὴ ΄νατραπῆναι μηδ΄ ἀλλοδαπῷ κύματι φωτῶν κατακλυσθῆναι τὰ μάλιστα.  