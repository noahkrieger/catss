   Σωσίας Οὗτος τί πάσχεις ὦ κακόδαιμον Ξανθία;  Ξανθίας φυλακὴν καταλύειν νυκτερινὴν διδάσκομαι.  Σωσίας κακὸν ἆρα ταῖς πλευραῖς τι προὐφείλεις μέγα. ἆρ΄ οἶσθά γ΄ οἷον κνώδαλον φυλάττομεν;  Ξανθίας οἶδ΄, ἀλλ΄ ἐπιθυμῶ σμικρὸν ἀπομερμηρίσαι.  Σωσίας σὺ δ΄ οὖν παρακινδύνευ΄, ἐπεὶ καὐτοῦ γ΄ ἐμοῦ κατὰ τοῖν κόραιν ὕπνου τι καταχεῖται γλυκύ.  Ξανθίας ἀλλ΄ ἦ παραφρονεῖς ἐτεὸν ἢ κορυβαντιᾷσ;  Σωσίας οὔκ, ἀλλ΄ ὕπνος μ΄ ἔχει τις ἐκ Σαβαζίου.  Ξανθίας τὸν αὐτὸν ἄρ΄ ἐμοὶ βουκολεῖς Σαβάζιον. κἀμοὶ γὰρ ἀρτίως ἐπεστρατεύσατο Μῆδός τις ἐπὶ τὰ βλέφαρα νυστακτὴς ὕπνοσ· καὶ δῆτ΄ ὄναρ θαυμαστὸν εἶδον ἀρτίωσ.  Σωσίας κἄγωγ΄ ἀληθῶς οἷον οὐδεπώποτε. ἀτὰρ σὺ λέξον πρότεροσ.  Ξανθίας ἐδόκουν αἰετὸν καταπτόμενον ἐς τὴν ἀγορὰν μέγαν πάνυ ἀναρπάσαντα τοῖς ὄνυξιν ἀσπίδα φέρειν ἐπίχαλκον ἀνεκὰς ἐς τὸν οὐρανόν, κἄπειτα ταύτην ἀποβαλεῖν Κλεώνυμον.  Σωσίας οὐδὲν ἄρα γρίφου διαφέρει Κλεώνυμοσ.  Ξανθίας πῶς δή;  Σωσίας προσερεῖ τις τοῖσι συμπόταισ, λέγων τί ταὐτὸν ἐν γῇ τ΄ ἀπέβαλεν κἀν οὐρανῷ κἀν τῇ θαλάττῃ θηρίον τὴν ἀσπίδα;  Ξανθίας οἴμοι τί δῆτά μοι κακὸν γενήσεται ἰδόντι τοιοῦτον ἐνύπνιον;  Σωσίας μὴ φροντίσῃσ. οὐδὲν γὰρ ἔσται δεινὸν οὐ μὰ τοὺς θεούσ.  Ξανθίας δεινόν γέ ποὔστ΄ ἄνθρωπος ἀποβαλὼν ὅπλα. ἀτὰρ σὺ τὸ σὸν αὖ λέξον.  Σωσίας ἀλλ΄ ἐστὶν μέγα. περὶ τῆς πόλεως γάρ ἐστι τοῦ σκάφους ὅλου.  Ξανθίας λέγε νυν ἀνύσας τι τὴν τρόπιν τοῦ πράγματοσ.  Σωσίας ἔδοξέ μοι περὶ πρῶτον ὕπνον ἐν τῇ πυκνὶ ἐκκλησιάζειν πρόβατα συγκαθήμενα, βακτηρίας ἔχοντα καὶ τριβώνια· κἄπειτα τούτοις τοῖς προβάτοισι μοὐδόκει δημηγορεῖν φάλαινα πανδοκεύτρια, ἔχουσα φωνὴν ἐμπεπρησμένης ὑόσ.  Ξανθίας αἰβοῖ.  Σωσίας τί ἔστι;  Ξανθίας παῦε παῦε, μὴ λέγε· ὄζει κάκιστον τοὐνύπνιον βύρσης σαπρᾶσ.  Σωσίας εἶθ΄ ἡ μιαρὰ φάλαιν΄ ἔχουσα τρυτάνην ἵστη βόειον δημόν.  Ξανθίας οἴμοι δείλαιοσ· τὸν δῆμον ἡμῶν βούλεται διιστάναι.  Σωσίας ἐδόκει δέ μοι Θέωρος αὐτῆς πλησίον χαμαὶ καθῆσθαι τὴν κεφαλὴν κόρακος ἔχων. εἶτ΄ ̓αλκιβιάδης εἶπε πρός με τραυλίσασ, ὁλᾷσ; Θέωλος τὴν κεφαλὴν κόλακος ἔχει.  Ξανθίας ὀρθῶς γε τοῦτ΄ ̓αλκιβιάδης ἐτραύλισεν.  Σωσίας οὔκουν ἐκεῖν΄ ἀλλόκοτον, ὁ Θέωρος κόραξ γιγνόμενοσ;  Ξανθίας ἥκιστ΄, ἀλλ΄ ἄριστον.  Σωσίας πῶσ;  Ξανθίας ὅπωσ; ἄνθρωπος ὢν εἶτ΄ ἐγένετ΄ ἐξαίφνης κόραξ· οὔκουν ἐναργὲς τοῦτο συμβαλεῖν, ὅτι ἀρθεὶς ἀφ΄ ἡμῶν ἐς κόρακας οἰχήσεται;  Σωσίας εἶτ΄ οὐκ ἐγὼ δοὺς δύ΄ ὀβολὼ μισθώσομαι οὕτως ὑποκρινόμενον σοφῶς ὀνείρατα;  Ξανθίας φέρε νυν κατείπω τοῖς θεαταῖς τὸν λόγον, ὀλίγ΄ ἄτθ΄ ὑπειπὼν πρῶτον αὐτοῖσιν ταδί, μηδὲν παρ΄ ἡμῶν προσδοκᾶν λίαν μέγα, μηδ΄ αὖ γέλωτα Μεγαρόθεν κεκλεμμένον. ἡμῖν γὰρ οὐκ ἔστ΄ οὔτε κάρυ΄ ἐκ φορμίδος δούλω διαρριπτοῦντε τοῖς θεωμένοισ, οὔθ΄ ̔ηρακλῆς τὸ δεῖπνον ἐξαπατώμενοσ, οὐδ΄ αὖθις ἀνασελγαινόμενος Εὐριπίδησ· οὐδ΄ εἰ Κλέων γ΄ ἔλαμψε τῆς τύχης χάριν, αὖθις τὸν αὐτὸν ἄνδρα μυττωτεύσομεν. ἀλλ΄ ἔστιν ἡμῖν λογίδιον γνώμην ἔχον, ὑμῶν μὲν αὐτῶν οὐχὶ δεξιώτερον, κωμῳδίας δὲ φορτικῆς σοφώτερον. ἔστιν γὰρ ἡμῖν δεσπότης ἐκεινοσὶ ἅνω καθεύδων, ὁ μέγασ, οὑπὶ τοῦ τέγουσ. οὗτος φυλάττειν τὸν πατέρ΄ ἐπέταξε νῷν, ἔνδον καθείρξασ, ἵνα θύραζε μὴ ΄ξίῃ. νόσον γὰρ ὁ πατὴρ ἀλλόκοτον αὐτοῦ νοσεῖ, ἣν οὐδ΄ ἂν εἷς γνοίη ποτ΄ οὐδ΄ ἂν ξυμβάλοι εἰ μὴ πύθοιθ΄ ἡμῶν· ἐπεὶ τοπάζετε. ̓αμυνίας μὲν ὁ Προνάπους φήσ΄ οὑτοσὶ εἶναι φιλόκυβον αὐτόν· ἀλλ΄ οὐδὲν λέγει.  Σωσίας μὰ Δί΄, ἀλλ΄ ἀφ΄ αὑτοῦ τὴν νόσον τεκμαίρεται.  Ξανθίας οὔκ, ἀλλὰ φιλο μέν ἐστιν ἀρχὴ τοῦ κακοῦ. ὁδὶ δέ φησι Σωσίας πρὸς Δερκύλον εἶναι φιλοπότην αὐτόν.  Σωσίας οὐδαμῶς γ΄, ἐπεὶ αὕτη γε χρηστῶν ἐστιν ἀνδρῶν ἡ νόσοσ.  Ξανθίας Νικόστρατος δ΄ αὖ φησιν ὁ Σκαμβωνίδης εἶναι φιλοθύτην αὐτὸν ἢ φιλόξενον.  Σωσίας μὰ τὸν κύν΄ ὦ Νικόστρατ΄ οὐ φιλόξενοσ, ἐπεὶ καταπύγων ἐστὶν ὅ γε Φιλόξενοσ.  Ξανθίας ἄλλως φλυαρεῖτ΄· οὐ γὰρ ἐξευρήσετε. εἰ δὴ ΄πιθυμεῖτ΄ εἰδέναι, σιγᾶτε νῦν. φράσω γὰρ ἤδη τὴν νόσον τοῦ δεσπότου. φιληλιαστής ἐστιν ὡς οὐδεὶς ἀνήρ, ἐρᾷ τε τούτου, τοῦ δικάζειν, καὶ στένει ἢν μὴ ΄πὶ τοῦ πρώτου καθίζηται ξύλου. ὕπνου δ΄ ὁρᾷ τῆς νυκτὸς οὐδὲ πασπάλην. ἢν δ΄ οὖν καταμύσῃ κἂν ἄχνην, ὅμως ἐκεῖ ὁ νοῦς πέτεται τὴν νύκτα περὶ τὴν κλεψύδραν. ὑπὸ τοῦ δὲ τὴν ψῆφόν γ΄ ἔχειν εἰωθέναι τοὺς τρεῖς ξυνέχων τῶν δακτύλων ἀνίσταται, ὥσπερ λιβανωτὸν ἐπιτιθεὶς νουμηνίᾳ. καὶ νὴ Δί΄ ἢν ἴδῃ γέ που γεγραμμένον υἱὸν Πυριλάμπους ἐν θύρᾳ Δῆμον καλόν, ἰὼν παρέγραψε πλησίον κημὸς καλόσ. τὸν ἀλεκτρυόνα δ΄, ὃς ᾖδ΄ ἀφ΄ ἑσπέρασ, ἔφη ὄψ΄ ἐξεγείρειν αὐτὸν ἀναπεπεισμένον, παρὰ τῶν ὑπευθύνων ἔχοντα χρήματα. εὐθὺς δ΄ ἀπὸ δορπηστοῦ κέκραγεν ἐμβάδασ, κἄπειτ΄ ἐκεῖσ΄ ἐλθὼν προκαθεύδει πρῲ πάνυ, ὥσπερ λεπὰς προσεχόμενος τῷ κίονι. ὑπὸ δυσκολίας δ΄ ἅπασι τιμῶν τὴν μακρὰν ὥσπερ μέλιττ΄ ἢ βομβυλιὸς εἰσέρχεται ὑπὸ τοῖς ὄνυξι κηρὸν ἀναπεπλασμένοσ. ψήφων δὲ δείσας μὴ δεηθείη ποτέ, ἵν΄ ἔχοι δικάζειν, αἰγιαλὸν ἔνδον τρέφει. τοιαῦτ΄ ἀλύει· νουθετούμενος δ΄ ἀεὶ μᾶλλον δικάζει. τοῦτον οὖν φυλάττομεν μοχλοῖσιν ἐνδήσαντεσ, ὡς ἂν μὴ ΄ξίῃ. ὁ γὰρ υἱὸς αὐτοῦ τὴν νόσον βαρέως φέρει. καὶ πρῶτα μὲν λόγοισι παραμυθούμενος ἀνέπειθεν αὐτὸν μὴ φορεῖν τριβώνιον μηδ΄ ἐξιέναι θύραζ΄, ὁ δ΄ οὐκ ἐπείθετο. εἶτ΄ αὐτὸν ἀπέλου κἀκάθαιρ΄, ὁ δ΄ οὐ μάλα. μετὰ τοῦτ΄ ἐκορυβάντιζ΄, ὁ δ΄ αὐτῷ τυμπάνῳ ᾄξας ἐδίκαζεν ἐς τὸ καινὸν ἐμπεσών. ὅτε δῆτα ταύταις ταῖς τελεταῖς οὐκ ὠφέλει, διέπλευσεν εἰς Αἴγιναν, εἶτα ξυλλαβὼν νύκτωρ κατέκλινεν αὐτὸν εἰς ̓ασκληπιοῦ, ὁ δ΄ ἀνεφάνη κνεφαῖος ἐπὶ τῇ κιγκλίδι. ἐντεῦθεν οὐκέτ΄ αὐτὸν ἐξεφρίεμεν, ὁ δ΄ ἐξεδίδρασκε διά τε τῶν ὑδρορροῶν καὶ τῶν ὀπῶν· ἡμεῖς δ΄ ὅσ΄ ἦν τετρημένα ἐνεβύσαμεν ῥακίοισι κἀπακτώσαμεν, ὁ δ΄ ὡσπερεὶ κολοιὸς αὑτῷ παττάλους ἐνέκρουεν ἐς τὸν τοῖχον, εἶτ΄ ἐξήλλετο. ἡμεῖς δὲ τὴν αὐλὴν ἅπασαν δικτύοις καταπετάσαντες ἐν κύκλῳ φυλάττομεν. ἔστιν δ΄ ὄνομα τῷ μὲν γέροντι Φιλοκλέων ναὶ μὰ Δία, τῷ δ΄ υἱεῖ γε τῳδὶ Βδελυκλέων, ἔχων τρόπους φρυαγμοσεμνάκους τίνασ.  Βδελυκλέων ὦ Ξανθία καὶ Σωσία, καθεύδετε;  Ξανθίας οἴμοι.  Σωσίας τί ἔστι;  Ξανθίας Βδελυκλέων ἀνίσταται.  Βδελυκλέων οὐ περιδραμεῖται σφῷν ταχέως δεῦρ΄ ἅτεροσ; ὁ γὰρ πατὴρ ἐς τὸν ἰπνὸν εἰσελήλυθε καὶ μυσπολεῖ τι καταδεδυκώσ. ἀλλ΄ ἄθρει κατὰ τῆς πυέλου τὸ τρῆμ΄ ὅπως μὴ ΄κδύσεται· σὺ δὲ τῇ θύρᾳ πρόσκεισο.  Σωσίας ταῦτ΄ ὦ δέσποτα.  Βδελυκλέων ἄναξ Πόσειδον τί ποτ΄ ἄρ΄ ἡ κάπνη ψοφεῖ; οὗτος τίς εἶ σύ;  Φιλοκλέων καπνὸς ἔγωγ΄ ἐξέρχομαι.  Βδελυκλέων καπνόσ; φέρ΄ ἴδω ξύλου τίνος σύ.  Φιλοκλέων συκίνου.  Βδελυκλέων νὴ τὸν Δί΄ ὅσπερ γ΄ ἐστὶ δριμύτατος καπνῶν. ἀτὰρ οὐκέτ΄ ἐρρήσεις γε, ποῦ ΄σθ΄ ἡ τηλία; δύου πάλιν· φέρ΄ ἐπαναθῶ σοι καὶ ξύλον. ἐνταῦθά νυν ζήτει τιν΄ ἀλλην μηχανήν. ἀτὰρ ἄθλιός γ΄ εἴιμ΄ ὡς ἕτερός γ΄ οὐδεὶς ἀνήρ, ὅστις πατρὸς νυνὶ Καπνίου κεκλήσομαι.  Σωσίας <ὅδε> τὴν θύραν ὠθεῖ·  Βδελυκλέων πιέζέ νυν σφόδρα, εὖ κἀνδρικῶσ· κἀγὼ γὰρ ἐνταῦθ΄ ἔρχομαι. καὶ τῆς κατακλῇδος ἐπιμελοῦ, καὶ τοῦ μοχλοῦ φύλατθ΄ ὅπως μὴ τὴν βάλανον ἐκτρώξεται.  Φιλοκλέων τί δράσετ΄; οὐκ ἐκφρήσετ΄ ὦ μιαρώτατοι δικάσοντά μ΄, ἀλλ΄ ἐκφεύξεται Δρακοντίδησ;  Βδελυκλέων σὺ δὲ τοῦτο βαρέως ἂν φέροισ;  Φιλοκλέων ὁ γὰρ θεὸς μαντευομένῳ μοὔχρησεν ἐν Δελφοῖς ποτέ, ὅταν τις ἐκφύγῃ μ΄ ἀποσκλῆναι τότε.  Βδελυκλέων ̓́απολλον ἀποτρόπαιε τοῦ μαντεύματοσ.  Φιλοκλέων ἴθ΄ ἀντιβολῶ σ΄ ἔκφρες με, μὴ διαρραγῶ.  Βδελυκλέων μὰ τὸν Ποσειδῶ Φιλοκλέων οὐδέποτέ γε.  Φιλοκλέων διατρώξομαι τοίνυν ὀδὰξ τὸ δίκτυον.  Βδελυκλέων ἀλλ΄ οὐκ ἔχεις ὀδόντασ.  Φιλοκλέων οἴμοι δείλαιοσ· τῶς ἄν σ΄ ἀποκτείναιμι; πῶσ; δότε μοι ξίφος ὅπως τάχιστ΄, ἢ πινάκιον τιμητικόν.  Βδελυκλέων ἅνθρωπος οὗτος μέγα τι δρασείει κακόν.  Φιλοκλέων μὰ τὸν Δί΄ οὐ δῆτ΄, ἀλλ΄ ἀποδόσθαι βούλομαι τὸν ὄνον ἄγων αὐτοῖσι τοῖς κανθηλίοισ· νουμηνία γάρ ἐστιν.  Βδελυκλέων οὔκουν κἂν ἐγὼ αὐτὸν ἀποδοίμην δῆτ΄ ἄν;  Φιλοκλέων οὐχ ὥσπερ γ΄ ἐγώ.  Βδελυκλέων μὰ Δί΄ ἀλλ΄ ἄμεινον.  Φιλοκλέων ἀλλὰ τὸν ὄνον ἔξαγε.  Σωσίας οἵαν πρόφασιν καθῆκεν, ὡς εἰρωνικῶσ, ἵν΄ αὐτὸν ἐκπέμψειασ.  Βδελυκλέων ἀλλ΄ οὐκ ἔσπασεν ταύτῃ γ΄· ἐγὼ γὰρ ᾐσθόμην τεχνωμένου. ἀλλ΄ εἰσιών μοι τὸν ὄνον ἐξάγειν δοκῶ ὅπως ἂν ὁ γέρων μηδὲ παρακύψῃ πάλιν. κάνθων τί κλάεισ; ὅτι πεπράσει τήμερον; βάδιζε θᾶττον. τί στένεισ, εἰ μὴ φέρεις ̓οδυσσέα τιν΄;  Σωσίας ἀλλὰ ναὶ μὰ Δία φέρει κάτω γε τουτονί τιν΄ ὑποδεδυκότα.  Βδελυκλέων ποῖον; φέρ΄ ἴδωμαι τουτονί. τουτὶ τί ἦν; τίς εἶ ποτ΄ ὦνθρωπ΄ ἐτεόν;  Φιλοκλέων Οὖτις νὴ Δία.  Βδελυκλέων Οὖτις σύ; ποδαπόσ;  Φιλοκλέων ̓́ιθακος ̓αποδρασιππίδου.  Βδελυκλέων Οὖτις μὰ τὸν Δί΄ οὔτι χαιρήσων γε σύ. ὕφελκε θᾶττον αὐτόν. ὦ μιαρώτατος ἵν΄ ὑποδέδυκεν· ὥστ΄ ἔμοιγ΄ ἰνδάλλεται ὁμοιότατος κλητῆρος εἶναι πωλίῳ.  Φιλοκλέων εἰ μή μ΄ ἐάσεθ΄ ἥσυχον, μαχούμεθα.  Βδελυκλέων περὶ τοῦ μαχεῖ νῷν δῆτα;  Φιλοκλέων περὶ ὄνου σκιᾶσ.  Βδελυκλέων πονηρὸς εἶ πόρρω τέχνης καὶ παράβολοσ.  Φιλοκλέων ἐγὼ πονηρόσ; οὐ μὰ Δί΄ ἀλλ΄ οὐκ οἶσθα σὺ νῦν μ΄ ὄντ΄ ἄριστον· ἀλλ΄ ἴσωσ, ὅταν φάγῃς ὑπογάστριον γέροντος ἡλιαστικοῦ.  Βδελυκλέων ὤθει τὸν ὄνον καὶ σαυτὸν ἐς τὴν οἰκίαν.  Φιλοκλέων ὦ ξυνδικασταὶ καὶ Κλέων ἀμύνατε.  Βδελυκλέων ἔνδον κέκραχθι τῆς θύρας κεκλῃμένησ. ὤθει σὺ πολλοὺς τῶν λίθων πρὸς τὴν θύραν, καὶ τὴν βάλανον ἔμβαλλε πάλιν ἐς τὸν μοχλόν, καὶ τῇ δοκῷ προσθεὶς τὸν ὅλμον τὸν μέγαν ἀνύσας τι προσκύλισον.  Σωσίας οἴμοι δείλαιοσ· πόθεν ποτ΄ ἐμπέπτωκέ μοι τὸ βωλίον;  Βδελυκλέων ἴσως ἄνωθεν μῦς ἐνέβαλέ σοί ποθεν.  Σωσίας μῦσ; οὐ μὰ Δί΄ ἀλλ΄ ὑποδυόμενός τις οὑτοσὶ ὑπὸ τῶν κεραμίδων ἡλιαστὴς ὀροφίασ.  Βδελυκλέων οἴμοι κακοδαίμων, στροῦθος ἁνὴρ γίγνεται· ἐκπτήσεται. ποῦ ποῦ ΄στί μοι τὸ δίκτυον; σοῦ σοῦ, πάλιν σοῦ. νὴ Δί΄ ἦ μοι κρεῖττον ἦν τηρεῖν Σκιώνην ἀντὶ τούτου τοῦ πατρόσ.  Σωσίας ἄγε νυν, ἐπειδὴ τουτονὶ σεσοβήκαμεν, κοὐκ ἔσθ΄ ὅπως διαδὺς ἂν ἡμᾶς ἔτι λάθοι, τί οὐκ ἀπεκοιμήθημεν ὅσον ὅσον στίλην;  Βδελυκλέων ἀλλ΄ ὦ πόνηρ΄ ἥξουσιν ὀλίγον ὕστερον οἱ ξυνδικασταὶ παρακαλοῦντες τουτονὶ τὸν πατέρα.  Σωσίας τίλέγεισ; ἀλλὰ νῦν γ΄ ὄρθρος βαθύσ.  Βδελυκλέων νὴ τὸν Δί΄, ὀψὲ γοῦν ἀνεστήκασι νῦν. ὡς ἀπὸ μέσων νυκτῶν γε παρακαλοῦσ΄ ἀεί, λύχνους ἔχοντες καὶ μινυρίζοντες μέλη ἀρχαῖα μελισιδωνοφρυνιχήρατα, οἷς ἐκκαλοῦνται τοῦτον.  Σωσίας οὐκοῦν, ἢν δέῃ, ἤδη ποτ΄ αὐτοὺς τοῖς λίθοις βαλλήσομεν.  Βδελυκλέων ἀλλ΄ ὦ πόνηρε τὸ γένος ἤν τις ὀργίσῃ τὸ τῶν γερόντων, ἔσθ΄ ὅμοιον σφηκιᾷ. ἔχουσι γὰρ καὶ κέντρον ἐκ τῆς ὀσφύος ὀξύτατον, ᾧ κεντοῦσι, καὶ κεκραγότες πηδῶσι καὶ βάλλουσιν ὥσπερ φέψαλοι.  Σωσίας μὴ φροντίσῃσ· ἐὰν ἐγὼ λίθους ἔχω, πολλῶν δικαστῶν σφηκιὰν διασκεδῶ.    Χορός χώρει πρόβαιν΄ ἐρρωμένωσ. ὦ Κωμία βραδύνεισ. μὰ τὸν Δί΄ οὐ μέντοι πρὸ τοῦ γ΄, ἀλλ΄ ἦσθ΄ ἱμὰς κύνειοσ· νυνὶ δὲ κρείττων ἐστί σου Χαρινάδης βαδίζειν. ὦ Στρυμόδωρε Κονθυλεῦ, βέλτιστε συνδικαστῶν, Εὐεργίδης ἆρ΄ ἐστί που ΄νταῦθ΄ ἢ Χάβης ὁ Φλυεύσ; πάρεσθ΄ ὃ δὴ λοιπόν γ΄ ἔτ΄ ἐστίν, ἀππαπαῖ παπαιάξ, ἥβης ἐκείνης ἡνίκ΄ ἐν Βυζαντίῳ ξυνῆμεν φρουροῦντ΄ ἐγώ τε καὶ σύ· κᾆτα περιπατοῦντε νύκτωρ τῆς ἀρτοπώλιδος λαθόντ΄ ἐκλέψαμεν τὸν ὅλμον, κᾆθ΄ ἥψομεν τοῦ κορκόρου κατασχίσαντες αὐτόν. ἀλλ΄ ἐγκονῶμεν ὦνδρεσ, ὡς ἔσται Λάχητι νυνί· σίμβλον δέ φασι χρημάτων ἔχειν ἅπαντες αὐτόν. χθὲς οὖν Κλέων ὁ κηδεμὼν ἡμῖν ἐφεῖτ΄ ἐν ὥρᾳ ἥκειν ἔχοντας ἡμερῶν ὀργὴν τριῶν πονηρὰν ἐπ΄ αὐτόν, ὡς κολωμένους ὧν ἠδίκησεν. ἀλλὰ σπεύδωμεν ὦνδρες ἥλικες πρὶν ἡμέραν γενέσθαι. χωρῶμεν ἅμα τε τῷ λύχνῳ πάντῃ διασκοπῶμεν, μή που λίθος τις ἐμποδὼν ἡμᾶς κακόν τι δράσῃ.  Παίς τὸν πηλὸν ὦ πάτερ πάτερ τουτονὶ φύλαξαι.  Χορός κάρφος χαμᾶθέν νυν λαβὼν τὸν λύχνον πρόμυξον.  Παίς οὔκ, ἀλλὰ τῳδί μοι δοκῶ τὸν λύχνον προβύσειν.  Χορός τί δὴ μαθὼν τῷ δακτύλῳ τὴν θρυαλλίδ΄ ὠθεῖσ, καὶ ταῦτα τοὐλαίου σπανίζοντος ὦνόητε; οὐ γὰρ δάκνει σ΄, ὅταν δέῃ τίμιον πρίασθαι.  Παίς εἰ νὴ Δί΄ αὖθις κονδύλοις νουθετήσεθ΄ ἡμᾶσ, ἀποσβέσαντες τοὺς λύχνους ἄπιμεν οἴκαδ΄ αὐτοί· κἄπειτ΄ ἴσως ἐν τῷ σκότῳ τουτουὶ στερηθεὶς τὸν πηλὸν ὥσπερ ἀτταγᾶς τυρβάσεις βαδίζων.  Χορός ἦ μὴν ἐγὼ σοῦ χἀτέρους μείζονας κολάζω. ἀλλ΄ οὑτοσί μοι βόρβορος φαίνεται πατοῦντι· κοὐκ ἔσθ΄ ὅπως οὐχ ἡμερῶν τεττάρων τὸ πλεῖστον ὕδωρ ἀναγκαίως ἔχει τὸν θεὸν ποιῆσαι. ἔπεισι γοῦν τοῖσιν λύχνοις οὑτοιὶ μύκητεσ· φιλεῖ δ΄, ὅταν τοῦτ΄ ᾖ, ποιεῖν ὑετὸν μάλιστα. δεῖται δὲ καὶ τῶν καρπίμων ἅττα μή ΄στι πρῷα ὕδωρ γενέσθαι κἀπιπνεῦσαι βόρειον αὐτοῖσ. τί χρῆμ΄ ἄρ΄ οὑκ τῆς οἰκίας τῆσδε συνδικαστὴς πέπονθεν, ὡς οὐ φαίνεται δεῦρο πρὸς τὸ πλῆθοσ; οὐ μὴν πρὸ τοῦ γ΄ ἐφολκὸς ἦν, ἀλλὰ πρῶτος ἡμῶν ἡγεῖτ΄ ἂν ᾄδων Φρυνίχου· καὶ γάρ ἐστιν ἁνὴρ φιλῳδόσ. ἀλλά μοι δοκεῖ στάντας ἐνθάδ΄ ὦνδρες ᾄδοντας αὐτὸν ἐκκαλεῖν, ἤν τί πως ἀκούσας τοὐμοῦ μέλους ὑφ΄ ἡδονῆς ἑρπύσῃ θύραζε.  Χορός τί ποτ΄ οὐ πρὸ θυρῶν φαίνετ΄ ἄρ΄ ἡμῖν ὁ γέρων οὐδ΄ ὑπακούει; μῶν ἀπολώλεκε τὰς ἐμβάδασ, ἢ προσέκοψ΄ ἐν τῷ σκότῳ τὸν δάκτυλόν που, εἶτ΄ ἐφλέγμηνεν αὐτοῦ τὸ σφυρὸν γέροντος ὄντοσ; καὶ τάχ΄ ἂν βουβωνιῴη. ἦ μὴν πολὺ δριμύτατός γ΄ ἦν τῶν παρ΄ ἡμῖν, καὶ μόνος οὐκ ἂν ἐπείθετ΄, ἀλλ΄ ὁπότ΄ ἀντιβολοίη τισ, κάτω κύπτων ἂν οὕτω λίθον ἕψεισ, ἔλεγεν.  τάχα δ΄ ἂν διὰ τὸν χθιζινὸν ἄνθρωπον, ὃς ἡμᾶς διεδύετ΄ ἐξαπατῶν καὶ λέγων ὡς φιλαθήναιος ἦν καὶ τἀν Σάμῳ πρῶτος κατείποι, διὰ τοῦτ΄ ὀδυνηθεὶς εἶτ΄ ἴσως κεῖται πυρέττων. ἔστι γὰρ τοιοῦτος ἁνήρ. ἀλλ΄ ὦγάθ΄ ἀνίστασο μηδ΄ οὕτω σεαυτὸν ἔσθιε μηδ΄ ἀγανάκτει. καὶ γὰρ ἀνὴρ παχὺς ἥκει τῶν προδόντων τἀπὶ Θρᾴκησ· ὃν ὅπως ἐγχυτριεῖσ. ὕπαγ΄ ὦ παῖ ὕπαγε.  Παίς ἐθελήσεις τί μοι οὖν ὦ πάτερ, ἤν σού τι δεηθῶ; Χορός πάνυ γ΄ ὦ παιδίον. ἀλλ΄ εἰπέ, τί βούλει με πρίασθαι καλόν; οἶμαι δέ σ΄ ἐρεῖν ἀστραγάλους δήπουθεν ὦ παῖ. Παίς μὰ Δί΄ ἀλλ΄ ἰσχάδας ὦ παππία· ἥδιον γάρ. Χορός οὐκ ἂν μὰ Δί΄, εἰ κρέμαισθέ γ΄ ὑμεῖσ. Παίς μὰ Δί΄ οὔ τἄρα προπέμψω σε τὸ λοιπόν. Χορός ἀπὸ γὰρ τοῦδέ με τοῦ μισθαρίου τρίτον αὐτὸν ἔχειν ἄλφιτα δεῖ καὶ ξύλα κὤψον· <ἒ ἔ.> σὺ δὲ σῦκά μ΄ αἰτεῖσ.  Παίς ἄγε νυν ὦ πάτερ ἢν μὴ τὸ δικαστήριον ἅρχων καθίσῃ νῦν, πόθεν ὠνησόμεθ΄ ἄριστον; ἔχεις ἐλπίδα χρηστήν τινα νῷν ἢ πόρον ̔́ελλας ἱρὸν <εὑρεῖν>; Χορός ἀπαπαῖ φεῦ, <ἀπαπαῖ φεῦ,> μὰ Δί΄ οὐκ ἔγωγε νῷν οἶδ΄ ὁπόθεν γε δεῖπνον ἔσται. Παίς τί με δῆτ΄ ὦ μελέα μῆτερ ἔτικτεσ; Χορός ἵν΄ ἐμοὶ πράγματα βόσκειν παρέχῃσ. Παίς ἀνόνητον ἄρ΄ ὦ θυλάκιόν σ΄ εἶχον ἄγαλμα. ἒ ἔ. πάρα νῷν στενάζειν.  Φιλοκλέων φίλοι, τήκομαι μὲν πάλαι διὰ τῆς ὀπῆς ὑμῶν ὑπακούων. ἀλλὰ γὰρ οὐχ οἷός τ΄ εἴμ΄ ᾄδειν. τί ποιήσω; τηροῦμαι δ΄ ὑπὸ τῶνδ΄, ἐπεὶ βούλομαί γε πάλαι μεθ΄ ὑμῶν ἐλθὼν ἐπὶ τοὺς καδίσκους κακόν τι ποιῆσαι. ἀλλ΄ ὦ Ζεῦ <Ζεῦ> μέγα βροντήσας ἤ με ποίησον καπνὸν ἐξαίφνης ἢ Προξενίδην ἢ τὸν Σέλλου τοῦτον τὸν ψευδαμάμαξυν. τόλμησον ἄναξ χαρίσασθαί μοι, πάθος οἰκτίρασ· ἤ με κεραυνῷ διατινθαλέῳ σπόδισον ταχέωσ, κἄπειτ΄ ἀνελών μ΄ ἀποφυσήσας εἰς ὀξάλμην ἔμβαλε θερμήν· ἢ δῆτα λίθον με ποίησον ἐφ΄ οὗ τὰς χοιρίνας ἀριθμοῦσι.   Χορός τίς γάρ ἐσθ΄ ὁ ταῦτά σ΄ εἵργων κἀποκλῄων τῇ θύρᾳ; λέξον· πρὸς εὔνους γὰρ φράσεισ.  Φιλοκλέων οὑμὸς υἱόσ. ἀλλὰ μὴ βοᾶτε· καὶ γὰρ τυγχάνει οὑτοσὶ πρόσθεν καθεύδων. ἀλλ΄ ὕφεσθε τοῦ τόνου. Χορός τοῦ δ΄ ἔφεξιν ὦ μάταιε ταῦτα δρᾶν σε βούλεται; <καὶ> τίνα πρόφασιν ἔχων; Φιλοκλέων οὐκ ἐᾷ μ΄ ὦνδρες δικάζειν οὐδὲ δρᾶν οὐδὲν κακόν, ἀλλά μ΄ εὐωχεῖν ἕτοιμός ἐστ΄· ἐγὼ δ΄ οὐ βούλομαι.  Χορός τοῦτ΄ ἐτόλμησ΄ ὁ μιαρὸς χανεῖν ὁ Δημολογοκλέων <ὅδ΄,> ὅτι λέγεις <σύ> τι περὶ τῶν νεῶν ἀληθέσ. οὐ γὰρ ἄν ποθ΄ οὗτος ἁνὴρ τοῦτ΄ ἐτόλμησεν λέγειν, εἰ μὴ ξυνωμότης τις ἦν.  Χορός ἀλλ΄ ἐκ τούτων ὥρα τινά σοι ζητεῖν καινὴν ἐπίνοιαν, ἥτις σε λάθρᾳ τἀνδρὸς τουδὶ καταβῆναι δεῦρο ποιήσει.  Φιλοκλέων τίς ἂν οὖν εἴη; ζητεῖθ΄ ὑμεῖσ, ὡς πᾶν <ἂν> ἔγωγε ποιοίην· οὕτω κιττῶ διὰ τῶν σανίδων μετὰ χοιρίνης περιελθεῖν. Χορός ἔστιν ὀπὴ δῆθ΄ ἥντιν΄ ἂν ἔνδοθεν οἷός τ΄ εἴης διορύξαι, εἶτ΄ ἐκδῦναι ῥάκεσιν κρυφθεὶς ὥσπερ πολύμητις ̓οδυσσεύσ; Φιλοκλέων πάντα πέφαρκται κοὐκ ἔστιν ὀπῆς οὐδ΄ εἰ σέρφῳ διαδῦναι. ἀλλ΄ ἄλλο τι δεῖ ζητεῖν ὑμᾶσ· ὀπίαν δ΄ οὐκ ἔστι γενέσθαι. Χορός μέμνησαι δῆθ΄, ὅτ΄ ἐπὶ στρατιᾶς κλέψας ποτὲ τοὺς ὀβελίσκους ἵεις σαυτὸν κατὰ τοῦ τείχους ταχέωσ, ὅτε Νάξος ἑάλω. Φιλοκλέων οἶδ΄· ἀλλὰ τί τοῦτ΄; οὐδὲν γὰρ τοῦτ΄ ἐστὶν ἐκείνῳ προσόμοιον. ἥβων γὰρ κἀδυνάμην κλέπτειν, ἴσχυόν τ΄ αὐτὸς ἐμαυτοῦ,  Φιλοκλέων κοὐδείς μ΄ ἐφύλαττ΄, ἀλλ΄ ἐξῆν μοι φεύγειν ἀδεῶσ. νῦν δὲ ξὺν ὅπλοις ἄνδρες ὁπλῖται διαταξάμενοι κατὰ τὰς διόδους σκοπιωροῦνται, τὼ δὲ δύ΄ αὐτῶν ἐπὶ ταῖσι θύραις ὥσπερ με γαλῆν κρέα κλέψασαν τηροῦσιν ἔχοντ΄ ὀβελίσκουσ.  Χορός ἀλλὰ καὶ νῦν ἐκπόριζε μηχανὴν ὅπως τάχισθ΄· ἕως γάρ, ὦ μελίττιον.  Φιλοκλέων διατραγεῖν τοίνυν κράτιστόν ἐστί μοι τὸ δίκτυον. ἡ δέ μοι Δίκτυννα συγγνώμην ἔχοι τοῦ δικτύου. Χορός ταῦτα μὲν πρὸς ἀνδρός ἐστ΄ ἄνοντος ἐς σωτηρίαν. ἀλλ΄ ἔπαγε τὴν γνάθον. Φιλοκλέων διατέτρωκται τοῦτό γ΄. ἀλλὰ μὴ βοᾶτε μηδαμῶσ, ἀλλὰ τηρώμεσθ΄ ὅπως μὴ Βδελυκλέων αἰσθήσεται.  Χορός μηδὲν ὦ τᾶν δέδιθι, μηδέν· ὡς ἐγὼ τοῦτόν γ΄, ἐὰν γρύξῃ τι, ποιήσω δακεῖν τὴν καρδίαν καὶ τὸν περὶ ψυχῆς δρόμον δραμεῖν, ἵν΄ εἰδῇ μὴ πατεῖν τὰ τοῖν θεοῖν ψηφίσματα.  Χορός ἀλλ΄ ἐξάψας διὰ τῆς θυρίδος τὸ καλῴδιον εἶτα καθίμα δήσας σαυτὸν καὶ τὴν ψυχὴν ἐμπλησάμενος Διοπείθουσ.  Φιλοκλέων ἄγε νυν, ἢν αἰσθομένω τούτω ζητῆτόν μ΄ ἐσκαλαμᾶσθαι κἀνασπαστὸν ποιεῖν εἴσω, τί ποιήσετε; φράζετε νυνί. Χορός ἀμυνοῦμέν σοι τὸν πρινώδη θυμὸν ἅπαντες καλέσαντες ὥστ΄ οὐ δυνατόν σ΄ εἵργειν ἔσται· τοιαῦτα ποιήσομεν ἡμεῖσ. Φιλοκλέων δράσω τοίνυν ὑμῖν πίσυνοσ, καὶ  μανθάνετ΄;  ἤν τι πάθω ΄γώ, ἀνελόντες καὶ κατακλαύσαντες θεῖναί μ΄ ὑπὸ τοῖσι δρυφάκτοισ. Χορός οὐδὲν πείσει· μηδὲν δείσῃσ. ἀλλ΄ ὦ βέλτιστε καθίει σαυτὸν θαρρῶν κἀπευξάμενος τοῖσι πατρῴοισι θεοῖσιν. Φιλοκλέων ὦ Λύκε δέσποτα, γείτων ἥρωσ· σὺ γὰρ οἷσπερ ἐγὼ κεχάρησαι, τοῖς δακρύοισιν τῶν φευγόντων ἀεὶ καὶ τοῖς ὀλοφυρμοῖσ· ᾤκησας γοῦν ἐπίτηδες ἰὼν ἐνταῦθ΄ ἵνα ταῦτ΄ ἀκροῷο, κἀβουλήθης μόνος ἡρώων παρὰ τὸν κλάοντα καθῆσθαι. ἐλέησον καὶ σῶσον νυνὶ τὸν σαυτοῦ πλησιόχωρον· κοὐ μή ποτέ σου παρὰ τὰς κάννας οὐρήσω μηδ΄ ἀποπάρδω. Βδελυκλέων οὗτος ἐγείρου. Ξανθίας τί τὸ πρᾶγμ΄; Βδελυκλέων ὥσπερ φωνή μέ τις ἐγκεκύκλωται. Ξανθίας μῶν ὁ γέρων πῃ διαδύεται <αὖ>; Βδελυκλέων μὰ Δί΄ οὐ δῆτ΄, ἀλλὰ καθιμᾷ αὑτὸν δήσασ. Ξανθίας ὦ μιαρώτατε τί ποιεῖσ; οὐ μὴ καταβήσει; Βδελυκλέων ἀνάβαιν΄ ἀνύσας κατὰ τὴν ἑτέραν καὶ ταῖσιν φυλλάσι παῖε, ἤν πως πρύμνην ἀνακρούσηται πληγεὶς ταῖς εἰρεσιώναισ. Φιλοκλέων οὐ ξυλλήψεσθ΄ ὁπόσοισι δίκαι τῆτες μέλλουσιν ἔσεσθαι, ὦ Σμικυθίων καὶ Τεισιάδη καὶ Χρήμων καὶ Φερέδειπνε; πότε δ΄, εἰ μὴ νῦν, ἐπαρήξετέ μοι, πρίν μ΄ εἴσω μᾶλλον ἄγεσθαι;   Χορός εἰπέ μοι τί μέλλομεν κινεῖν ἐκείνην τὴν χολήν, ἥνπερ, ἡνίκ΄ ἄν τις ἡμῶν ὀργίσῃ τὴν σφηκιάν; νῦν ἐκεῖνο νῦν ἐκεῖνο τοὐξύθυμον, ᾧ κολαζόμεσθα, κέντρον ἐντέτατ΄ ὀξύ. ἀλλὰ θαἰμάτια βαλόντες ὡς τάχιστα, παιδία, θεῖτε καὶ βοᾶτε, καὶ Κλέωνι ταῦτ΄ ἀγγέλλετε, καὶ κελεύετ΄ αὐτὸν ἥκειν ὡς ἐπ΄ ἄνδρα μισόπολιν ὄντα κἀπολούμενον, ὅτι τόνδε λόγον ἐσφέρει, μὴ δικάζειν δίκασ. Βδελυκλέων ὦγαθοὶ τὸ πρᾶγμ΄ ἀκούσατ΄, ἀλλὰ μὴ κεκράγετε. Χορός νὴ Δί΄ ἐς τὸν οὐρανόν γ΄. Βδελυκλέων ὡς τοῦδ΄ ἐγὼ οὐ μεθήσομαι. Χορός ταῦτα δῆτ΄ οὐ δεινὰ καὶ τυραννίς ἐστιν ἐμφανήσ; ὦ πόλις καὶ Θεώρου θεοισεχθρία, κεἴ τις ἄλλος προέστηκεν ἡμῶν κόλαξ.   Ξανθίας ̔ηράκλεις καὶ κέντρ΄ ἔχουσιν. οὐχ ὁρᾷς ὦ δέσποτα;  Βδελυκλέων οἷς γ΄ ἀπώλεσαν Φίλιππον ἐν δίκῃ τὸν Γοργίου.  Χορός καὶ σέ γ΄ αὐτοῖς ἐξολοῦμεν· ἀλλὰ πᾶς ἐπίστρεφε δεῦρο κἀξείρας τὸ κέντρον εἶτ΄ ἐπ΄ αὐτὸν ἵεσο, ξυσταλεὶς εὔτακτος ὀργῆς καὶ μένους ἐμπλήμενοσ, ὡς ἂν εὖ εἰδῇ τὸ λοιπὸν σμῆνος οἷον ὤργισεν.  Ξανθίας τοῦτο μέντοι δεινὸν ἤδη νὴ Δί΄, εἰ μαχούμεθα· ὡς ἔγωγ΄ αὐτῶν ὁρῶν δέδοικα τὰς ἐγκεντρίδασ.  Χορός ἀλλ΄ ἀφίει τὸν ἄνδρ΄· εἰ δὲ μή, φήμ΄ ἐγὼ τὰς χελώνας μακαριεῖν σε τοῦ δέρματοσ.  Φιλοκλέων εἶά νυν ὦ ξυνδικασταὶ σφῆκες ὀξυκάρδιοι, οἱ μὲν ἐς τὸν πρωκτὸν αὐτῶν ἐσπέτεσθ΄ ὠργισμένοι, οἱ δὲ τὠφθαλμὼ κύκλῳ κεντεῖτε καὶ τοὺς δακτύλουσ.  Βδελυκλέων ὦ Μίδα καὶ Φρὺξ βοήθει δεῦρο καὶ Μασιντύα, καὶ λάβεσθε τουτουὶ καὶ μὴ μεθῆσθε μηδενί· εἰ δὲ μή, ΄ν πέδαις παχείαις οὐδὲν ἀριστήσετε. ὡς ἐγὼ πολλῶν ἀκούσας οἶδα θρίων τὸν ψόφον.  Χορός εἰ δὲ μὴ τοῦτον μεθήσεισ, ἔν τί σοι παγήσεται.  Φιλοκλέων ὦ Κέκροψ ἥρως ἄναξ τὰ πρὸς ποδῶν Δρακοντίδη, περιορᾷς οὕτω μ΄ ὑπ΄ ἀνδρῶν βαρβάρων χειρούμενον, οὓς ἐγὼ ΄δίδαξα κλάειν τέτταρ΄ ἐς τὴν χοίνικα;  Χορός εἶτα δῆτ΄ οὐ πόλλ΄ ἔνεστι δεινὰ τῷ γήρᾳ κακά; δηλαδή· καὶ νῦν γε τούτω τὸν παλαιὸν δεσπότην πρὸς βίαν χειροῦσιν, οὐδὲν τῶν πάλαι μεμνημένοι διφθερῶν κἀξωμίδων, ἃς οὗτος αὐτοῖς ἠμπόλα, καὶ κυνᾶσ· καὶ τοὺς πόδας χειμῶνος ὄντος ὠφέλει, ὥστε μὴ ῥιγῶν ἑκάστοτ΄· ἀλλὰ τούτοις γ΄ οὐκ ἔνι οὐδ΄ ἐν ὀφθαλμοῖσιν αἰδὼς τῶν παλαιῶν ἐμβάδων.  Φιλοκλέων οὐκ ἀφήσεις οὐδὲ νυνί μ΄ ὦ κάκιστον θηρίον, οὐδ΄ ἀναμνησθεὶς ὅθ΄ εὑρὼν τοὺς βότρυς κλέπτοντά σε προσαγαγὼν πρὸς τὴν ἐλάαν ἐξέδειρ΄ εὖ κἀνδρικῶσ, ὥστε σε ζηλωτὸν εἶναι; σὺ δ΄ ἀχάριστος ἦσθ΄ ἄρα. ἀλλ΄ ἄνες με καὶ σὺ καὶ σύ, πρὶν τὸν υἱὸν ἐκδραμεῖν.  Χορός ἀλλὰ τούτων μὲν τάχ΄ ἡμῖν δώσετον καλὴν δίκην, οὐκέτ΄ ἐς μακρὰν ἵν΄ εἰδῆθ΄ οἷός ἐστ΄ ἀνδρῶν τρόπος ὀξυθύμων καὶ δικαίων καὶ βλεπόντων κάρδαμα.  Βδελυκλέων παῖε παἶ ὦ Ξανθία τοὺς σφῆκας ἀπὸ τῆς οἰκίασ.  Ξανθίας ἀλλὰ δρῶ τοῦτ΄· ἀλλὰ καὶ σὺ τῦφε πολλῷ τῷ καπνῷ.  Σωσίας οὐχὶ σοῦσθ΄; οὐκ ἐς κόρακασ; οὐκ ἄπιτε; παῖε τῷ ξύλῳ.  Ξανθίας καὶ σὺ προσθεὶς Αἰσχίνην ἔντυφε τὸν Σελλαρτίου. ἆρ΄ ἐμέλλομέν ποθ΄ ὑμᾶς ἀποσοβήσειν τῷ χρόνῳ.  Βδελυκλέων ἀλλὰ μὰ Δί΄ οὐ ῥᾳδίως οὕτως ἂν αὐτοὺς διέφυγεσ, εἴπερ ἔτυχον τῶν μελῶν τῶν Φιλοκλέους βεβρωκότεσ. Χορός ἆρα δῆτ΄ οὐκ αὐτὰ δῆλα τοῖς πένησιν, ἡ τυραννὶς ὡς λάθρᾳ γ΄ ἐλάνθαν΄ ὑπιοῦσά με, εἰ σύ γ΄ ὦ πόνῳ πόνηρε καὶ κομηταμυνία τῶν νόμων ἡμᾶς ἀπείργεις ὧν ἔθηκεν ἡ πόλισ, οὔτε τιν΄ ἔχων πρόφασιν οὔτε λόγον εὐτράπελον, αὐτὸς ἄρχων μόνοσ; Βδελυκλέων ἔσθ΄ ὅπως ἄνευ μάχης καὶ τῆς κατοξείας βοῆς ἐς λόγους ἔλθοιμεν ἀλλήλοισι καὶ διαλλαγάσ; Χορός σοὐς λόγους ὦ μισόδημε καὶ μοναρχίας ἐραστά, καὶ ξυνὼν Βρασίδᾳ καὶ φορῶν κράσπεδα στεμμάτων τήν θ΄ ὑπήνην ἄκουρον τρέφων;   Βδελυκλέων νὴ Δί΄ ἦ μοι κρεῖττον ἐκστῆναι τὸ παράπαν τοῦ πατρὸς μᾶλλον ἢ κακοῖς τοσούτοις ναυμαχεῖν ὁσημέραι.   Χορός οὐδὲ μὴν οὐδ΄ ἐν σελίνῳ σοὐστὶν οὐδ΄ ἐν πηγάνῳ· τοῦτο γὰρ παρεμβαλοῦμεν τῶν τριχοινίκων ἐπῶν. ἀλλὰ νῦν μὲν οὐδὲν ἀλγεῖσ, ἀλλ΄ ὅταν ξυνήγορος ταὐτὰ ταῦτα σου καταντλῇ καὶ ξυνωμότας καλῇ.  Βδελυκλέων ἆρ΄ ἂν ὦ πρὸς τῶν θεῶν ὑμεῖς ἀπαλλαχθεῖτέ μου; ἢ δέδοκταί μοι δέρεσθαι καὶ δέρειν δι΄ ἡμέρασ;  Χορός οὐδέποτέ γ΄, οὐχ ἕως ἄν τί μου λοιπὸν ᾖ, ὅστις ἡμῶν ἐπὶ τυραννίδ΄ ὧδ΄ ἐστάλησ.  Βδελυκλέων ὡς ἅπανθ΄ ὑμῖν τυραννίς ἐστι καὶ ξυνωμόται, ἤν τε μεῖζον ἤν τ΄ ἔλαττον πρᾶγμά τις κατηγορῇ, ἧς ἐγὼ οὐκ ἤκουσα τοὔνομ΄ οὐδὲ πεντήκοντ΄ ἐτῶν· νῦν δὲ πολλῷ τοῦ ταρίχους ἐστὶν ἀξιωτέρα, ὥστε καὶ δὴ τοὔνομ΄ αὐτῆς ἐν ἀγορᾷ κυλίνδεται. ἢν μὲν ὠνῆταί τις ὀρφὼς μεμβράδας δὲ μὴ ΄θέλῃ, εὐθέως εἴρηχ΄ ὁ πωλῶν πλησίον τὰς μεμβράδασ· ΄οὗτος ὀψωνεῖν ἔοιχ΄ ἅνθρωπος ἐπὶ τυραννίδι.΄ ἢν δὲ γήτειον προσαιτῇ ταῖς ἀφύαις ἥδυσμά τι, ἡ λαχανόπωλις παραβλέψασά φησι θατέρῳ· εἰπέ μοι, γήτειον αἰτεῖσ· πότερον ἐπὶ τυραννίδι, ἢ νομίζεις τὰς ̓αθήνας σοὶ φέρειν ἡδύσματα;  Ξανθίας κἀμέ γ΄ ἡ πόρνη χθὲς εἰσελθόντα τῆς μεσημβρίασ, ὅτι κελητίσαι ΄κέλευον, ὀξυθυμηθεῖσά μοι ἤρετ΄ εἰ τὴν ̔ιππίου καθίσταμαι τυραννίδα.  Βδελυκλέων ταῦτα γὰρ τούτοις ἀκούειν ἡδἔ, εἰ καὶ νῦν ἐγὼ τὸν πατέρ΄ ὅτι βούλομαι τούτων ἀπαλλαχθέντα τῶν ὀρθροφοιτοσυκοφαντοδικοταλαιπώρων τρόπων ζῆν βίον γενναῖον ὥσπερ Μόρυχοσ, αἰτίαν ἔχω ταῦτα δρᾶν ξυνωμότης ὢν καὶ φρονῶν τυραννικά.  Φιλοκλέων νὴ Δί΄ ἐν δίκῃ γ΄· ἐγὼ γὰρ οὐδ΄ ἂν ὀρνίθων γάλα ἀντὶ τοῦ βίου λάβοιμ΄ ἂν οὗ με νῦν ἀποστερεῖσ· οὐδὲ χαίρω βατίσιν οὐδ΄ ἐγχέλεσιν, ἀλλ΄ ἥδιον ἄν δικίδιον σμικρὸν φάγοιμ΄ ἂν ἐν λοπάδι πεπνιγμένον.  Βδελυκλέων νὴ Δί΄ εἰθίσθης γὰρ ἥδεσθαι τοιούτοις πράγμασιν· ἀλλ΄ ἐὰν σιγῶν ἀνάσχῃ καὶ μάθῃς ἁγὼ λέγω, ἀναδιδάξειν οἴομαί σ΄ ὡς πάντα ταῦθ΄ ἁμαρτάνεισ.  Φιλοκλέων ἐξαμαρτάνω δικάζων;  Βδελυκλέων καταγελώμενος μὲν οὖν οὐκ ἐπαϊεις ὑπ΄ ἀνδρῶν, οὓς σὺ μόνον οὐ προσκυνεῖσ. ἀλλὰ δουλεύων λέληθασ.  Φιλοκλέων παῦε δουλείαν λέγων, ὅστις ἄρχω τῶν ἁπάντων.  Βδελυκλέων οὐ σύ γ΄, ἀλλ΄ ὑπηρετεῖς οἰόμενος ἄρχειν· ἐπεὶ δίδαξον ἡμᾶς ὦ πάτερ, ἥτις ἡ τιμή ΄στί σοι καρπουμένῳ τὴν ̔ελλάδα.  Φιλοκλέων πάνυ γε, καὶ τούτοισί γ΄ ἐπιτρέψαι ΄θέλω.  Βδελυκλέων καὶ μὴν ἐγώ. ἄφετέ νυν ἅπαντες αὐτόν.  Φιλοκλέων καὶ ξίφος γέ μοι δότε. ἢν γὰρ ἡττηθῶ λέγων σου, περιπεσοῦμαι τῷ ξίφει.  Βδελυκλέων εἰπέ μοι, τί δ΄ ἤν, τὸ δεῖνα, τῇ διαίτῃ μὴ ΄μμένῃσ;  Φιλοκλέων μηδέποτε πίοιμ΄ ἀκράτου μισθὸν ἀγαθοῦ δαίμονοσ.   Χορός νῦν δὴ τὸν ἐκ θἠμετέρου γυμνασίου δεῖ τι λέγειν καινόν, ὅπως φανήσει  Βδελυκλέων ἐνεγκάτω μοι δεῦρο τὴν κίστην τις ὡς τάχιστα. ἀτὰρ φανεῖ ποῖός τις ὤν, ἢν ταῦτα παρακελεύῃ; Χορός μὴ κατὰ τὸν νεανίαν τονδὶ λέγων. ὁρᾷς γὰρ ὥς σοι μέγας ἐστὶν ἁγὼν καὶ περὶ τῶν ἁπάντων, εἴπερ, ὃ μὴ γένοιθ΄, οὗτός <σ΄> ἐθέλει κρατῆσαι. Βδελυκλέων καὶ μὴν ὅσ΄ ἂν λέξῃ γ΄ ἁπλῶς μνημόσυνα γράψομαι ΄γώ. Φιλοκλέων τί γὰρ φάθ΄ ὑμεῖσ, ἢν ὁδί με τῷ λόγῳ κρατήσῃ; Χορός οὐκέτι πρεσβυτῶν ὄχλος χρήσιμος ἔστ΄ οὐδ΄ ἀκαρῆ· σκωπτόμενοι δ΄ ἐν ταῖς ὁδοῖς θαλλοφόροι καλούμεθ΄, ἀντωμοσιῶν κελύφη.  Χορός ἀλλ΄ ὦ περὶ τῆς πάσης μέλλων βασιλείας ἀντιλογήσειν τῆς ἡμετέρασ, νυνὶ θαρρῶν πᾶσαν γλῶτταν βασάνιζε.  Φιλοκλέων καὶ μὴν εὐθύς γ΄ ἀπὸ βαλβίδων περὶ τῆς ἀρχῆς ἀποδείξω τῆς ἡμετέρας ὡς οὐδεμιᾶς ἥττων ἐστὶν βασιλείασ. τί γὰρ εὔδαιμον καὶ μακαριστὸν μᾶλλον νῦν ἐστὶ δικαστοῦ, ἢ τρυφερώτερον ἢ δεινότερον ζῷον, καὶ ταῦτα γέροντοσ; ὃν πρῶτα μὲν ἕρποντ΄ ἐξ εὐνῆς τηροῦσ΄ ἐπὶ τοῖσι δρυφάκτοις ἄνδρες μεγάλοι καὶ τετραπήχεισ· κἄπειτ΄ εὐθὺς προσιόντι ἐμβάλλει μοι τὴν χεῖρ΄ ἁπαλὴν τῶν δημοσίων κεκλοφυῖαν· ἱκετεύουσίν θ΄ ὑποκύπτοντες τὴν φωνὴν οἰκτροχοοῦντεσ· ΄οἴκτιρόν μ΄ ὦ πάτερ, αἰτοῦμαί σ΄, εἰ καὐτὸς πώποθ΄ ὑφείλου ἀρχὴν ἄρξας ἢ ΄πὶ στρατιᾶς τοῖς ξυσσίτοις ἀγοράζων·΄ ὃς ἔμ΄ οὐδ΄ ἂν ζῶντ΄ ᾔδειν εἰ μὴ διὰ τὴν προτέραν ἀπόφυξιν. Βδελυκλέων τουτὶ περὶ τῶν ἀντιβολούντων ἔστω τὸ μνημόσυνόν μοι. Φιλοκλέων εἶτ΄ εἰσελθὼν ἀντιβοληθεὶς καὶ τὴν ὀργὴν ἀπομορχθεὶς ἔνδον τούτων ὧν ἂν φάσκω πάντων οὐδὲν πεποίηκα, ἀλλ΄ ἀκροῶμαι πάσας φωνὰς ἱέντων εἰς ἀπόφυξιν. φέρ΄ ἴδω, τί γὰρ οὐκ ἔστιν ἀκοῦσαι θώπευμ΄ ἐνταῦθα δικαστῇ; οἱ μέν γ΄ ἀποκλάονται πενίαν αὑτῶν καὶ προστιθέασι κακὰ πρὸς τοῖς οὖσιν,  ἕως ἀνιῶν ἂν ἰσώσῃ τοῖσιν ἐμοῖσιν·  οἱ δὲ λέγουσιν μύθους ἡμῖν, οἱ δ΄ Αἰσώπου τι γέλοιον· οἱ δὲ σκώπτουσ΄, ἵν΄ ἐγὼ γελάσω καὶ τὸν θυμὸν καταθῶμαι. κἂν μὴ τούτοις ἀναπειθώμεσθα, τὰ παιδάρι΄ εὐθὺς ἀνέλκει τὰς θηλείας καὶ τοὺς υἱεῖς τῆς χειρόσ, ἐγὼ δ΄ ἀκροῶμαι· τὰ δὲ συγκύψανθ΄ ἅμα βληχᾶται· κἄπειθ΄ ὁ πατὴρ ὑπὲρ αὐτῶν ὥσπερ θεὸν ἀντιβολεῖ με τρέμων τῆς εὐθύνης ἀπολῦσαι· εἰ μὲν χαίρεις ἀρνὸς φωνῇ, παιδὸς φωνὴν ἐλεήσαισ· εἰ δ΄ αὖ τοῖς χοιριδίοις χαίρω, θυγατρὸς φωνῇ με πιθέσθαι. χἠμεῖς αὐτῷ τότε τῆς ὀργῆς ὀλίγον τὸν κόλλοπ΄ ἀνεῖμεν. ἆρ΄ οὐ μεγάλη τοῦτ΄ ἔστ΄ ἀρχὴ καὶ τοῦ πλούτου καταχήνη; Βδελυκλέων δεύτερον αὖ σου τουτὶ γράφομαι, τὴν τοῦ πλούτου καταχήνην· καὶ τἀγαθά μοι μέμνησ΄ ἅχεις φάσκων τῆς ̔ελλάδος ἄρχειν. Φιλοκλέων παίδων τοίνυν δοκιμαζομένων αἰδοῖα πάρεστι θεᾶσθαι. κἂν Οἴαγρος εἰσέλθῃ φεύγων, οὐκ ἀποφεύγει πρὶν ἂν ἡμῖν ἐκ τῆς Νιόβης εἴπῃ ῥῆσιν τὴν καλλίστην ἀπολέξασ. κἂν αὐλητής γε δίκην νικᾷ, ταύτης ἡμῖν ἐπίχειρα ἐν φορβειᾷ τοῖσι δικασταῖς ἔξοδον ηὔλησ΄ ἀπιοῦσι. κἂν ἀποθνῄσκων ὁ πατήρ τῳ δῷ καταλείπων παῖδ΄ ἐπίκληρον, κλάειν ἡμεῖς μακρὰ τὴν κεφαλὴν εἰπόντες τῇ διαθήκῃ καὶ τῇ κόγχῃ τῇ πάνυ σεμνῶς τοῖς σημείοισιν ἐπούσῃ, ἔδομεν ταύτην ὅστις ἂν ἡμᾶς ἀντιβολήσας ἀναπείσῃ. καὶ ταῦτ΄ ἀνυπεύθυνοι δρῶμεν, τῶν δ΄ ἄλλων οὐδεμἴ ἀρχή. Βδελυκλέων τουτὶ γάρ τοι σεμνόν, τούτων ὧν εἴρηκας μακαρίζω· τῆς δ΄ ἐπικλήρου τὴν διαθήκην ἀδικεῖς ἀνακογχυλιάζων. Φιλοκλέων ἔτι δ΄ ἡ βουλὴ χὠ δῆμος ὅταν κρῖναι μέγα πρᾶγμ΄ ἀπορήσῃ ἐψήφισται τοὺς ἀδικοῦντας τοῖσι δικασταῖς παραδοῦναι· εἶτ΄ Εὔαθλος χὠ μέγας οὗτος Κολακώνυμος ἀσπιδαποβλὴς οὐχὶ προδώσειν ἡμᾶς φασίν, περὶ τοῦ πλήθους δὲ μαχεῖσθαι. κἀν τῷ δήμῳ γνώμην οὐδεὶς πώποτ΄ ἐνίκησεν, ἐὰν μὴ εἴπῃ τὰ δικαστήρι΄ ἀφεῖναι πρώτιστα μίαν δικάσαντασ· αὐτὸς δὲ Κλέων ὁ κεκραξιδάμας μόνον ἡμᾶς οὐ περιτρώγει, ἀλλὰ φυλάττει διὰ χειρὸς ἔχων καὶ τὰς μυίας ἀπαμύνει. σὺ δὲ τὸν πατέρ΄ οὐδ΄ ὁτιοῦν τούτων τὸν σαυτοῦ πώποτ΄ ἔδρασασ. ἀλλὰ Θέωροσ, καίτοὐστὶν ἀνὴρ Εὐφημίου οὐδὲν ἐλάττων, τὸν σφόγγον ἔχων ἐκ τῆς λεκάνης τἀμβάδι΄ ἡμῶν περικωνεῖ. σκέψαι μ΄ ἀπὸ τῶν ἀγαθῶν οἵων ἀποκλῄεις καὶ κατερύκεισ, ἣν δουλείαν οὖσαν ἔφασκες καὶ ὑπηρεσίαν ἀποδείξειν. Βδελυκλέων ἔμπλησο λέγων· πάντως γάρ τοι παύσει ποτὲ κἀναφανήσει πρωκτὸς λουτροῦ περιγιγνόμενος τῆς ἀρχῆς τῆς περισέμνου. Φιλοκλέων ὃ δέ γ΄ ἥδιστον τούτων ἐστὶν πάντων, οὗ ΄γὼ ΄πελελήσμην, ὅταν οἴκαδ΄ ἴω τὸν μισθὸν ἔχων, κἄπειθ΄ ἥκονθ΄ ἅμα πάντες ἀσπάζωνται διὰ τἀργύριον, καὶ πρῶτα μὲν ἡ θυγάτηρ με ἀπονίζῃ καὶ τὼ πόδ΄ ἀλείφῃ καὶ προσκύψασα φιλήσῃ καὶ παππίζουσ΄ ἅμα τῇ γλώττῃ <τὸ> τριώβολον ἐκκαλαμᾶται, καὶ τὸ γύναιόν μ΄ ὑποθωπεῦσαν φυστὴν μᾶζαν προσενέγκῃ, κἄπειτα καθεζομένη παρ΄ ἐμοὶ προσαναγκάζῃ, ΄φάγε τουτί, ἔντραγε τουτί·΄ τούτοισιν ἐγὼ γάνυμαι, κοὐ μή με δεήσῃ ἐς σὲ βλέψαι καὶ τὸν ταμίαν, ὁπότ΄ ἄριστον παραθήσει καταρασάμενος καὶ τονθορύσασ. ἀλλ΄ ἢν μή μοι ταχὺ μάξῃ, τάδε κέκτημαι πρόβλημα κακῶν, σκευὴν βελέων ἀλεωρήν. κἂν οἶνόν μοι μὴ ΄γχῇς σὺ πιεῖν, τὸν ὄνον τόνδ΄ ἐσκεκόμισμαι οἴνου μεστόν, κᾆτ΄ ἐγχέομαι κλίνασ· οὗτος δὲ κεχηνὼς βρωμησάμενος τοῦ σοῦ δίνου μέγα καὶ στράτιον κατέπαρδεν. ἆρ΄ οὐ μεγάλην ἀρχὴν ἄρχω καὶ τοῦ Διὸς οὐδὲν ἐλάττω,  Φιλοκλέων ὅστις ἀκούω ταὔθ΄ ἅπερ ὁ Ζεύσ; ἢν γοῦν ἡμεῖς θορυβήσωμεν, πᾶς τίς φησιν τῶν παριόντων, οἷον βροντᾷ τὸ δικαστήριον, ὦ Ζεῦ βασιλεῦ. κἂν ἀστράψω, ποππύζουσιν κἀγκεχόδασίν μ΄ οἱ πλουτοῦντες καὶ πάνυ σεμνοί. καὶ σὺ δέδοικάς με μάλιστ΄ αὐτόσ· νὴ τὴν Δήμητρα δέδοικασ, ἐγὼ δ΄ ἀπολοίμην εἴ σε δέδοικα.  Χορός οὐπώποθ΄ οὕτω καθαρῶς οὐδενὸς ἠκούσαμεν οὐδὲ ξυνετῶς λέγοντοσ. Φιλοκλέων οὔκ, ἀλλ΄ ἐρήμας ᾤεθ΄ οὕτω ῥᾳδίως τρυγήσειν. καλῶς γὰρ ᾔδειν ὡς ἐγὼ ταύτῃ κράτιστός εἰμι. Χορός ὡς δ΄ ἐπὶ πάντ΄ ἐλήλυθεν κοὐδὲν παρῆλθεν, ὥστ΄ ἔγωγ΄ ηὐξανόμην ἀκούων, κἀν μακάρων δικάζειν αὐτὸς ἔδοξα νήσοισ, ἡδόμενος λέγοντι. Φιλοκλέων ὡς οὗτος ἤδη σκορδινᾶται κἄστιν οὐκ ἐν αὑτοῦ. Βδελυκλέων ἦ μὴν ἐγώ σε τήμερον σκύτη βλέπειν ποιήσω. Χορός δεῖ δέ σε παντοίας πλέκειν εἰς ἀπόφυξιν παλάμασ. τὴν γὰρ ἐμὴν ὀργὴν πεπᾶναι χαλεπὸν <νεανίᾳ> μὴ πρὸς ἐμοῦ λέγοντι.  Χορός πρὸς ταῦτα μύλην ἀγαθὴν ὥρα ζητεῖν σοι καὶ νεόκοπτον, ἢν μή τι λέγῃσ, ἥτις δυνατὴ τὸν ἐμὸν θυμὸν κατερεῖξαι.  Βδελυκλέων χαλεπὸν μὲν καὶ δεινῆς γνώμης καὶ μείζονος ἢ ΄πὶ τρυγῳδοῖς ἰάσασθαι νόσον ἀρχαίαν ἐν τῇ πόλει ἐντετοκυῖαν. ἀτὰρ ὦ πάτερ ἡμέτερε Κρονίδη  Φιλοκλέων παῦσαι καὶ μὴ πατέριζε. εἰ μὴ γὰρ ὅπως δουλεύω ΄γώ, τουτὶ ταχέως με διδάξεισ, οὐκ ἔστιν ὅπως οὐχὶ τεθνήξεισ, κἂν χρῇ σπλάγχνων μ΄ ἀπέχεσθαι. Βδελυκλέων ἀκρόασαί νυν ὦ παππίδιον χαλάσας ὀλίγον τὸ μέτωπον· καὶ πρῶτον μὲν λόγισαι φαύλωσ, μὴ ψήφοις ἀλλ΄ ἀπὸ χειρόσ, τὸν φόρον ἡμῖν ἀπὸ τῶν πόλεων συλλήβδην τὸν προσιόντα· κἄξω τούτου τὰ τέλη χωρὶς καὶ τὰς πολλὰς ἑκατοστάσ, πρυτανεῖα μέταλλ΄ ἀγορὰς λιμένας μεσθοὺς καὶ δημιόπρατα. τούτων πλήρωμα τάλαντ΄ ἐγγὺς δισχίλια γίγνεται ἡμῖν. ἀπὸ τούτου νυν κατάθες μισθὸν τοῖσι δικασταῖς ἐνιαυτοῦ ἓξ χιλιάσιν, κοὔπω πλείους ἐν τῇ χώρᾳ κατένασθεν, γίγνεται ἡμῖν ἑκατὸν δήπου καὶ πεντήκοντα τάλαντα. Φιλοκλέων οὐδ΄ ἡ δεκάτη τῶν προσιόντων ἡμῖν ἄρ΄ ἐγίγνεθ΄ ὁ μισθόσ. Βδελυκλέων μὰ Δί΄ οὐ μέντοι. Φιλοκλέων καὶ ποῖ τρέπεται δὴ ΄πειτα τὰ χρήματα τἄλλα; Βδελυκλέων ἐς τούτους τοὺς οὐχὶ προδώσω τὸν ̓αθηναίων κολοσυρτόν, ἀλλὰ μαχοῦμαι περὶ τοῦ πλήθους ἀεί. σὺ γὰρ ὦ πάτερ αὐτοὺς ἄρχειν αἱρεῖ σαυτοῦ τούτοις τοῖς ῥηματίοις περιπεφθείσ. κᾆθ΄ οὗτοι μὲν δωροδοκοῦσιν κατὰ πεντήκοντα τάλαντα ἀπὸ τῶν πόλεων ἐπαπειλοῦντες τοιαυτὶ κἀναφοβοῦντεσ, δώσετε τὸν φόρον, ἢ βροντήσας τὴν πόλιν ὑμῶν ἀνατρέψω. σὺ δὲ τῆς ἀρχῆς ἀγαπᾷς τῆς σῆς τοὺς ἀργελόφους περιτρώγων. οἱ δὲ ξύμμαχοι ὡς ᾔσθηνται τὸν μὲν σύρφακα τὸν ἄλλον ἐκ κηθαρίον λαγαριζόμενον καὶ τραγαλιζοντα τὸ μηδέν, σὲ μὲν ἡγοῦνται Κόννου ψῆφον, τούτοισι δὲ δωροφοροῦσιν ὕρχας οἶνον δάπιδας τυρὸν μέλι σήσαμα προσκεφάλαια φιάλας χλανίδας στεφάνους ὅρμους ἐκπώματα πλουθυγιείαν· σοὶ δ΄ ὧν ἄρχεισ, πολλὰ μὲν ἐν γῇ πολλὰ δ΄ ἐφ΄ ὑγρᾷ πιτυλεύσασ, οὐδεὶς οὐδὲ σκορόδου κεφαλὴν τοῖς ἑψητοῖσι δίδωσιν. Φιλοκλέων μὰ Δί΄ ἀλλὰ παρ΄ Εὐχαρίδου καὐτὸς τρεῖς γ΄ ἄγλιθας μετέπεμψα. ἀλλ΄ αὐτήν μοι τὴν δουλείαν οὐκ ἀποφαίνων ἀποκναίεισ. Βδελυκλέων οὐ γὰρ μεγάλη δουλεία ΄στὶν τούτους μὲν ἅπαντας ἐν ἀρχαῖς αὐτούς τ΄ εἶναι καὶ τοὺς κόλακας τοὺς τούτων μισθοφοροῦντασ; σοὶ δ΄ ἤν τις δῷ τοὺς τρεῖς ὀβολούσ, ἀγαπᾷσ· οὓς αὐτὸς ἐλαύνων καὶ πεζομαχῶν καὶ πολιορκῶν ἐκτήσω πολλὰ πονήτασ. καὶ πρὸς τούτοις ἐπιταττόμενος φοιτᾷσ, ὃ μάλιστά μ΄ ἀπάγχει, ὅταν εἰσελθὸν μειράκιόν σοι κατάπυγον, Χαιρέου υἱόσ, ὡδὶ διαβὰς διακινηθεὶς τῷ σώματι καὶ τρυφερανθείσ, ἥκειν εἴπῃ πρῲ κἀν ὥρᾳ δικάσονθ΄, ὡς ὅστις ἂν ὑμῶν ὕστερος ἔλθῃ τοῦ σημείου, τὸ τριώβολον οὐ κομιεῖται· αὐτὸς δὲ φέρει τὸ συνηγορικὸν δραχμήν, κἂν ὕστερος ἔλθῃ· καὶ κοινωνῶν τῶν ἀρχόντων ἑτέρῳ τινὶ τῶν μεθ΄ ἑαυτοῦ, ἤν τίς τι διδῷ τῶν φευγόντων, ξυνθέντε τὸ πρᾶγμα δύ΄ ὄντε ἐσπουδάκατον, κᾆθ΄ ὡς πρίονθ΄ ὁ μὲν ἕλκει ὁ δ΄ ἀντενέδωκε· σὺ δὲ χασκάζεις τὸν κωλακρέτην, τὸ δὲ πραττόμενόν σε λέληθεν. Φιλοκλέων ταυτί με ποιοῦσ΄; οἴμοι τί λέγεισ; ὥς μου τὸν θῖνα ταράττεισ, καὶ τὸν νοῦν μου προσάγεις μᾶλλον, κοὐκ οἶδ΄ ὅ τι χρῆμά με ποιεῖσ. Βδελυκλέων σκέψαι τοίνυν ὡς ἐξόν σοι πλουτεῖν καὶ τοῖσιν ἅπασιν ὑπὸ τῶν ἀεὶ δημιζόντων οὐκ οἶδ΄ ὅπῃ ἐγκεκύκλησαι, ὅστις πόλεων ἄρχων πλείστων ἀπὸ τοῦ Πόντου μέχρι Σαρδοῦς οὐκ ἀπολαύεις πλὴν τοῦθ΄ ὃ φέρεις ἀκαρῆ· καὶ τοῦτ΄ ἐρίῳ σοι ἐνστάζουσιν κατὰ μικρὸν ἀεὶ τοῦ ζῆν ἕνεχ΄ ὥσπερ ἔλαιον. βούλονται γάρ σε πένητ΄ εἶναι· καὶ τοῦθ΄ ὧν οὕνεκ΄ ἐρῶ σοι, ἵνα γιγνώσκῃς τὸν τιθασευτήν, κᾆθ΄ ὅταν οὗτός γ΄ ἐπισίξῃ ἐπὶ τῶν ἐχθρῶν τιν΄ ἐπιρρύξασ, ἀγρίως αὐτοῖς ἐπιπηδᾷσ. εἰ γὰρ ἐβούλοντο βίον πορίσαι τῷ δήμῳ, ῥᾴδιον ἦν ἄν. εἰσίν γε πόλεις χίλιαι αἳ νῦν τὸν φόρον ἡμῖν ἀπάγουσι· τούτων εἴκοσιν ἄνδρας βόσκειν εἴ τις προσέταξεν ἑκάστῃ, δύο μυριάδ΄ ἂν τῶν δημοτικῶν ἔζων ἐν πᾶσι λαγῴοις καὶ στεφάνοισιν παντοδαποῖσιν καὶ πυριάτῃ, ἄξια τῆς γῆς ἀπολαύοντες καὶ τοῦ ΄ν Μαραθῶνι τροπαίου. νῦν δ΄ ὥσπερ ἐλαολόγοι χωρεῖθ΄ ἅμα τῷ τὸν μισθὸν ἔχοντι. Φιλοκλέων οἴμοι τί πέπονθ΄; ὡς νάρκη μου κατὰ τῆς χειρὸς καταχεῖται, καὶ τὸ ξίφος οὐ δύναμαι κατέχειν, ἀλλ΄ ἤδη μαλθακός εἰμι. Βδελυκλέων ἀλλ΄ ὁπόταν μὲν δείσωσ΄ αὐτοί, τὴν Εὔβοιαν διδόασιν ὑμῖν καὶ σῖτον ὑφίστανται κατὰ πεντήκοντα μεδίμνους ποριεῖν· ἔδοσαν δ΄ οὐπώποτέ σοι πλὴν πρώην πέντε μεδίμνουσ, καὶ ταῦτα μόλις ξενίας φεύγων ἔλαβες κατὰ χοίνικα κριθῶν.  Βδελυκλέων ὧν οὕνεκ΄ ἐγώ σ΄ ἀπέκλῃον ἀεὶ βόσκειν ἐθέλων καὶ μὴ τούτους ἐγχάσκειν σοι στομφάζοντασ. καὶ νῦν ἀτεχνῶς ἐθέλω παρέχειν ὅ τι βούλει σοι, πλὴν κωλακρέτου γάλα πίνειν.  Χορός ἦ που σοφὸς ἦν ὅστις ἔφασκεν, πρὶν ἂν ἀμφοῖν μῦθον ἀκούσῃσ, οὐκ ἂν δικάσαισ. σὺ γὰρ οὖν νῦν μοι νικᾶν πολλῷ δεδόκησαι· ὥστ΄ ἤδη τὴν ὀργὴν χαλάσας τοὺς σκίπωνας καταβάλλω. ἀλλ΄ ὦ τῆς ἡλικίας ἡμῖν τῆς αὐτῆς συνθιασῶτα,   Χορός πιθοῦ πιθοῦ λόγοισι, μηδ΄ ἄφρων γένῃ μηδ΄ ἀτενὴς ἄγαν ἀτεράμων τ΄ ἀνήρ. εἴθ΄ ὤφελέν μοι κηδεμὼν ἢ ξυγγενὴς εἶναί τις ὅστις τοιαῦτ΄ ἐνουθέτει. σοὶ δὲ νῦν τις θεῶν παρὼν ἐμφανὴς ξυλλαμβάνει τοῦ πράγματοσ, καὶ δῆλός ἐστιν εὖ ποιῶν· σὺ δὲ παρὼν δέχου.   Βδελυκλέων καὶ μὴν θρέψω γ΄ αὐτὸν παρέχων ὅσα πρεσβύτῃ ξύμφορα, χόνδρον λείχειν, χλαῖναν μαλακήν, σισύραν, πόρνην, ἥτις τὸ πέος τρίψει καὶ τὴν ὀσφῦν. ἀλλ΄ ὅτι σιγᾷ κοὐδὲν γρύζει, τοῦτ΄ οὐ δύναταί με προσέσθαι.  Χορός νενουθέτηκεν αὑτὸν ἐς τὰ πράγμαθ΄, οἶς τότ΄ ἐπεμαίνετ΄· ἔγνωκε γὰρ ἀρτίωσ, λογίζεταί τ΄ ἐκεῖνα πάνθ΄ ἁμαρτίας ἃ σοῦ κελεύοντος οὐκ ἐπείθετο. νῦν δ΄ ἴσως τοῖσι σοῖς λόγοις πείθεται καὶ σωφρονεῖ μέντοι μεθιστὰς ἐς τὸ λοιπὸν τὸν τρόπον πιθόμενός τέ σοι.   Φιλοκλέων ἰώ μοί μοι.  Βδελυκλέων οὗτος τί βοᾷσ;  Φιλοκλέων μή μοι τούτων μηδὲν ὑπισχνοῦ. κείνων ἔραμαι, κεῖθι γενοίμαν, ἵν΄ ὁ κῆρύξ φησι, ΄τίς ἀψήφιστοσ; ἀνιστάσθω.΄ κἀπισταίην ἐπὶ τοῖς κημοῖς ψηφιζομένων ὁ τελευταῖοσ. σπεῦδ΄ ὦ ψυχή. ποῦ μοι ψυχή; πάρες ὦ σκιερά. μὰ τὸν ̔ηρακλέα μή νυν ἔτ΄ ἐγὼ ΄ν τοῖσι δικασταῖς κλέπτοντα Κλέωνα λάβοιμι.  Βδελυκλέων ἴθ΄ ὦ πάτερ πρὸς τῶν θεῶν ἐμοὶ πιθοῦ.  Φιλοκλέων τί σοι πίθωμαι; λέγ΄ ὅ τι βούλει πλὴν ἑνόσ.  Βδελυκλέων ποίου; φέρ΄ ἴδω.  Φιλοκλέων τοῦ μὴ δικάζειν. τοῦτο δὲ ̔́αιδης διακρινεῖ πρότερον ἢ ΄γὼ πείσομαι.  Βδελυκλέων σὺ δ΄ οὖν, ἐπειδὴ τοῦτο κεχάρηκας ποιῶν, ἐκεῖσε μὲν μηκέτι βάδιζ΄, ἀλλ΄ ἐνθάδε αὐτοῦ μένων δίκαζε τοῖσιν οἰκέταισ.  Φιλοκλέων περὶ τοῦ; τί ληρεῖσ;  Βδελυκλέων ταὔθ΄ ἅπερ ἐκεῖ πράττεται· ὅτι τὴν θύραν ἀνέῳξεν ἡ σηκὶς λάθρᾳ, ταύτης ἐπιβολὴν ψηφιεῖ μίαν μόνην. πάντως δὲ κἀκεῖ ταῦτ΄ ἔδρας ἑκάστοτε. καὶ ταῦτα μέν νυν εὐλόγωσ, ἢν ἐξέχῃ ἕλη κατ΄ ὄρθρον, ἡλιάσει πρὸς ἥλιον· ἐὰν δὲ νείφῃ, πρὸς τὸ πῦρ καθήμενοσ· ὕοντος εἴσει· κἄν ἔγρῃ μεσημβρινόσ, οὐδείς σ΄ ἀποκλῄσει θεσμοθέτης τῇ κιγκλίδι.  Φιλοκλέων τουτί μ΄ ἀρέσκει.  Βδελυκλέων πρὸς δὲ τούτοις γ΄, ἢν δίκην λέγῃ μακράν τισ, οὐχὶ πεινῶν ἀναμενεῖς δάκνων σεαυτὸν καὶ τὸν ἀπολογούμενον.  Φιλοκλέων πῶς οὖν διαγιγνώσκειν καλῶς δυνήσομαι ὥσπερ πρότερον τὰ πράγματ΄ ἔτι μασώμενοσ;  Βδελυκλέων πολλῷ γ΄ ἄμεινον· καὶ λέγεται γὰρ τουτογί, ὡς οἱ δικασταὶ ψευδομένων τῶν μαρτύρων μόλις τὸ πρᾶγμ΄ ἔγνωσαν ἀναμασώμενοι.  Φιλοκλέων ἀνά τό με πείθεισ. ἀλλ΄ ἐκεῖν΄ οὔπω λέγεισ, τὸν μισθὸν ὁπόθεν λήψομαι.  Βδελυκλέων παρ΄ ἐμοῦ.  Φιλοκλέων καλῶσ, ὁτιὴ κατ΄ ἐμαυτὸν κοὐ μεθ΄ ἑτέρου λήψομαι. αἴσχιστα γάρ τοί μ΄ ἠργάσατο Λυσίστρατος ὁ σκωπτόλησ. δραχμὴν μετ΄ ἐμοῦ πρώην λαβὼν ἐλθὼν διεκερματίζετ΄ ἐν τοῖς ἰχθύσιν, κἄπειτ΄ ἐνέθηκε τρεῖς λοπίδας μοι κεστρέων· κἀγὼ ΄νέκαψ΄· ὀβολοὺς γὰρ ᾠόμην λαβεῖν· κᾆτα βδελυχθεὶς ὀσφρόμενος ἐξέπτυσα· κᾆθ΄ εἷλκον αὐτόν.  Βδελυκλέων ὁ δὲ τί πρὸς ταῦτ΄ εἶφ΄;  Φιλοκλέων ὅ τι; ἀλεκτρυόνος μ΄ ἔφασκε κοιλίαν ἔχειν· ταχὺ γοῦν καθέψεις τἀργύριον, ἦ δ΄ ὃς λέγων.  Βδελυκλέων ὁρᾷς ὅσον καὶ τοῦτο δῆτα κερδανεῖσ.  Φιλοκλέων οὐ πάνυ τι μικρόν. ἀλλ΄ ὅπερ μέλλεις ποίει.  Βδελυκλέων ἀνάμενέ νυν· ἐγὼ δὲ ταῦθ΄ ἥξω φέρων.  Φιλοκλέων ὅρα τὸ χρῆμα, τὰ λόγι΄ ὡς περαίνεται. ἠκηκόη γὰρ ὡς ̓αθηναῖοί ποτε δικάσοιεν ἐπὶ ταῖς οἰκίαισι τὰς δίκασ, κἀν τοῖς προθύροις ἐνοικοδομήσοι πᾶς ἀνὴρ αὑτῷ δικαστηρίδιον μικρὸν πάνυ, ὥσπερ ̔εκάταιον, πανταχοῦ πρὸ τῶν θυρῶν.  Βδελυκλέων ἰδού, τί ἔτ΄ ἐρεῖσ; ὡς ἅπαντ΄ ἐγὼ φέρω ὅσαπερ ἔφασκον, κἄτι πολλῷ πλείονα. ἀμὶς μέν, ἢν οὐρητιάσῃσ, αὑτηὶ παρά σοι κρεμήσετ΄ ἐγγὺς ἐπὶ τοῦ παττάλου.  Φιλοκλέων σοφόν γε τουτὶ καὶ γέροντι πρόσφορον ἐξηῦρες ἀτεχνῶς φάρμακον στραγγουρίασ.  Βδελυκλέων καὶ πῦρ γε τουτί· καὶ προσέστηκεν φακῆ ῥοφεῖν, ἐὰν δέῃ τι.  Φιλοκλέων τοῦτ΄ αὖ δεξιόν· κἂν γὰρ πυρέττω, τόν γε μισθὸν λήψομαι. αὐτοῦ μένων γὰρ τὴν φακῆν ῥοφήσομαι. ἀτὰρ τί τὸν ὄρνιν ὡς ἔμ΄ ἐξηνέγκατε;  Βδελυκλέων ἵνα γ΄, ἢν καθεύδῃς ἀπολογουμένου τινόσ, ᾄδων ἄνωθεν ἐξεγείρῃ σ΄ οὑτοσί.  Φιλοκλέων ἓν ἔτι ποθῶ, τὰ δ΄ ἄλλ΄ ἀρέσκει μοι.  Βδελυκλέων τὸ τί;  Φιλοκλέων θἠρῷον εἴ πως ἐκκομίσαις τὸ τοῦ Λύκου.  Βδελυκλέων πάρεστι τουτί, καὐτὸς ἅναξ οὑτοσί.  Φιλοκλέων ὦ δέσποθ΄ ἥρως ὡς χαλεπὸς ἄρ΄ ἦσθ΄ ἰδεῖν.  Βδελυκλέων οἷόσπερ ἡμῖν φαίνεται Κλεώνυμοσ.  Φιλοκλέων οὔκουν ἔχει γ΄ οὐδ΄ αὐτὸς ἥρως ὢν ὅπλα.  Βδελυκλέων εἰ θᾶττον ἐκαθίζου σύ, θᾶττον ἂν δίκην ἐκάλουν.  Φιλοκλέων κάλει νυν, ὡς κάθημαι ΄γὼ πάλαι.  Βδελυκλέων φέρε νυν τίν΄ αὐτῷ πρῶτον εἰσαγάγω δίκην; τί τίς κακὸν δέδρακε τῶν ἐν τᾠκίᾳ; ἡ Θρᾷττα προσκαύσασα πρώην τὴν χύτραν   Φιλοκλέων ἐπίσχες οὗτοσ· ὡς ὀλίγου μ΄ ἀπώλεσασ. ἄνευ δρυφάκτου τὴν δίκην μέλλεις καλεῖν, ὃ πρῶτον ἡμῖν τῶν ἱερῶν ἐφαίνετο;  Βδελυκλέων μὰ τὸν Δί΄ οὐ πάρεστιν.  Φιλοκλέων ἀλλ΄ ἐγὼ δραμὼν αὐτὸς κομιοῦμαι τό γε παραυτίκ΄ ἔνδοθεν.  Βδελυκλέων τί ποτε τὸ χρῆμ΄; ὡς δεινὸν ἡ φιλοχωρία.  Σωσίας βάλλ΄ ἐς κόρακασ. τοιουτονὶ τρέφειν κύνα.  Βδελυκλέων τί δ΄ ἔστιν ἐτεόν;  Σωσίας οὐ γὰρ ὁ Λάβης ἀρτίως ὁ κύων παρᾴξας ἐς τὸν ἰπνὸν ὑφαρπάσας τροφαλίδα τυροῦ Σικελικὴν κατεδήδοκεν;  Βδελυκλέων τοῦτ΄ ἆρα πρῶτον τἀδίκημα τῷ πατρὶ εἰσακτέον μοι· σὺ δὲ κατηγόρει παρών.  Σωσίας μὰ Δί΄ οὐκ ἔγωγ΄· ἀλλ΄ ἅτερός φησιν κύων κατηγορήσειν, ἤν τις εἰσάγῃ γραφήν.  Βδελυκλέων ἴθι νυν ἄγ΄ αὐτὼ δεῦρο.  Σωσίας ταῦτα χρὴ ποιεῖν.  Βδελυκλέων τουτὶ τί ἔστι;  Φιλοκλέων χοιροκομεῖον ̔εστίασ.  Βδελυκλέων εἶθ΄ ἱεροσυλήσας φέρεισ;  Φιλοκλέων οὔκ, ἀλλ΄ ἵνα ἀφ΄ ̔εστίας ἀρχόμενος ἐπιτρίψω τινά. ἀλλ΄ εἴσαγ΄ ἀνύσασ· ὡς ἐγὼ τιμᾶν βλέπω.  Βδελυκλέων φέρε νυν ἐνέγκω τὰς σανίδας καὶ τὰς γραφάσ.  Φιλοκλέων οἴμοι διατρίβεις κἀπολεῖς τριψημερῶν· ἐγὼ δ΄ ἀλοκίζειν ἐδεόμην τὸ χωρίον.  Βδελυκλέων ἰδού.  Φιλοκλέων κάλει νυν.  Βδελυκλέων ταῦτα δή. τίς οὑτοσὶ ὁ πρῶτός ἐστιν;  Φιλοκλέων ἐς κόρακασ, ὡς ἄχθομαι ὁτιὴ ΄πελαθόμην τοὺς καδίσκους ἐκφέρειν.  Βδελυκλέων οὗτος σὺ ποῖ θεῖσ;  Φιλοκλέων ἐπὶ καδίσκουσ.  Βδελυκλέων μη δαμῶσ. ἐγὼ γὰρ εἶχον τούσδε τοὺς ἀρυστίχουσ.  Φιλοκλέων κάλλιστα τοίνυν· πάντα γὰρ πάρεστι νῷν ὅσων δεόμεθα, πλήν γε δὴ τῆς κλεψύδρασ.  Βδελυκλέων ἡδὶ δὲ δὴ τίς ἐστιν; οὐχὶ κλεψύδρα;  Φιλοκλέων εὖ γ΄ ἐκπορίζεις αὐτὰ κἀπιχωρίωσ.  Βδελυκλέων ἀλλ΄ ὡς τάχιστα πῦρ τις ἐξενεγκάτω καὶ μυρρίνας καὶ τὸν λιβανωτὸν ἔνδοθεν, ὅπως ἂν εὐξώμεσθα πρῶτα τοῖς θεοῖσ.    Χορός καὶ μὴν ἡμεῖς ἐπὶ ταῖς σπονδαῖς καὶ ταῖς εὐχαῖς φήμην ἀγαθὴν λέξομεν ὑμῖν, ὅτι γενναίως ἐκ τοῦ πολέμου καὶ τοῦ νείκους ξυνεβήτην.  Βδελυκλέων εὐφημία μὲν πρῶτα νῦν ὑπαρχέτω. Χορός ὦ Φοῖβ΄ ̓́απολλον Πύθι΄ ἐπ΄ ἀγαθῇ τύχῃ τὸ πρᾶγμ΄ ὃ μηχανᾶται ἔμπροσθεν οὗτος τῶν θυρῶν, ἅπασιν ἡμῖν ἁρμόσαι παυσαμένοις πλάνων. ἰήιε Παιάν.   Βδελυκλέων ὦ δέσποτ΄ ἄναξ γεῖτον ἀγυιεῦ προθύρου προπύλαιε, δέξαι τελετὴν καινὴν ὦναξ, ἣν τῷ πατρὶ καινοτομοῦμεν, παῦσόν τ΄ αὐτοῦ τοῦτο τὸ λίαν στρυφνὸν καὶ πρίνινον ἦθοσ, ἀντὶ σιραίου μέλιτος μικρὸν τῷ θυμιδίῳ παραμείξασ· ἤδη δ΄ εἶναι τοῖς ἀνθρώποις ἤπιον αὐτόν, τοὺς φεύγοντάς τ΄ ἐλεεῖν μᾶλλον τῶν γραψαμένων κἀπιδακρύειν ἀντιβολούντων, καὶ παυσάμενον τῆς δυσκολίας ἀπὸ τῆς ὀργῆς τὴν ἀκαλήφην ἀφελέσθαι.  Χορός ξυνευχόμεσθα <ταὐτά> σοι κἀπᾴδομεν νέαισιν ἀρχαῖς ἕνεκα τῶν προλελεγμένων. εὖνοι γάρ ἐσμεν ἐξ οὗ τὸν δῆμον ᾐσθόμεσθά σου φιλοῦντος ὡς οὐδεὶς ἀνὴρ τῶν γε νεωτέρων. <ἰήιε Παιάν.>  Βδελυκλέων εἴ τις θύρασιν ἡλιαστήσ, εἰσίτω· ὡς ἡνίκ΄ ἂν λέγωσιν οὐκ ἐσφρήσομεν.  Φιλοκλέων τίς ἆρ΄ ὁ φεύγων;  Βδελυκλέων οὗτοσ.  Φιλοκλέων ὅσον ἁλώσεται.  Βδελυκλέων ἀκούετ΄ ἤδη τῆς γραφῆσ. ἐγράψατο κύων Κυδαθηναιεὺς Λάβητ΄ Αἰξωνέα τὸν τυρὸν ἀδικεῖν ὅτι μόνος κατήσθιεν τὸν Σικελικόν. τίμημα κλῳὸς σύκινοσ.  Φιλοκλέων θάνατος μὲν οὖν κύνειοσ, ἢν ἅπαξ ἁλῷ.  Βδελυκλέων καὶ μὴν ὁ φεύγων οὑτοσὶ Λάβης πάρα.  Φιλοκλέων ὦ μιαρὸς οὗτοσ· ὡς δὲ καὶ κλέπτον βλέπει, οἷον σεσηρὼς ἐξαπατήσειν μ΄ οἴεται. ποῦ δ΄ <ἔσθ΄> ὁ διώκων, ὁ Κυδαθηναιεὺς κύων;  Κύων αὗ αὗ.  Βδελυκλέων πάρεστιν οὗτοσ.  Φιλοκλέων ἕτερος οὗτος αὖ Λάβησ.  Βδελυκλέων ἀγαθός γ΄ ὑλακτεῖν καὶ διαλείχειν τὰς χύτρασ. σίγα, κάθιζε· σὺ δ΄ ἀναβὰς κατηγόρει.  Φιλοκλέων φέρε νυν ἅμα τήνδ΄ ἐγχεάμενος κἀγὼ ῥοφῶ.  Σωσίας τῆς μὲν γραφῆς ἠκούσαθ΄ ἣν ἐγραψάμην ἄνδρες δικασταὶ τουτονί. δεινότατα γὰρ ἔργων δέδρακε κἀμὲ καὶ τὸ ῥυππαπαῖ. ἀποδρὰς γὰρ ἐς τὴν γωνίαν τυρὸν πολὺν κατεσικέλιζε κἀνέπλητ΄ ἐν τῷ σκότῳ   Φιλοκλέων νὴ τὸν Δί΄ ἀλλὰ δῆλός ἐστ΄· ἔμοιγέ τοι τυροῦ κάκιστον ἀρτίως ἐνήρυγεν ὁ βδελυρὸς οὗτοσ.  Σωσίας κοὐ μετέδωκ΄ αἰτοῦντί μοι. καίτοι τίς ὑμᾶς εὖ ποιεῖν δυνήσεται, ἢν μή τι κἀμοί τις προβάλλῃ τῷ κυνί;  Φιλοκλέων οὐδὲν μετέδωκεν οὐδὲ τῷ κοινῷ γ΄ ἐμοί. θερμὸς γὰρ ἁνὴρ οὐδὲν ἧττον τῆς φακῆσ.  Βδελυκλέων πρὸς τῶν θεῶν μὴ προκαταγίγνωσκ΄ ὦ πάτερ, πρὶν ἄν γ΄ ἀκούσῃς ἀμφοτέρων.  Φιλοκλέων ἀλλ΄ ὦγαθὲ τὸ πρᾶγμα φανερόν ἐστιν· αὐτὸ γὰρ βοᾷ.  Σωσίας μή νυν ἀφῆτέ γ΄ αὐτόν, ὡς ὄντ΄ αὖ πολὺ κυνῶν ἁπάντων ἄνδρα μονοφαγίστατον, ὅστις περιπλεύσας τὴν θυείαν ἐν κύκλῳ ἐκ τῶν πόλεων τὸ σκῖρον ἐξεδήδοκεν.  Φιλοκλέων ἐμοὶ δέ γ΄ οὐκ ἔστ΄ οὐδὲ τὴν ὑδρίαν πλάσαι.  Σωσίας πρὸς ταῦτα τοῦτον κολάσατ΄· οὐ γὰρ ἄν ποτε τρέφειν δύναιτ΄ ἂν μία λόχμη κλέπτα δύο· ἵνα μὴ κεκλάγγω διὰ κενῆς ἄλλως ἐγώ· ἐὰν δὲ μή, τὸ λοιπὸν οὐ κεκλάγξομαι.  Φιλοκλέων ἰοὺ ἰού. ὅσας κατηγόρησε τὰς πανουργίασ. κλέπτον τὸ χρῆμα τἀνδρόσ· οὐ καὶ σοὶ δοκεῖ ὦλεκτρυόν; νὴ τὸν Δί΄ ἐπιμύει γέ τοι. ὁ θεσμοθέτησ· ποῦ ΄σθ΄ οὗτοσ; ἀμίδα μοι δότω.  Βδελυκλέων αὐτὸς καθελοῦ· τοὺς μάρτυρας γὰρ ἐσκαλῶ. Λάβητι μάρτυρας παρεῖναι τρύβλιον δοίδυκα τυρόκνηστιν ἐσχάραν χύτραν, καὶ τἄλλα, τὰ σκεύη τὰ προσκεκαυμένα. ἀλλ΄ ἔτι σύ γ΄ οὐρεῖς καὶ καθίζεις οὐδέπω;  Φιλοκλέων τοῦτον δέ γ΄ οἶμ΄ ἐγὼ χεσεῖσθαι τήμερον.  Βδελυκλέων οὐκ αὖ σὺ παύσει χαλεπὸς ὢν καὶ δύσκολοσ, καὶ ταῦτα τοῖς φεύγουσιν, ἀλλ΄ ὀδὰξ ἔχει; ἀνάβαιν΄, ἀπολογοῦ. τί σεσιώπηκασ; λέγε.  Φιλοκλέων ἀλλ΄ οὐκ ἔχειν οὗτός γ΄ ἔοικεν ὅ τι λέγῃ.  Βδελυκλέων οὔκ, ἀλλ΄ ἐκεῖνό μοι δοκεῖ πεπονθέναι, ὅπερ ποτὲ φεύγων ἔπαθε καὶ Θουκυδίδησ· ἀπόπληκτος ἐξαίφνης ἐγένετο τὰς γνάθουσ. πάρεχ΄ ἐκποδών. ἐγὼ γὰρ ἀπολογήσομαι. χαλεπὸν μὲν ὦνδρες ἐστὶ διαβεβλημένου ὑπεραποκρίνεσθαι κυνόσ, λέξω δ΄ ὅμωσ. ἀγαθὸς γάρ ἐστι καὶ διώκει τοὺς λύκουσ.  Φιλοκλέων κλέπτης μὲν οὖν οὗτός γε καὶ ξυνωμότησ.  Βδελυκλέων μὰ Δί΄ ἀλλ΄ ἄριστός ἐστι τῶν νυνὶ κυνῶν οἷός τε πολλοῖς προβατίοις ἐφεστάναι.  Φιλοκλέων τί οὖν ὄφελοσ, τὸν τυρὸν εἰ κατεσθίει;  Βδελυκλέων ὅ τι; σοῦ προμάχεται καὶ φυλάττει τὴν θύραν καὶ τἄλλ΄ ἄριστός ἐστιν· εἰ δ΄ ὑφείλετο, ξύγγνωθι. κιθαρίζειν γὰρ οὐκ ἐπίσταται.  Φιλοκλέων ἐγὼ δ΄ ἐβουλόμην ἂν οὐδὲ γράμματα, ἵνα μὴ κακουργῶν ἐνέγραφ΄ ἡμῖν τὸν λόγον.  Βδελυκλέων ἄκουσον ὦ δαιμόνιέ μου τῶν μαρτύρων. ἀνάβηθι τυρόκνηστι καὶ λέξον μέγα· σὺ γὰρ ταμιεύουσ΄ ἔτυχεσ. ἀπόκριναι σαφῶσ, εἰ μὴ κατέκνησας τοῖς στρατιώταις ἅλαβεσ. φησὶ κατακνῆσαι.  Φιλοκλέων νὴ Δί΄ ἀλλὰ ψεύδεται.  Βδελυκλέων ὦ δαιμόνι΄ ἐλέει ταλαιπωρουμένουσ. οὗτος γὰρ ὁ Λάβης καὶ τραχήλι΄ ἐσθίει καὶ τὰς ἀκάνθασ, κοὐδέποτ΄ ἐν ταὐτῷ μένει. ὁ δ΄ ἕτερος οἷός ἐστιν οἰκουρὸς μόνον. αὐτοῦ μένων γὰρ ἅττ΄ ἂν εἴσω τις φέρῃ τούτων μεταιτεῖ τὸ μέροσ· εἰ δὲ μή, δάκνει.  Φιλοκλέων αἰβοῖ. τί κακόν ποτ΄ ἔσθ΄ ὅτῳ μαλάττομαι; κακόν τι περιβαίνει με κἀναπείθομαι.  Βδελυκλέων ἴθ΄ ἀντιβολῶ σ΄· οἰκτίρατ΄ αὐτὸν ὦ πάτερε, καὶ μὴ διαφθείρητε. ποῦ τὰ παιδία; ἀναβαίνετ΄ ὦ πόνηρα καὶ κνυζούμενα αἰτεῖτε κἀντιβολεῖτε καὶ δακρύετε.  Φιλοκλέων κατάβα κατάβα κατάβα κατάβα.  Βδελυκλέων καταβήσομαι. καίτοι τὸ κατάβα τοῦτο πολλοὺς δὴ πάνυ ἐξηπάτηκεν. ἀτὰρ ὅμως καταβήσομαι.  Φιλοκλέων ἐς κόρακασ. ὡς οὐκ ἀγαθόν ἐστι τὸ ῥοφεῖν. ἐγὼ γὰρ ἀπεδάκρυσα νῦν γνώμην ἐμὴν οὐδέν ποτ΄ ἀλλ΄ ἢ τῆς φακῆς ἐμπλήμενοσ.  Βδελυκλέων οὔκουν ἀποφεύγει δῆτα;  Φιλοκλέων χαλεπὸν εἰδέναι.  Βδελυκλέων ἴθ΄ ὦ πατρίδιον ἐπὶ τὰ βελτίω τρέπου. τηνδὶ λαβὼν τὴν ψῆφον ἐπὶ τὸν ὕστερον μύσας παρᾷξον κἀπόλυσον ὦ πάτερ.  Φιλοκλέων οὐ δῆτα· κιθαρίζειν γὰρ οὐκ ἐπίσταμαι.  Βδελυκλέων φέρε νύν σε τῃδὶ τὴν ταχίστην περιάγω.  Φιλοκλέων ὅδ΄ ἔσθ΄ ὁ πρότεροσ;  Βδελυκλέων οὗτοσ·  Φιλοκλέων αὕτη ΄νταῦθ΄ ἔνι.  Βδελυκλέων ἐξηπάτηται κἀπολέλυκεν οὐχ ἑκών. φέρ΄ ἐξεράσω.  Φιλοκλέων πῶς ἄρ΄ ἠγωνίσμεθα;  Βδελυκλέων δείξειν ἔοικεν. ἐκπέφευγας ὦ Λάβησ. πάτερ πάτερ τί πέπονθασ; οἴμοι· ποῦ ΄σθ΄ ὕδωρ; ἔπαιρε σαυτόν.  Φιλοκλέων εἰπέ νυν ἐκεῖνό μοι, ὄντως ἀπέφυγε;  Βδελυκλέων νὴ Δί΄·  Φιλοκλέων οὐδέν εἰμ΄ ἄρα.  Βδελυκλέων μὴ φροντίσῃς ὦ δαιμόνι΄· ἀλλ΄ ἀνίστασο.  Φιλοκλέων πῶς οὖν ἐμαυτῷ τοῦτ΄ ἐγὼ ξυνείσομαι, φεύγοντ΄ ἀπολύσας ἄνδρα; τί ποτε πείσομαι; ἀλλ΄ ὦ πολυτίμητοι θεοὶ ξύγγνωτέ μοι· ἄκων γὰρ αὔτ΄ ἔδρασα κοὐ τοὐμοῦ τρόπου.  Βδελυκλέων καὶ μηδὲν ἀγανάκτει γ΄. ἐγὼ γάρ σ΄ ὦ πάτερ θρέψω καλῶσ, ἄγων μετ΄ ἐμαυτοῦ πανταχοῖ, ἐπὶ δεῖπνον, ἐς ξυμπόσιον, ἐπὶ θεωρίαν, ὥσθ΄ ἡδέως διάγειν σε τὸν λοιπὸν χρόνον· κοὐκ ἐγχανεῖταί σ΄ ἐξαπατῶν ̔υπέρβολοσ. ἀλλ΄ εἰσίωμεν.  Φιλοκλέων ταῦτά νυν, εἴπερ δοκεῖ.   Χορός ἀλλ΄ ἴτε χαίροντες ὅποι βούλεσθ΄. ὑμεῖς δὲ τέως ὦ μυριάδες ἀναρίθμητοι, νῦν τὰ μέλλοντ΄ εὖ λέγεσθαι μὴ πέσῃ φαύλως χαμᾶζ΄ εὐλαβεῖσθε. τοῦτο γὰρ σκαιῶν θεατῶν ἐστὶ πάσχειν, κοὐ πρὸς ὑμῶν.  Χορός νῦν αὖτε λεῲ προσέχετε τὸν νοῦν, εἴπερ καθαρόν τι φιλεῖτε. μέμψασθαι γὰρ τοῖσι θεαταῖς ὁ ποιητὴς νῦν ἐπιθυμεῖ. ἀδικεῖσθαι γάρ φησιν πρότερος πόλλ΄ αὐτοὺς εὖ πεποιηκώσ, τὰ μὲν οὐ φανερῶς ἀλλ΄ ἐπικουρῶν κρύβδην ἑτέροισι ποιηταῖσ, μιμησάμενος τὴν Εὐρυκλέους μαντείαν καὶ διάνοιαν, εἰς ἀλλοτρίας γαστέρας ἐνδὺς κωμῳδικὰ πολλὰ χέασθαι· μετὰ τοῦτο δὲ καὶ φανερῶς ἤδη κινδυνεύων καθ΄ ἑαυτόν, οὐκ ἀλλοτρίων ἀλλ΄ οἰκείων Μουσῶν στόμαθ΄ ἡνιοχήσασ. ἀρθεὶς δὲ μέγας καὶ τιμηθεὶς ὡς οὐδεὶς πώποτ΄ ἐν ὑμῖν, οὐκ  ἐκτελέσαι  φησὶν ἐπαρθεὶς οὐδ΄ ὀγκῶσαι τὸ φρόνημα, οὐδὲ παλαίστρας περικωμάζειν πειρῶν· οὐδ΄ εἴ τις ἐραστὴς κωμῳδεῖσθαι παιδίχ΄ ἑαυτοῦ μισῶν ἔσπευσε πρὸς αὐτόν, οὐδενὶ πώποτέ φησι πιθέσθαι, γνώμην τιν΄ ἔχων ἐπιεικῆ, ἵνα τὰς Μούσας αἷσιν χρῆται μὴ προαγωγοὺς ἀποφήνῃ. οὐδ΄ ὅτε πρῶτόν γ΄ ἦρξε διδάσκειν, ἀνθρώποις φήσ΄ ἐπιθέσθαι, ἀλλ΄ ̔ηρακλέους ὀργήν τιν΄ ἔχων τοῖσι μεγίστοις ἐπιχειρεῖν, θρασέως ξυστὰς εὐθὺς ἀπ΄ ἀρχῆς αὐτῷ τῷ καρχαρόδοντι, οὗ δεινόταται μὲν ἀπ΄ ὀφθαλμῶν Κύννης ἀκτῖνες ἔλαμπον, ἑκατὸν δὲ κύκλῳ κεφαλαὶ κολάκων οἰμωξομένων ἐλιχμῶντο περὶ τὴν κεφαλήν, φωνὴν δ΄ εἶχεν χαράδρας ὄλεθρον τετοκυίασ, φώκης δ΄ ὀσμήν, Λαμίας ὄρχεις ἀπλύτουσ, πρωκτὸν δὲ καμήλου. τοιοῦτον ἰδὼν τέρας οὔ φησιν δείσας καταδωροδοκῆσαι, ἀλλ΄ ὑπὲρ ὑμῶν ἔτι καὶ νυνὶ πολεμεῖ· φησίν τε μετ΄ αὐτὸν τοῖς ἠπιάλοις ἐπιχειρῆσαι πέρυσιν καὶ τοῖς πυρετοῖσιν, οἳ τοὺς πατέρας τ΄ ἦγχον νύκτωρ καὶ τοὺς πάππους ἀπέπνιγον, κατακλινόμενοί τ΄ ἐπὶ ταῖς κοίταις ἐπὶ τοῖσιν ἀπράγμοσιν ὑμῶν ἀντωμοσίας καὶ προσκλήσεις καὶ μαρτυρίας συνεκόλλων, ὥστ΄ ἀναπηδᾶν δειμαίνοντας πολλοὺς ὡς τὸν πολέμαρχον. τοιόνδ΄ εὑρόντες ἀλεξίκακον τῆς χώρας τῆσδε καθαρτήν, πέρυσιν καταπροὔδοτε καινοτάταις σπείραντ΄ αὐτὸν διανοίαισ, ἃς ὑπὸ τοῦ μὴ γνῶναι καθαρῶς ὑμεῖς ἐποιήσατ΄ ἀναλδεῖσ· καίτοι σπένδων πόλλ΄ ἐπὶ πολλοῖς ὄμνυσιν τὸν Διόνυσον μὴ πώποτ΄ ἀμείνον΄ ἔπη τούτων κωμῳδικὰ μηδέν΄ ἀκοῦσαι. τοῦτο μὲν οὖν ἔσθ΄ ὑμῖν αἰσχρὸν τοῖς μὴ γνοῦσιν παραχρῆμα, ὁ δὲ ποιητὴς οὐδὲν χείρων παρὰ τοῖσι σοφοῖς νενόμισται, εἰ παρελαύνων τοὺς ἀντιπάλους τὴν ἐπίνοιαν ξυνέτριψεν.  Χορός ἀλλὰ τὸ λοιπὸν τῶν ποιητῶν ὦ δαιμόνιοι τοὺς ζητοῦντας καινόν τι λέγειν κἀξευρίσκειν στέργετε μᾶλλον καὶ θεραπεύετε, καὶ τὰ νοήματα σῴζεσθ΄ αὐτῶν, ἐσβάλλετέ τ΄ ἐς τὰς κιβωτοὺς μετὰ τῶν μήλων. κἂν ταῦτα ποιῆθ΄, ὑμῖν δι΄ ἔτους τῶν ἱματίων ὀζήσει δεξιότητοσ.  Χορός ὦ πάλαι ποτ΄ ὄντες ἡμεῖς ἄλκιμοι μὲν ἐν χοροῖσ, ἄλκιμοι δ΄ ἐν μάχαισ, καὶ κατ΄ αὐτὸ δὴ τοῦτο μόνον ἄνδρες ἀλκιμώτατοι· πρίν ποτ΄ ἦν πρὶν ταῦτα, νῦν δ΄ οἴχεται, κύκνου τ΄ <ἔτι> πολιώτεραι δὴ αἵδ΄ ἐπανθοῦσιν τρίχεσ. ἀλλὰ κἀκ τῶν λειψάνων δεῖ τῶνδε ῥώμην νεανικὴν σχεῖν· ὡς ἐγὼ τοὐμὸν νομίζω γῆρας εἶναι κρεῖττον ἢ πολλῶν κικίννους νεανιῶν καὶ σχῆμα κεὐρυπρωκτίαν.  Χορός εἴ τις ὑμῶν ὦ θεαταὶ τὴν ἐμὴν ἰδὼν φύσιν εἶτα θαυμάζει μ΄ ὁρῶν μέσον διεσφηκωμένον, ἥτις ἡμῶν ἐστὶν ἡ ΄πίνοια τῆς ἐγκεντρίδοσ, ῥᾳδίως ἐγὼ διδάξω, κἂν ἄμουσος ᾖ τὸ πρίν. ἐσμὲν ἡμεῖσ, οἷς πρόσεστι τοῦτο τοὐρροπύγιον, ̓αττικοὶ μόνοι δικαίως ἐγγενεῖς αὐτόχθονεσ, ἀνδρικώτατον γένος καὶ πλεῖστα τήνδε τὴν πόλιν ὠφελῆσαν ἐν μάχαισιν, ἡνίκ΄ ἦλθ΄ ὁ βάρβαροσ, τῷ καπνῷ τύφων ἅπασαν τὴν πόλιν καὶ πυρπολῶν, ἐξελεῖν ἡμῶν μενοινῶν πρὸς βίαν τἀνθρήνια. εὐθέως γὰρ ἐκδραμόντες ξὺν δορὶ ξὺν ἀσπίδι ἐμαχόμεσθ΄ αὐτοῖσι, θυμὸν ὀξίνην πεπωκότεσ, στὰς ἀνὴρ παρ΄ ἄνδρ΄, ὑπ΄ ὀργῆς τὴν χελύνην ἐσθίων· ὑπὸ δὲ τῶν τοξευμάτων οὐκ ἦν ἰδεῖν τὸν οὐρανόν. ἀλλ΄ ὅμως ἐωσάμεσθα ξὺν θεοῖς πρὸς ἑσπέραν. γλαῦξ γὰρ ἡμῶν πρὶν μάχεσθαι τὸν στρατὸν διέπτετο· εἶτα δ΄ εἱπόμεσθα θυννάζοντες ἐς τοὺς θυλάκουσ, οἱ δ΄ ἔφευγον τὰς γνάθους καὶ τὰς ὀφρῦς κεντούμενοι· ὥστε παρὰ τοῖς βαρβάροισι πανταχοῦ καὶ νῦν ἔτι μηδὲν ̓αττικοῦ καλεῖσθαι σφηκὸς ἀνδρικώτερον.  Χορός ἆρα δεινὸς ἦ τόθ΄ ὥστε πάντα μὴ δεδοικέναι, καὶ κατεστρεψάμην τοὺς ἐναντίουσ, πλέων ἐκεῖσε ταῖς τριήρεσιν; οὐ γὰρ ἦν ἡμῖν ὅπως ῥῆσιν εὖ λέξειν ἐμέλλομεν τότ΄, οὐδὲ συκοφαντήσειν τινὰ φροντίσ, ἀλλ΄ ὅστις ἐρέτης ἔσοιτ΄ ἄριστοσ. τοιγαροῦν πολλὰς πόλεις Μήδων ἑλόντες αἰτιώτατοι φέρεσθαι τὸν φόρον δεῦρ΄ ἐσμέν, ὃν κλέπτουσιν οἱ νεώτεροι.  Χορός πολλαχοῦ σκοποῦντες ἡμᾶς εἰς ἅπανθ΄ εὑρήσετε τοὺς τρόπους καὶ τὴν δίαιταν σφηξὶν ἐμφερεστάτουσ. πρῶτα μὲν γὰρ οὐδὲν ἡμῶν ζῷον ἠρεθισμένον μᾶλλον ὀξύθυμόν ἐστιν οὐδὲ δυσκολώτερον· εἶτα τἄλλ΄ ὅμοια πάντα σφηξὶ μηχανώμεθα. ξυλλεγέντες γὰρ καθ΄ ἑσμούσ, ὡσπερεὶ τἀνθρήνια, οἱ μὲν ἡμῶν οὗπερ ἅρχων, οἱ δὲ παρὰ τοὺς ἕνδεκα, οἱ δ΄ ἐν ᾠδείῳ δικάζουσ΄, οἱ δὲ πρὸς τοῖς τειχίοις ξυμβεβυσμένοι πυκνόν, νεύοντες ἐς τὴν γῆν, μόλις ὥσπερ οἱ σκώληκες ἐν τοῖς κυττάροις κινούμενοι. ἔς τε τὴν ἄλλην δίαιτάν ἐσμεν εὐπορώτατοι. πάντα γὰρ κεντοῦμεν ἄνδρα κἀκπορίζομεν βίον. ἀλλὰ γὰρ κηφῆνες ἡμῖν εἰσιν ἐγκαθήμενοι οὐκ ἔχοντες κέντρον, οἳ μένοντες ἡμῶν τοῦ φόρου τὸν πόνον κατεσθίουσιν, οὐ ταλαιπωρούμενοι. τοῦτο δ΄ ἔστ΄ ἄλγιστον ἡμῖν, ἤν τις ἀστράτευτος ὢν ἐκροφῇ τὸν μισθὸν ἡμῶν, τῆσδε τῆς χώρας ὕπερ μήτε κώπην μήτε λόγχην μήτε φλύκταιναν λαβών. ἀλλ΄ ἐμοὶ δοκεῖ τὸ λοιπὸν τῶν πολιτῶν ἔμβραχυ ὅστις ἂν μὴ ΄χῃ τὸ κέντρον, μὴ φέρειν τριώβολον.  Φιλοκλέων οὔτοι ποτὲ ζῶν τοῦτον ἀποδυθήσομαι, ἐπεὶ μόνος μ΄ ἔσωσε παρατεταγμένον, ὅθ΄ ὁ βορέας ὁ μέγας ἐπεστρατεύσατο.  Βδελυκλέων ἀγαθὸν ἔοικας οὐδὲν ἐπιθυμεῖν παθεῖν.  Φιλοκλέων μὰ τὸν Δί΄ οὐ γὰρ οὐδαμῶς μοι ξύμφορον. καὶ γὰρ πρότερον ἐπανθρακίδων ἐμπλήμενος ἀπέδωκ΄ ὀφείλων τῷ κναφεῖ τριώβολον.  Βδελυκλέων ἀλλ΄ οὖν πεπειράσθω γ΄, ἐπειδήπερ γ΄ ἅπαξ ἐμοὶ σεαυτὸν παραδέδωκας εὖ ποιεῖν.  Φιλοκλέων τί οὖν κελεύεις δρᾶν με;  Βδελυκλέων τὸν τρίβων΄ ἄφεσ, τηνδὶ δὲ χλαῖναν ἀναβαλοῦ τριβωνικῶσ.  Φιλοκλέων ἔπειτα παῖδας χρὴ φυτεύειν καὶ τρέφειν, ὅθ΄ οὑτοσί με νῦν ἀποπνῖξαι βούλεται;  Βδελυκλέων ἔχ΄ ἀναβαλοῦ τηνδὶ λαβὼν καὶ μὴ λάλει.  Φιλοκλέων τουτὶ τὸ κακὸν τί ἐστι πρὸς πάντων θεῶν;  Βδελυκλέων οἱ μὲν καλοῦσι Περσίδ΄ οἱ δὲ καυνάκην.  Φιλοκλέων ἐγὼ δὲ σισύραν ᾠόμην Θυμαιτίδα.  Βδελυκλέων κοὐ θαῦμά γ΄· ἐς Σάρδεις γὰρ οὐκ ἐλήλυθασ. ἔγνως γὰρ ἄν· νῦν δ΄ οὐχὶ γιγνώσκεισ.  Φιλοκλέων ἐγώ; μὰ τὸν Δί΄ οὐ τοίνυν· ἀτὰρ δοκεῖ γέ μοι ἐοικέναι μάλιστα Μορύχου σάγματι.  Βδελυκλέων οὔκ, ἀλλ΄ ἐν ̓εκβατάνοισι ταῦθ΄ ὑφαίνεται.  Φιλοκλέων ἐν ̓εκβατάνοισι γίγνεται κρόκης χόλιξ;  Βδελυκλέων πόθεν ὦγάθ΄; ἀλλὰ τοῦτο τοῖσι βαρβάροις ὑφαίνεται πολλαῖς δαπάναισ. αὕτη γέ τοι ἐρίων τάλαντον καταπέπωκε ῥᾳδίωσ.  Φιλοκλέων οὔκουν ἐριώλην δῆτ΄ ἐχρῆν αὐτὴν καλεῖν δικαιότερον ἢ καυνάκην;  Βδελυκλέων ἔχ΄ ὦγαθέ, καὶ στῆθ΄ ἀναμπισχόμενοσ.  Φιλοκλέων οἴμοι δείλαιοσ· ὡς θερμὸν ἡ μιαρά τί μου κατήρυγεν.  Βδελυκλέων οὐκ ἀναβαλεῖ;  Φιλοκλέων μὰ Δί΄ οὐκ ἔγωγ΄. ἀλλ΄ ὦγαθέ, εἴπερ γ΄ ἀνάγκη, κρίβανόν μ΄ ἀμπίσχετε.  Βδελυκλέων φέρ΄ ἀλλ΄ ἐγώ σε περιβαλῶ· σὺ δ΄ οὖν ἴθι.  Φιλοκλέων παράθου γε μέντοι καὶ κρεάγραν.  Βδελυκλέων τιὴ τί δή;  Φιλοκλέων ἵν΄ ἐξέλῃς με πρὶν διερρυηκέναι.  Βδελυκλέων ἄγε νυν ὑπολύου τὰς καταράτους ἐμβάδασ, τασδὶ δ΄ ἀνύσας  ὑπόδυθι  τὰς Λακωνικάσ.  Φιλοκλέων ἐγὼ γὰρ ἂν τλαίην ὑποδήσασθαί ποτε ἐχθρῶν παρ΄ ἀνδρῶν δυσμενῆ καττύματα;  Βδελυκλέων ἔνθες ποτ΄ ὦ τᾶν κἀπόβαιν΄ ἐρρωμένως ἐς τὴν Λακωνικὴν ἀνύσασ.  Φιλοκλέων ἀκικεῖς γέ με ἐς τὴν πολεμίαν ἀποβιβάζων τὸν πόδα.  Βδελυκλέων φέρε καὶ τὸν ἕτερον.  Φιλοκλέων μηδαμῶς τοῦτόν γ΄, ἐπεὶ πάνυ μισολάκων αὐτοῦ ΄στιν εἷς τῶν δακτύλων.  Βδελυκλέων οὐκ ἔστι παρὰ ταῦτ΄ ἄλλα.  Φιλοκλέων κακοδαίμων ἐγώ, ὅστις ἐπὶ γήρως χίμετλον οὐδὲν λήψομαι.  Βδελυκλέων ἄνυσόν ποθ΄ ὑποδησάμενοσ· εἶτα πλουσίως ὡδὶ προβὰς τρυφερόν τι διασαλακώνισον.  Φιλοκλέων ἰδού. θεῶ τὸ σχῆμα, καὶ σκέψαι μ΄ ὅτῳ μάλιστ΄ ἔοικα τὴν βάδισιν τῶν πλουσίων.  Βδελυκλέων ὅτῳ; Δοθιῆνι σκόροδον ἠμφιεσμένῳ.  Φιλοκλέων καὶ μὴν προθυμοῦμαί γε σαυλοπρωκτιᾶν.  Βδελυκλέων ἄγε νυν, ἐπιστήσει λόγους σεμνοὺς λέγειν ἀνδρῶν παρόντων πολυμαθῶν καὶ δεξιῶν;  Φιλοκλέων ἔγωγε.  Βδελυκλέων τίνα δῆτ΄ ἂν λέγοισ;  Φιλοκλέων πολλοὺς πάνυ. πρῶτον μὲν ὡς ἡ Λάμι΄ ἁλοῦσ΄ ἐπέρδετο, ἔπειτα δ΄ ὡς ὁ Καρδοπίων τὴν μητέρα.  Βδελυκλέων μή ΄μοί γε μύθουσ, ἀλλὰ τῶν ἀνθρωπίνων, οἵους λέγομεν μάλιστα τοὺς κατ΄ οἰκίαν.  Φιλοκλέων ἐγᾦδα τοίνυν τῶν γε πάνυ κατ΄ οἰκίαν ἐκεῖνον ὡς οὕτω ποτ΄ ἦν μῦς καὶ γαλῆ.  Βδελυκλέων ὦ σκαιὲ κἀπαίδευτε, Θεογένης ἔφη τῷ κοπρολόγῳ καὶ ταῦτα λοιδορούμενοσ, μῦς καὶ γαλᾶς μέλλεις λέγειν ἐν ἀνδράσιν;  Φιλοκλέων ποίους τινὰς δὲ χρὴ λέγειν;  Βδελυκλέων μεγαλοπρεπεῖσ, ὡς ξυνεθεώρεις ̓ανδροκλεῖ καὶ Κλεισθένει.  Φιλοκλέων ἐγὼ δὲ τεθεώρηκα ποώποτ΄ οὐδαμοῖ πλὴν ἐς Πάρον, καὶ ταῦτα δὔ ὀβολὼ φέρων.  Βδελυκλέων ἀλλ΄ οὖν λέγειν χρή σ΄ ὡς ἐμάχετό γ΄ αὐτίκα ̓εφουδίων παγκράτιον ̓ασκώνδᾳ καλῶσ, ἤδη γέρων ὢν καὶ πολιόσ, ἔχων δέ τοι πλευρὰν βαθυτάτην καὶ χέρας καὶ λαγόνα καὶ θώρακ΄ ἄριστον.  Φιλοκλέων παῦε παῦ΄, οὐδὲν λέγεισ. πῶς ἂν μαχέσαιτο παγκράτιον θώρακ΄ ἔχων;  Βδελυκλέων οὕτω διηγεῖσθαι νομίζουσ΄ οἱ σοφοί. ἀλλ΄ ἕτερον εἰπέ μοι· παρ΄ ἀνδράσι ξένοις πίνων σεαυτοῦ ποῖον ἂν λέξαι δοκεῖς ἐπὶ νεότητος ἔργον ἀνδρικώτατον;  Φιλοκλέων ἐκεῖν΄ ἐκεῖν΄ ἀνδρειότατόν γε τῶν ἐμῶν, ὅτ΄ ̓εργασίωνος τὰς χάρακας ὑφειλόμην.  Βδελυκλέων ἀπολεῖς με. ποίας χάρακασ; ἀλλ΄ ὡς ἢ κάπρον ἐδιώκαθές ποτ΄ ἢ λαγών, ἢ λαμπάδα ἔδραμεσ, ἀνευρὼν ὅ τι νεανικώτατον.  Φιλοκλέων ἐγᾦδα τοίνυν τό γε νεανικώτατον· ὅτε τὸν δρομέα Φάυλλον ὢν βούπαις ἔτι εἶλον διώκων λοιδορίας ψήφοιν δυοῖν.  Βδελυκλέων παὖ· ἀλλὰ δευρὶ κατακλινεὶς προσμάνθανε ξυμποτικὸς εἶναι καὶ ξυνουσιαστικόσ.  Φιλοκλέων πῶς οὖν κατακλινῶ; φράζ΄ ἀνύσασ.  Βδελυκλέων εὐσχημόνωσ.  Φιλοκλέων ὡδὶ κελεύεις κατακλινῆναι;  Βδελυκλέων μηδαμῶσ.  Φιλοκλέων πῶς δαί;  Βδελυκλέων τὰ γόνατ΄ ἔκτεινε καὶ γυμναστικῶς ὑγρὸν χύτλασον σεαυτὸν ἐν τοῖς στρώμασιν. ἔπειτ΄ ἐπαίνεσόν τι τῶν χαλκωμάτων, ὀροφὴν θέασαι, κρεκάδι΄ αὐλῆς θαύμασον· ὕδωρ κατὰ χειρόσ· τὰς τραπέζας ἐσφέρειν· δειπνοῦμεν· ἀπονενίμμεθ΄· ἤδη σπένδομεν.  Φιλοκλέων πρὸς τῶν θεῶν ἐνύπνιον ἑστιώμεθα;  Βδελυκλέων αὑλητρὶς ἐνεφύσησεν· οἱ δὲ συμπόται εἰσὶν Θέωρος Αἰσχίνης Φᾶνος Κλέων, ξένος τις ἕτερος πρὸς κεφαλῆς ̓ακέστοροσ. τούτοις ξυνὼν τὰ σκόλι΄ ὅπως δέξει καλῶσ.  Φιλοκλέων ἄληθεσ; ὡς οὐδεὶς Διακρίων δέξεται.  Βδελυκλέων ἐγὼ εἴσομαι· καὶ δὴ γάρ εἰμ΄ ἐγὼ Κλέων, ᾄδω δὲ πρῶτος ̔αρμοδίου· δέξαι δὲ σύ. οὐδεὶς πώποτ΄ ἀνὴρ ἔγεντ΄ ̓αθήναις  Φιλοκλέων οὐχ οὕτω γε πανοῦργος <οὐδὲ> κλέπτησ.  Βδελυκλέων τουτὶ σὺ δράσεισ; παραπολεῖ βοώμενοσ· φήσει γὰρ ἐξολεῖν σε καὶ διαφθερεῖν καὶ τῆσδε τῆς γῆς ἐξελᾶν.  Φιλοκλέων ἐγὼ δέ γε, ἐὰν ἀπειλῇ, νὴ Δί΄ ἕτερ΄ ἀντᾴσομαι·  ὦνθρωφ΄, οὖτος ὁ μαιόμενος τὸ μέγα κράτοσ, ἀντρέψεις ἔτι τὰν πόλιν· ἁ δ΄ ἔχεται ῥοπᾶσ.  Βδελυκλέων τί δ΄ ὅταν Θέωρος πρὸς ποδῶν κατακείμενος ᾄδῃ Κλέωνος λαβόμενος τῆς δεξιᾶσ·  ̓αδμήτου λόγον ὦταῖρε μαθὼν τοὺς ἀγαθοὺς φίλει.  τούτῳ τί λέξεις σκόλιον;  Φιλοκλέων ᾠδικῶς ἐγώ.  οὐκ ἔστιν ἀλωπεκίζειν, οὐδ΄ ἀμφοτέροισι γίγνεσθαι φίλον.  Βδελυκλέων μετὰ τοῦτον Αἰσχίνης ὁ Σέλλου δέξεται, ἀυὴρ σοφὸς καὶ μουσικόσ, κᾆτ΄ ᾄσεται·   χρήματα καὶ βίαν Κλειταγόρᾳ τε κἀμοὶ μετὰ Θετταλῶν   Φιλοκλέων πολλὰ δὴ διεκόμπασας σὺ κἀγώ.  Βδελυκλέων τουτὶ μὲν ἐπιεικῶς σύ γ΄ ἐξεπίστασαι· ὅπως δ΄ ἐπὶ δεῖπνον ἐς Φιλοκτήμονος ἴμεν. παῖ παῖ, τὸ δεῖπνον Χρυσὲ συσκεύαζε νῷν, ἵνα καὶ μεθυσθῶμεν διὰ χρόνου.  Φιλοκλέων μηδαμῶσ. κακὸν τὸ πίνειν· ἀπὸ γὰρ οἴνου γίγνεται καὶ θυροκοπῆσαι καὶ πατάξαι καὶ βαλεῖν, κἄπειτ΄ ἀποτίνειν ἀργύριον ἐκ κραιπάλησ.  Βδελυκλέων οὔκ, ἢν ξυνῇς γ΄ ἀνδράσι καλοῖς τε κἀγαθοῖσ. ἢ γὰρ παρῃτήσαντο τὸν πεπονθότα, ἢ λόγον ἔλεξας αὐτὸς ἀστεῖόν τινα, Αἰσωπικὸν γέλοιον ἢ Συβαριτικόν, ὧν ἔμαθες ἐν τῷ συμποσίῳ· κᾆτ΄ ἐς γέλων τὸ πρᾶγμ΄ ἔτρεψασ, ὥστ΄ ἀφείς σ΄ ἀποιχεται.  Φιλοκλέων μαθητέον τἄρ΄ ἐστὶ πολλοὺς τῶν λόγων, εἴπερ ἀποτείσω μηδέν, ἤν τι δρῶ κακόν.  Βδελυκλέων ἄγε νυν ἴωμεν· μηδὲν ἡμᾶς ἰσχέτω.   Χορός πολλάκις δὴ ΄δοξ΄ ἐμαυτῷ δεξειὸς πεφυκέναι καὶ σκαιὸς οὐδεπώποτε· ἀλλ΄ ̓αμυνίας ὁ Σέλλου μᾶλλον οὑκ τῶν Κρωβύλων, οὗτος ὅν γ΄ ἐγώ ποτ΄ εἶδον ἀντὶ μήλου καὶ ῥοᾶς δειπνοῦντα μετὰ Λεωγόρου· πεινῇ γὰρ ᾗπερ ̓αντιφῶν· ἀλλὰ πρεσβεύων γὰρ ἐς Φάρσαλον ᾤχετ΄, εἶτ΄ ἐκεῖ μόνος μόνοις τοῖς Πενέσταισι ξυνῆν τοῖς Θετταλῶν, αὐτὸς πενέστης ὢν ἔλαττων οὐδενόσ.   Χορός ὦ μακάρι΄ Αὐτόμενες ὥς σε μακαρίζομεν, παῖδας ἐφύτευσας ὅτι χειροτεχνικωτάτουσ· πρῶτα μὲν ἅπασι φίλον ἄνδρα τε σοφώτατον, τὸν κιφαραοιδότατον, ᾧ χάρις ἐφέσπετο· τὸν δ΄ ὑποκριτὴν ἕτερον ἀργαλέον ὡς σοφόν· εἶτ΄ ̓αριφράδην πολύ τι θυμοσοφικώτατον, ὅντινά ποτ΄ ὤμοσε μαθόντα παρὰ μηδενόσ, ἀλλ΄ ἀπὸ σοφῆς φύσεος αὐτόματον ἐκμαθεῖν γλωττοποιεῖν ἐς τὰ πορνεῖ΄ εἰσιόνθ΄ ἑκάστοτε.  Χορός   Χορός εἰσί τινες οἵ μ΄ ἔλεγον ὡς καταδιηλλάγην, ἡνίκα Κλέων μ΄ ὑπετάραττεν ἐπικείμενος  καί με κακίσταις  ἔκνισε· κᾆθ΄ ὅτ΄ ἀπεδειρόμην, οὑκτὸς ἐγέλων μέγα κεκραγότα θεώμενοι, οὐδὲν ἄρ΄ ἐμοῦ μέλον, ὅσον δὲ μόνον εἰδέναι σκωμμάτιον εἴποτέ τι θλιβόμενος ἐκβαλῶ. ταῦτα κατιδὼν ὑπό τι μικρὸν ἐπιθήκισα· εἶτα νῦν ἐξηπάτησεν ἡ χάραξ τὴν ἄμπελον.  Ξανθίας ἰὼ χελῶναι μακάριαι τοῦ δέρματοσ, καὶ τρὶς μακάριαι τοῦ ΄πὶ ταῖς πλευραῖς τέγουσ. ὡς εὖ κατηρέψασθε καὶ νουβυστικῶς κεράμῳ τὸ νῶτον ὥστε τὰς πληγὰς στέγειν. ἐγὼ δ΄ ἀπόλωλα στιζόμενος βακτηρίᾳ.  Χορός τί δ΄ ἔστιν ὦ παῖ; παῖδα γάρ, κἂν ᾖ γέρων, καλεῖν δίκαιον ὅστις ἂν πληγὰς λάβῃ.  Ξανθίας οὐ γὰρ ὁ γέρων ἀτηρότατον ἄρ΄ ἦν κακὸν καὶ τῶν ξυνόντων πολὺ παροινικώτατοσ; καίτοι παρῆν ̔́ιππυλλος ̓αντιφῶν Λύκων Λυσίστρατος Θούφραστος οἱ περὶ Φρύνιχον. τούτων ἁπάντων ἦν ὑβριστότατος μακρῷ. εὐθὺς γὰρ ὡς ἐνέπλητο πολλῶν κἀγαθῶν, ἐνήλατ΄ ἐσκίρτα ΄πεπόρδει κατεγέλα ὥσπερ καχρύων ὀνίδιον εὐωχημένον κἄτυπτεν ἐμὲ νεανικῶς παῖ παῖ καλῶν. εἶτ΄ αὐτὸν ὡς εἶδ΄ ᾔκασεν Λυσίστρατοσ· ἔοικας ὦ πρεσβῦτα νεοπλούτῳ τρυγὶ κλητῆρί τ΄ εἰς ἀχυρμὸν ἀποδεδρακότι. ὁ δ΄ ἀνακραγὼν ἀντῄκασ΄ αὐτὸν πάρνοπι τὰ θρῖα τοῦ τρίβωνος ἀποβεβληκότι, Σθενέλῳ τε τὰ σκευάρια διακεκαρμένῳ. οἱ δ΄ ἀνεκρότησαν, πλήν γε Θουφράστου μόνου· οὗτος δὲ διεμύλλαινεν ὡς δὴ δεξιόσ. ὁ γέρων δὲ τὸν Θούφραστον ἤρετ΄· ΄εἰπέ μοι, ἐπὶ τῷ κομᾷς καὶ κομψὸς εἶναι προσποιεῖ, κωμῳδολοιχῶν περὶ τὸν εὖ πράττοντ΄ ἀεί;΄ τοιαῦτα περιύβριζεν αὐτοὺς ἐν μέρει, σκώπτων ἀγροίκως καὶ προσέτι λόγους λέγων ἀμαθέστατ΄ οὐδὲν εἰκότας τῷ πράγματι. ἔπειτ΄ ἐπειδὴ ΄μέθυεν, οἴκαδ΄ ἔρχεται τύπτων ἅπαντασ, ἤν τις αὐτῷ ξυντύχῃ. ὁδὶ δὲ καὶ δὴ σφαλλόμενος προσέρχεται. ἀλλ΄ ἐκποδὼν ἄπειμι πρὶν πληγὰς λαβεῖν.   Φιλοκλέων ἄνεχε πάρεχε· κλαύσεταί τις τῶν ὄπισθεν ἐπακολουθούντων ἐμοί· οἷον, εἰ μὴ ΄ρρήσεθ΄, ὑμᾶς ὦ πόνηροι ταυτῃὶ τῇ δᾳδὶ φρυκτοὺς σκευάσω.  Ξυμότης τις ἦ μὴν σὺ δώσεις αὔριον τούτων δίκην ἡμῖν ἅπασι, κεἰ σφόδρ΄ εἶ νεανίασ. ἁθρόοι γὰρ ἥξομέν σε προσκαλούμενοι.  Φιλοκλέων ἰὴ ἰεῦ, καλούμενοι. ἀρχαῖά γ΄ ὑμῶν· ἆρά γ΄ ἴσθ΄ ὡς οὐδ΄ ἀκούων ἀνέχομαι δικῶν; ἰαιβοῖ, αἰβοῖ. τάδε μ΄ ἀρέσκει· βάλλε κημούσ. οὐκ ἄπεισι; ποῦ ΄στιν <ἡμῖν> ἡλιαστήσ; ἐκποδών. Φιλοκλέων  ἀνάβαινε δεῦρο χρυσομηλολόνθιον, τῇ χειρὶ τουδὶ λαβομένη τοῦ σχοινίου. ἔχου· φυλάττου δ΄, ὡς σαπρὸν τὸ σχοινίον· ὅμως γε μέντοι τριβόμενον οὐκ ἄχθεται. ὁρᾷς ἐγώ σ΄ ὡς δεξιῶς ὑφειλόμην μέλλουσαν ἤδη λεσβιᾶν τοὺς ξυμπότασ· ὧν οὕνεκ΄ ἀπόδος τῷ πέει τῳδὶ χάριν. ἀλλ΄ οὐκ ἀποδώσεις οὐδ΄ ἐφιαλεῖς οἶδ΄ ὅτι, ἀλλ΄ ἐξαπατήσεις κἀγχανεῖ τούτῳ μέγα· πολλοῖς γὰρ ἤδη χἀτέροις αὔτ΄ ἠργάσω. ἐὰν γένῃ δὲ μὴ κακὴ νυνὶ γυνή, ἐγώ σ΄ ἐπειδὰν οὑμὸς υἱὸς ἀποθάνῃ, λυσάμενος ἕξω παλλακὴν ὦ χοιρίον. νῦν δ΄ οὐ κρατῶ ΄γὼ τῶν ἐμαυτοῦ χρημάτων νέος γάρ εἰμι καὶ φυλάττομαι σφόδρα. τὸ γὰρ υἵδιον τηρεῖ με, κἄστι δύσκολον κἄλλως κυμινοπριστοκαρδαμογλύφον. ταῦτ΄ οὖν περί μου δέδοικε μὴ διαφθαρῶ. πατὴρ γὰρ οὐδείς ἐστιν αὐτῷ πλὴν ἐμοῦ. ὁδὶ δὲ καὐτὸς ἐπὶ σὲ κἄμ΄ ἔοικε θεῖν. ἀλλ΄ ὡς τάχιστα στῆθι τάσδε τὰς δετὰς λαβοῦσ΄, ἵν΄ αὐτὸν τωθάσω νεανικῶσ, οἵοις ποθ΄ οὗτος ἐμὲ πρὸ τῶν μυστηρίων.  Βδελυκλέων ὦ οὗτος οὗτος τυφεδανὲ καὶ χοιρόθλιψ, ποθεῖν ἐρᾶν τ΄ ἔοικας ὡραίας σοροῦ. οὔτοι καταπροίξει μὰ τὸν ̓απόλλω τοῦτο δρῶν.  Φιλοκλέων ὡς ἡδέως φάγοις ἂν ἐξ ὄξους δίκην.  Βδελυκλέων οὐ δεινὰ τωθάζειν σε τὴν αὐλητρίδα τῶν ξυμποτῶν κλέψαντα;  Φιλοκλέων ποίαν αὐλητρίδα; τί ταῦτα ληρεῖς ὥσπερ ἀπὸ τύμβου πεσών;  Βδελυκλέων νὴ τὸν Δί΄ αὕτη πού ΄στί σοί γ΄ ἡ Δαρδανίσ.  Φιλοκλέων οὔκ, ἀλλ΄ ἐν ἀγορᾷ τοῖς θεοῖς δᾲς κάεται.  Βδελυκλέων δᾲς ἥδε;  Φιλοκλέων δᾲς δῆτ΄. οὐχ ὁρᾷς ἐστιγμένην;  Βδελυκλέων τί δὲ τὸ μέλαν τοῦτ΄ ἐστὶν αὐτῆς τοὐν μέσῳ;  Φιλοκλέων ἡ πίττα δήπου καομένης ἐξέρχεται.  Βδελυκλέων ὁ δ΄ ὄπισθεν οὐχὶ πρωκτός ἐστιν οὑτοσί;  Φιλοκλέων ὄζος μὲν οὖν τῆς δᾳδὸς οὗτος ἐξέχει.  Βδελυκλέων τί λέγεις σύ; ποῖος ὄζοσ; οὐκ εἶ δεῦρο σύ;  Φιλοκλέων ἆ ἆ τί μέλλεις δρᾶν;  Βδελυκλέων ἄγειν ταύτην λαβὼν ἀφελόμενός σε καὶ νομίσας εἶναι σαπρὸν κοὐδὲν δύνασθαι δρᾶν.  Φιλοκλέων ἄκουσόν νυν ἐμοῦ. ̓ολυμπίασιν, ἡνίκ΄ ἐθεώρουν ἐγώ, ̓εφουδίων ἐμαχέσατ΄ ̓ασκώνδᾳ καλῶς ἤδη γέρων ὤν· εἶτα τῇ πυγμῇ θενὼν ὁ πρεσβύτερος κατέβαλε τὸν νεώτερον. πρὸς ταῦτα τηροῦ μὴ λάβῃς ὑπώπια.  Βδελυκλέων νὴ τὸν Δί΄ ἐξέμαθές γε τὴν ̓ολυμπίαν.  Αρτόπωλις ἴθι μοι παράστηθ΄, ἀντιβολῶ πρὸς τῶν θεῶν. ὁδὶ γὰρ ἁνήρ ἐστιν ὅς μ΄ ἀπώλεσεν τῇ δᾳδὶ παίων, κἀξέβαλεν ἐντευθενὶ ἄρτους δέκ΄ ὀβολῶν κἀπιθήκην τέτταρασ.  Βδελυκλέων ὁρᾷς ἃ δέδρακασ; πράγματ΄ αὖ δεῖ καὶ δίκας ἔχειν διὰ τὸν σὸν οἶνον.  Φιλοκλέων οὐδαμῶς γ΄, ἐπεὶ λόγοι διαλλάξουσιν αὐτὰ δεξιοί· ὥστ΄ οἶδ΄ ὁτιὴ ταύτῃ διαλλαχθήσομαι.  Αρτόπωλις οὔτοι μὰ τὼ θεὼ καταπροίξει Μυρτίας τῆς ̓αγκυλίωνος θυγατέρος καὶ Σωστράτησ, οὕτω διαφθείρας ἐμοῦ τὰ φορτία.  Φιλοκλέων ἄκουσον ὦ γύναι· λόγον σοι βούλομαι λέξαι χαρίεντα.  Αρτόπωλις μὰ Δία μὴ ΄μοί γ΄ ὦ μέλε.  Φιλοκλέων Αἴσωπον ἀπὸ δείπνου βαδίζονθ΄ ἑσπέρας θρασεῖα καὶ μεθύση τις ὑλάκτει κύων. κἄπειτ΄ ἐκεῖνος εἶπεν, ὦ κύον κύον, εἰ νὴ Δί΄ ἀντὶ τῆς κακῆς γλώττης ποθὲν πυροὺς πρίαιο, σωφρονεῖν ἄν μοι δοκεῖσ.  Αρτόπωλις καὶ καταγελᾷς μου; προσκαλοῦμαί σ΄ ὅστις εἶ πρὸς τοὺς ἀγορανόμους βλάβης τῶν φορτίων, κλητῆρ΄ ἔχουσα Χαιρεφῶντα τουτονί.  Φιλοκλέων μὰ Δί΄ ἀλλ΄ ἄκουσον, ἤν τί σοι δόξω λέγειν. Λᾶσός ποτ΄ ἀντεδίδασκε καὶ Σιμωνίδησ· ἔπειθ΄ ὁ Λᾶσος εἶπεν, ὀλίγον μοι μέλει.  Αρτόπωλις ἄληθες οὗτοσ;  Φιλοκλέων καὶ σὺ δή μοι Χαιρεφῶν γυναικὶ  κλητεύειν ἐοικὼς  θαψίνῃ, ̓ινοῖ κρεμαμένῃ πρὸς ποδῶν Εὐριπίδου.  Βδελυκλέων ὁδί τις ἕτεροσ, ὡς ἔοικεν, ἔρχεται καλούμενός σε· τόν γέ τοι κλητῆρ΄ ἔχει.  Κατήγορος οἴμοι κακοδαίμων. προσκαλοῦμαί σ΄ ὦ γέρον ὕβρεωσ.  Βδελυκλέων ὕβρεωσ; μὴ μὴ καλέσῃ πρὸς τῶν θεῶν· ἐγὼ γὰρ ὑπὲρ αὐτοῦ δίκην δίδωμί σοι ἣν ἂν σὺ τάξῃσ, καὶ χάριν προσείσομαι.  Φιλοκλέων ἐγὼ μὲν οὖν αὐτῷ διαλλαχθήσομαι ἑκών· ὁμολογῶ γὰρ πατάξαι καὶ βαλεῖν. ἀλλ΄ ἐλθὲ δευρί· πότερον ἐπιτρέπεις ἐμοί, ὅ τι χρή μ΄ ἀποτείσαντ΄ ἀργύριον τοῦ πράγματος εἶναι φίλον τὸ λοιπόν, ἢ σύ μοι φράσεισ;  Κατήγορος σὺ λέγε. δικῶν γὰρ οὐ δέομ΄ οὐδὲ πραγμάτων.  Φιλοκλέων ἀνὴρ Συβαρίτης ἐξέπεσεν ἐξ ἅρματοσ, καί πως κατεάγη τῆς κεφαλῆς μέγα σφόδρα· ἐτύγχανεν γὰρ οὐ τρίβων ὢν ἱππικῆσ. κἄπειτ΄ ἐπιστὰς εἶπ΄ ἀνὴρ αὐτῷ φίλοσ· ἔρδοι τις ἣν ἕκαστος εἰδείη τέχνην. οὕτω δὲ καὶ σὺ παράτρεχ΄ ἐς τὰ Πιττάλου.  Βδελυκλέων οὕμοιά σου καὶ ταῦτα τοῖς ἄλλοις τρόποισ.  Κατήγορος ἀλλ΄ οὖν σὺ μέμνησ΄ αὐτὸς ἁπεκρίνατο.  Φιλοκλέων ἄκουε, μὴ φεῦγ΄. ἐν Συβάρει γυνή ποτε κατέαξ΄ ἐχῖνον.  Κατήγορος ταῦτ΄ ἐγὼ μαρτύρομαι.  Φιλοκλέων οὑχῖνος οὖν ἔχων τιν΄ ἐπεμαρτύρατο· εἶθ΄ ἡ Συβαρῖτις εἶπεν,  εἰ ναὶ τὰν κόραν τὴν μαρτυρίαν ταύτην ἐάσας ἐν τάχει ἐπίδεσμον ἐπρίω, νοῦν ἂν εἶχες πλείονα.  Κατήγορος ὕβριζ΄ ἕως ἂν τὴν δίκην ἅρχων καλῇ.  Βδελυκλέων οὔτοι μὰ τὴν Δήμητρ΄ ἔτ΄ ἐνταυθοῖ μενεῖσ, ἀλλ΄ ἀράμενος οἴσω σε   Φιλοκλέων τί ποιεῖσ;  Βδελυκλέων ὅ τι ποιῶ; εἴσω φέρω σ΄ ἐντεῦθεν· εἰ δὲ μή, τάχα κλητῆρες ἐπιλείψουσι τοὺς καλουμένουσ.  Φιλοκλέων Αἴσωπον οἱ Δελφοί ποτ΄   Βδελυκλέων ὀλίγον μοι μέλει.  Φιλοκλέων φιάλην ἐπῃτιῶντο κλέψαι τοῦ θεοῦ· ὁ δ΄ ἔλεξεν αὐτοῖσ, ὡς ὁ κάνθαρός ποτε   Βδελυκλέων οἴμ΄ ὡς ἀπολῶ σ΄ αὐτοῖσι τοῖσι κανθάροισ.   Χορός ζηλῶ γε τῆς εὐτυχίας τὸν πρέσβυν οἷ μετέστη ξηρῶν τρόπων καὶ βιοτῆσ· ἕτερα δὲ νῦν ἀντιμαθὼν ἦ μέγα τι μεταπεσεῖται ἐπὶ τὸ τρυφῶν καὶ μαλακόν. τάχα δ΄ ἂν ἴσως οὐκ ἐθέλοι. τὸ γὰρ ἀποστῆναι χαλεπὸν φύσεοσ, ἣν ἔχοι τις ἀεί. καίτοι πολλοὶ ταῦτ΄ ἔπαθον· ξυνόντες γνώμαις ἑτέρων μετεβάλοντο τοὺς τρόπουσ.  πολλοῦ δ΄ ἐπαίνου παρ΄ ἐμοὶ καὶ τοῖσιν εὖ φρονοῦσιν τυχὼν ἄπεισιν διὰ τὴν φιλοπατρίαν καὶ σοφίαν ὁ παῖς ὁ Φιλοκλέωνοσ. οὐδενὶ γὰρ οὕτως ἀγανῷ ξυνεγενόμην, οὐδὲ τρόποις ἐπεμάνην οὐδ΄ ἐξεχύθην. τί γὰρ ἐκεῖνος ἀντιλέγων οὐ κρείττων ἦν, βουλόμενος τὸν φύσαντα σεμνοτέροις κατακοσμῆσαι πράγμασιν;  Ξανθίας νὴ τὸν Διόνυσον ἄπορά γ΄ ἡμῖν πράγματα δαίμων τις ἐσκεκύκληκεν ἐς τὴν οἰκίαν. ὁ γὰρ γέρων ὡς ἔπιε διὰ πολλοῦ χρόνου ἤκουσέ τ΄ αὐλοῦ, περιχαρὴς τῷ πράγματι ὀρχούμενος τῆς νυκτὸς οὐδὲν παύεται τἀρχαἶ ἐκεῖν΄ οἷς Θέσπις ἠγωνίζετο· καὶ τοὺς τραγῳδούς φησιν ἀποδείξειν κρόνους τοὺς νῦν διορχησάμενος ὀλίγον ὕστερον.   Φιλοκλέων τίς ἐπ΄ αὐλείοισι θύραις θάσσει;  Ξανθίας τουτὶ καὶ δὴ χωρεῖ τὸ κακόν.  Φιλοκλέων κλῇθρα χαλάσθω τάδε. καὶ δὴ γὰρ σχήματος ἀρχὴ   Ξανθίας μᾶλλον δέ γ΄ ἴσως μανίας ἀρχή.  Φιλοκλέων πλευρὰν λυγίσαντος ὑπὸ ῥώμησ· οἶον μυκτὴρ μυκᾶται καὶ σφόνδυλος ἀχεῖ.  Ξανθίας πῖθ΄ ἑλλέβορον.  Φιλοκλέων πτήσσει Φρύνιχος ὥς τις ἀλέκτωρ   Ξανθίας τάχα βαλλήσεισ.  Φιλοκλέων σκέλος οὐράνιόν γ΄ ἐκλακτίζων. πρωκτὸς χάσκει.  Ξανθίας κατὰ σαυτὸν ὅρα.  Φιλοκλέων νῦν γὰρ ἐν ἄρθροις τοῖς ἡμετέροις στρέφεται χαλαρὰ κοτυληδών.   οὐκ εὖ;  Βδελυκλέων μὰ Δί΄ οὐ δῆτ΄, ἀλλὰ μανικὰ πράγματα.  Φιλοκλέων θέρε νυν ἀνείπω κἀνταγωνιστὰς καλῶ. εἴ τις τραγῳδός φησιν ὀρχεῖσθαι καλῶσ, ἐμοὶ διορχησόμενος ἐνθάδ΄ εἰσίτω. φησίν τις ἢ οὐδείσ;  Ξανθίας εἶς γ΄ ἐκεινοσὶ μόνοσ.  Φιλοκλέων τίς ὁ κακοδαίμων ἐστίν;  Ξανθίας υἱὸς Καρκίνου ὁ μέσατοσ.  Φιλοκλέων ἀλλ΄ οὗτός γε καταποθήσεται· ἀπολῶ γὰρ αὐτὸν ἐμμελείᾳ κονδύλου. ἐν τῷ ῥυθμῷ γὰρ οὐδέν ἐστ΄.  Ξανθίας ἀλλ΄ ᾠζυρὲ ἕτερος τραγῳδὸς Καρκινίτης ἔρχεται, ἀδελφὸς αὐτοῦ.  Φιλοκλέων νὴ Δί΄ ὠψώνηκ΄ ἄρα.  Ξανθίας μὰ τὸν Δί΄ οὐδέν γ΄ ἄλλο πλήν γε καρκίνουσ· προσέρχεται γὰρ ἕτερος αὖ τῶν Καρκίνου.  Φιλοκλέων τουτὶ τί ἦν τὸ προσέρπον; ὀξὶς ἢ φάλαγξ;  Ξανθίας ὁ πινοτήρης οὗτός ἐστι τοῦ γένουσ, ὁ σμικρότατοσ, ὃς τὴν τραγῳδίαν ποιεῖ.  Φιλοκλέων ὦ Καρκίν΄ ὦ μακάριε τῆς εὐπαιδίασ, ὅσον τὸ πλῆθος κατέπεσεν τῶν ὀρχίλων. ἀτὰρ καταβατέον γ΄ ἐπ΄ αὐτούς μ΄· ᾠζυρέ, ἅλμην κύκα τούτοισιν, ἢν ἐγὼ κρατῶ.    Χορός φέρε νυν ἡμεῖς αὐτοῖς ὀλίγον ξυγχωρήσωμεν ἅπαντεσ, ἵν΄ ἐφ΄ ἡσυχίας ἡμῶν πρόσθεν βεμβικίζωσιν ἑαυτούσ.  Χορός ἄγ΄ ὦ μεγαλώνυμα τέκνα τοῦ θαλασσίου <θεοῦ>, πηδᾶτε παρὰ ψάμαθον καὶ θῖν΄ ἁλὸς ἀτρυγέτου, καρίδων ἀδελφοί·  ταχὺν πόδα κυκλοσοβεῖτε, καὶ τὸ Φρυνίχειον ἐκλακτισάτω τισ, ὅπως ἰδόντες ἄνω σκέλος ὤζωσιν οἱ θεαταί.   Χορός στρόβει, παράβαινε κύκλῳ καὶ γάστρισον σεαυτόν, ῥῖπτε σκέλος οὐράνιον· βέμβικες ἐγγενέσθων. καὐτὸς γὰρ ὁ ποντομέδων ἄναξ πατὴρ προσέρπει ἡσθεὶς ἐπὶ τοῖσιν ἑαυτοῦ παισὶ τοῖς τριόρχοισ. ἀλλ΄ ἐξάγετ΄, εἴ τι φιλεῖτ΄ ὀρχούμενοι, θύραζε ἡμᾶς ταχύ· τοῦτο γὰρ οὐδείς πω πάρος δέδρακεν, ὀρχούμενον ὅστις ἀπήλλαξεν χορὸν τρυγῳδῶν.