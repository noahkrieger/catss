 ὁτι Καλλίμαχος ὁ γραμματικὸς το μέγα βιβλίον ἴσον ἔλεγεν εἶναι τῷ μεγάλῳ κακῷ. κιβώρια. Νίκανδρος ἐν Γεωργικοῖσ·   σπείρειας κυάμων Αἰγύπτιον, ὄφρα θερείης  ἀνθέων μὲν στεφάνους ἀνύσῃσ, τὰ δὲ πεπτηῶτα  ἀκμαίου καρποῖο κιβώρια δαινυμένοισιν   εἰς χέρας ἠιθέοισι πάλαι ποθέουσιν ὀρέξῃσ.  ῥίζας δὲ ἐν θοίνῃσιν ἀφεψήσας προτίθημι.  ῥίζας δὲ λέγει Νίκανδρος τὰ ὑπ΄ ̓αλεξανδρέων κολοκάσια καλούμενα· ὡς ὁ αὐτόσ·   κυάμου λέψας κολοκάσιον ἐντμήξας τε.  ἐστὶ δ΄ ἐν Σικυῶνι Κολοκασίας ̓αθηνᾶς ἱερόν. ἐστὶ δὲ καὶ κιβώριον εἶδος ποτηρίου.  Θεόφραστος δ΄ ἐν τῷ περὶ φυτῶν οὕτω γράφει·  ὁ κύαμος ἐν Αἰγύπτῳ φύεται μὲν ἐν ἕλεσι καὶ λίμναισ. καυλὸς δ΄ αὐτοῦ μῆκος μὲν ὁ μακρότατος εἰς δ πήχεισ, πάχος δὲ δακτυλιαῖοσ, ὅμοιος καλάμῳ μαλακῷ ἀγονάτῳ· διαφύσεις δ΄ ἔνδοθεν ἔχει δι΄ ὅλου διειλημμένας ὁμοίας τοῖς κηρίοισ. ἐπὶ τούτῳ δ΄ ἡ κωδύα καὶ τὸ ἄνθος διπλάσιον ἢ μήκωνοσ· χρῶμα δ΄ ὅμοιον ῥόδῳ κατακορέσ. παραφύεται   δὲ φύλλα μεγάλα· ἡ δὲ ῥίζα παχυτέρα καλάμου τοῦ παχυτάτου καὶ διαφύσεις ὁμοίας ἔχουσα τῷ καυλῷ. ἐσθίουσι δ΄ αὐτὴν καὶ ἑφθὴν καὶ ὠμὴν καὶ ὀπτήν, καὶ οἱ περὶ τὰ ἕλη τούτῳ σίτῳ χρῶνται. γίνεται δὲ καὶ ἐν Συρίᾳ καὶ κατὰ Κιλικίαν, ἀλλ΄ οὐκ ἐκπέττουσιν αἱ χῶραι· καὶ περὶ Τορώνην τῆς Χαλκιδικῆς ἐν λίμνῃ τινὶ μετρίᾳ τῷ μεγέθει, καὶ  αὕτη πέττεται καὶ τελεοκαρπεῖ.  Δίφιλος δὲ ὁ Σίφνιός φησιν ἡ τοῦ κυάμου τοῦ Αἰγυπτίου ῥίζα, ἥτις λέγεται κολοκάσιον, εὔστομὸς τέ ἐστι καὶ τρόφιμοσ, δυσέκκριτος δὲ διὰ τὸ παραστύφειν κρεῖττον δ΄ ἐστὶ τὸ ἥκιστα ἐριῶδεσ. οἱ δὲ γινόμενοι, φησί, κύαμοι ἐκ τῶν κιβωρίων χλωροὶ μέν εἰσι δύσπεπτοι, ὀλιγότροφοι, διαχωρητικοί, πνευματικώτατοι, ξηρανθέντες δὲ ἧττον πνευματοῦσι.  γίνεται δὲ ὄντως ἐκ τῶν κιβωρίων καὶ ἄνθος στεφανωτικόν. καλοῦσι δ΄ Αἰγύπτιοι μὲν αὐτὸ λωτόν, Ναυκρατῖται δὲ οἱ ἐμοί, λέγει οὗτος ὁ ̓αθήναιοσ, μελίλωτον ἀφ΄ οὗ καὶ μελιλώτινοι  στέφανοι πάνυ εὐώδεις καὶ καύσωνος ὥρᾳ ψυκτικώτατοι.  Φύλαρχος δέ φησιν  οὐδέποτε πρότερον ἐν οὐδενὶ τόπῳ κυάμων Αἰγυπτίων οὔτε σπαρέντων οὔτε εἰ σπείρειέ τις τικτομένων εἰ μὴ κατὰ Αἴγυπτον, ἐπὶ τοῦ βασιλέως ̓αλεξάνδρου τοῦ Πύρρου παρὰ τὸν Θύαμιν ποταμὸν τῆς ἐν ̓ηπείρῳ Θεσπρωτίας ἐν ἕλει τινὶ συνέβη φυῆναι. δύο μὲν οὖν ἤνεγκέ πως ἔτη καρπὸν ἐκτενῶς καὶ ηὔξησε· τοῦ δ΄ ̓αλεξάνδρου φυλακὴν ἐπιστήσαντος καὶ κωλύοντος  οὐχ ὅτι λαμβάνειν τὸν βουλόμενον, ἀλλὰ μηδὲ προσέρχεσθαι πρὸς τὸν τόπον, ἀνεξηράνθη τὸ ἕλος καὶ τὸ λοιπὸν οὐχ ὅτι τὸν προειρημένον ἤνεγκε  καρπόν, ἀλλ΄ οὐδὲ ὕδωρ εἴ ποτε ἔσχε φαίνεται. τὸ παραπλήσιον ἐγένετο καὶ ἐν Αἰδηψῷ. χωρὶς γὰρ τῶν ἄλλων ὑδάτων ναμάτιόν τι ἐφάνη ψυχρὸν ὕδωρ προιέμενον οὐ πόρρω τῆς θαλάσσησ, τούτου πίνοντες οἱ ἀρρωστοῦντες τὰ μέγιστα ὠφελοῦντο διὸ πολλοὶ παρεγίνοντο καὶ μακρόθεν τῷ ὕδατι χρησόμενοι. οἱ οὖν τοῦ βασιλέως ̓αντιγόνου  στρατηγοὶ βουλόμενοι οἰκονομικώτεροι εἶναι διάφορόν τι ἔταξαν διδόναι τοῖς πίνουσι, καὶ ἐκ τούτου ἀπεξηράνθη τὸ νᾶμα. καὶ ἐν Τρῳάδι δὲ ἐξουσίαν εἶχον οἱ βουλόμενοι τὸν πρὸ τοῦ χρόνον τὸν Τραγασαῖον ἅλα λαμβάνειν. Λυσιμάχου δὲ τέλος ἐπιβαλόντος ἠφανίσθη. θαυμάσαντος δὲ καὶ ἀφέντος τὸν τόπον ἀτελῆ πάλιν ηὐξήθη.  σίκυοσ. παροιμία·  σικυὸν τρώγουσα, γύναι, τὴν χλαῖναν ὕφαινε.  Μάτρων ἐν παρῳδίαισ·   καὶ σικυὸν εἶδον, γαίης ἐρικυδέος υἱόν,  κείμενον ἐν λαχάνοισ· ὁ δ΄ ἐπ΄ ἐννέα κεῖτο τραπέζασ.  καὶ Λάχησ·  ὡς δ΄ ὅτ΄ ἀέξηται σικυὸς δροσερῷ ἐνὶ χώρῳ. ̓αττικοὶ μὲν οὖν ἀεὶ τρισυλλάβωσ, ̓αλκαῖος δὲ δάκῃ, φησί, τῶν σικύων  ἀπὸ εὐθείας τῆς σίκυσ, ὡς στάχυς στάχυοσ. Γ στελεόν, ῥαφανίδας  , σικυοὺς τέτταρασ. σικύδιον δ΄ ὑποκοριστικῶς εἴρηκε Φρύνιχος ἐν Μονοτρόπῳ·  κἀντραγεῖν σικύδιον.  Θεόφραστος δέ φησι σικυῶν τρία εἶναι γένη, Λακωνικόν, Σκυταλίαν, Βοιώτιον. καὶ τούτων τὸν μὲν Λακωνικὸν ὑδρευόμενον βελτίω γίνεσθαι, τοὺς δ΄ ἄλλους ἀνύδρουσ.  γίνονται δέ, φησί, καὶ εὐχυλότεροι οἱ σικυοί, ἐὰν τὸ σπέρμα ἐν γάλακτι βραχὲν σπαρῇ ἢ ἐν μελικράτῳ. ἱστορεῖ δὲ ταῦτα  ἐν φυτικοῖς αἰτίοισ· θᾶττον αὔξεσθαι, κἂν ἐν ὕδατι κἂν ἐν γάλακτι πρότερον ἢ εἰς τὴν γῆν κατατεθῆναι βραχῇ. Εὐθύδημος δ΄ ἐν τῷ περὶ λαχάνων εἶδος σικυῶν εἶναι τοὺς προσαγορευομένους δρακοντίασ. ὠνομάσθαι δὲ σικυούς φησι Δημήτριος ὁ ̓ιξίων ἐν πρώτῃ ̓ετυμολογουμένων ἀπὸ τοῦ σεύεσθαι καὶ κίειν ὁρμητικὸν γὰρ ὑπάρχειν. ̔ηρακλείδης δ΄ ὁ Ταραντῖνος ἐν τῷ Συμποσίῳ ἡδύγαιον καλεῖ τὸν σικυόν. Διοκλῆς δ΄ ὁ Καρύστιος τὸν σικυόν φησι μετὰ σίων ἐν πρώτοις λαμβανόμενον ἐνοχλεῖν φέρεσθαι γὰρ ἄνω καθάπερ τὴν ῥάφανον τελευταῖον δὲ λαμβανόμενον ἀλυπότερον εἶναι καὶ εὐπεπτότερον ἑφθὸν δὲ καὶ διουρητικὸν μετρίως ὑπάρχειν. Δίφιλος δέ φησιν ὁ σικυὸς ψυκτικὸς ὑπάρχων δυσοικονόμητός ἐστι καὶ δυσυποβίβαστοσ, ἔτι δὲ φρικοποιὸς καὶ γεννητικὸς χολῆς ἀφροδισίων τε ἐφεκτικόσ.  αὔξονται δ΄ ἐν τοῖς κήποις οἱ σικυοὶ κατὰ τὰς πανσελήνους καὶ φανερὰν ἴσχουσι τὴν ἐπίδοσιν, καθάπερ καὶ οἱ θαλάττιοι ἐχῖνοι. σῦκα. ἡ συκῆ, φησὶν ὁ Μάγνοσ·  οὐδενὶ γὰρ τῶν περὶ σύκων λόγων παραχωρήσαιμι ἄν, κἂν  ἀπὸ κράδης ἀποκρέμασθαι δέῃ· φιλόσυκος γάρ εἰμι δαιμονίωσ· λέξω τά μοι προσπίπτονταἡ συκῆ, ἄνδρες φίλοι, ἡγεμὼν τοῦ καθαρείου βίου  τοῖς ἀνθρώποις ἐγένετο. δῆλον δὲ τοῦτο ἐκ τοῦ καλεῖν τοὺς ̓αθηναίους ἱερὰν μὲν συκῆν τὸν τόπον ἐν ᾧ πρῶτον εὑρέθη, τὸν δ΄ ἀπ΄ αὐτῆς καρπὸν ἡγητηρίαν διὰ τὸ πρῶτον εὑρεθῆναι τῆς ἡμέρου τροφῆσ, τῶν δὲ σύκων ἐστὶ γένη πλείονα. ̓αττικὸν μέν, οὗ μνημονεύει ̓αντιφάνης ἐν ̔ομωνύμοισ· ἐπαινῶν δὲ τὴν χώραν τὴν ̓αττικὴν τάδε λέγει·   οἷα δ΄ ἡ χώρα φέρει   διαφέροντα πάσησ, ̔ιππόνικε, τῆς οἰκουμένησ,  τὸ μέλι, τοὺς ἄρτουσ, τὰ σῦκα. β. σῦκα μέν, νὴ τὸν Δία,  πάνυ φέρει. ̓́ιστρος δ΄ ἐν τοῖς ̓αττικοῖς οὐδ΄ ἐξάγεσθαί φησι τῆς ̓αττικῆς τὰς ἀπ΄ αὐτῶν γινομένας ἰσχάδασ, ἵνα μόνοι ἀπολαύοιεν οἱ κατοικοῦντεσ· καὶ ἐπεὶ πολλοὶ ἐνεφανίζοντο διακλέπτοντεσ, οἱ τούτους μηνύοντες τοῖς δικασταῖς ἐκλήθησαν τότε πρῶτον συκοφάνται. ̓́αλεξις δ΄ ἐν Ποιητῇ φησιν  ὁ συκοφάντης οὐ δικαίως τοὔνομα   ἐν τοῖσι μοχθηροῖσίν ἐστι κείμενον.  ἔδει γὰρ ὅστις χρηστὸς ἦν ἡδύς τ΄ ἀνήρ,  τὰ σῦκα προστεθέντα δηλοῦν τὸν τρόπον  νυνὶ δὲ πρὸς μοχθηρὸν ἡδὺ προστεθὲν  ἀπορεῖν πεποίηκε διὰ τί τοῦθ΄ οὕτως ἔχει.  Φιλόμνηστος δ΄ ἐν τῷ περὶ τῶν ἐν ̔ρόδῳ Σμινθείων φησίν  ἐπεὶ καὶ ὁ συκοφάντης ἐντεῦθεν προσηγορεύθη, διὰ τὸ εἶναι τότε τὰ ἐπιζήμια καὶ τὰς εἰσφορὰς σῦκα καὶ οἶνον καὶ ἔλαιον, ἀφ΄ ὧν τὰ κοινὰ διῴκουν, καὶ τοὺς ταῦτα εἰσπράττοντας καὶ φαίνοντας ἐκάλουν, ὡς ἔοικε, συκοφάντασ, αἱρούμενοι τοὺς ἀξιοπιστοτάτους τῶν πολιτῶν.   Λακωνικοῦ δὲ σύκου μνημονεύει ἐν Γεωργοῖς ̓αριστοφάνης ταδὶ λέγων   συκᾶς φυτεύω, πάντα πλὴν Λακωνικῆσ·  τοῦτο γὰρ τὸ σῦκον ἐχθρόν ἐστι καὶ τυραννικόν.  οὐ γὰρ ἦν ἂν μικρόν, εἰ μὴ μισόδημον ἦν σφόδρα,  μικρὸν δὲ αὐτὸ εἶπε διὰ τὸ μὴ μέγα εἶναι φυτόν.  ̓́αλεξις δ΄ ἐν ̓ολυνθίῳ Φρυγίων σύκων μνημονεύων φησί  τό τε θειοφανὲς μητρῷον ἐμοὶ μελέδημ΄ ἰσχάσ,  Φρυγίας εὑρήματα συκῆς . τῶν δὲ καλουμένων φιβάλεων σύκων πολλοὶ μὲν μέμνηνται τῶν κωμῳδιοποιῶν ἀτὰρ καὶ Φερεκράτης ἐν Κραπατάλλοισ·  ὦ δαιμόνιε, πύρεττε μηδὲν φροντίσας  καὶ τῶν φιβάλεων τρῶγε σύκων τοῦ θέρους  κἀμπιμπλάμενος κάθευδε τῆς μεσημβρίασ·  κᾆτα σφακέλιζε καὶ πέπρησο καὶ βόα.  Τηλεκλείδης δ΄ ἐν ̓αμφικτύοσι·  ὡς καλοὶ καὶ φιβάλεῳ.  καὶ τὰς μυρρίνας δὲ φιβαλέας λέγουσιν, ὡς ̓απολλοφάνης ἐν Κρησί·   πρώτιστα δὲ  τῶν μυρρινῶν ἐπὶ τὴν τράπεζαν βούλομαι,  ἃς διαμασῶμ΄ ὅταν τι βουλεύειν δέῃ,  τὰς φιβάλεως δὲ πάνυ καλὰς στεφανωτρίδας   χελιδονείων δὲ σύκων μνημονεύει ̓επιγένης ἐν Βακχίῳ,   εἶτ΄ ἔρχεται   χελιδονείων μετ΄ ὀλίγον σκληρῶν ἁδρὸς  πινακίσκοσ. ̓ανδροτίων δὲ ἢ Φίλιππος ἢ ̔ ̔ηγήμων ἐν τῷ Γεωργικῷ γένη συκῶν τάδε ἀναγράφει οὕτωσ· ἐν μὲν οὖν τῷ πεδίῳ φυτεύειν χρὴ χελιδόνεων, ἐρινεών, λευκερινεών, φιβάλεων ὀπωροβασιλίδας δὲ πανταχοῦ, ἔχει γάρ τι χρήσιμον ἕκαστον τὸ γένοσ· ἐπὶ δὲ τὸ πλεῖστον αἱ κόλουροι καὶ φορμύνιοι καὶ δίφοροι καὶ Μεγαρικαὶ καὶ Λακωνικαὶ συμφέρουσιν, ἐὰν ἔχωσιν ὕδωρ.   τῶν δὲ ἐν ̔ρόδῳ γινομένων σύκων μνημονεύει Λυγκεὺς ἐν ἐπιστολαῖς σύγκρισιν ποιούμενος τῶν ̓αθήνησι γινομένων καλλίστων πρὸς τὰ ̔ροδιακά. γράφει δὲ οὕτωσ· τὰ δὲ ἐρινεὰ τοῖς Λακωνικοῖς ὥστε συκάμινα σύκοις δοκεῖν ἐρίζειν. καὶ ταῦτ΄ οὐκ ἀπὸ δείπνου καθάπερ ἐκεῖ διεστραμμένης ἤδη διὰ τὴν πλησμονὴν τῆς γεύσεωσ, ἀλλ΄ ἀθίκτου τῆς ἐπιθυμίας οὔσης πρὸ δείπνου παρατέθεικα.  τῶν δ΄ ἐν τῇ καλῇ ̔ρώμῃ καλλιστρουθίων καλουμένων σύκων εἰ ὁ Λυγκεὺς ἐγεύσατο ὥσπερ ἐγώ, ὀξυωπέστερος ἂν ἐγεγόνει παρὰ πολὺ τοῦ ὁμωνύμου· τοσαύτην ὑπεροχὴν ἔχει ταῦτα τὰ σῦκα πρὸς τὰ ἐν τῇ πάσῃ οἰκουμένῃ γινόμενα, ἐπαινεῖται δὲ καὶ ἄλλα. σύκων γένη κατὰ τὴν ̔ρώμην γινομένων, τά τε καλούμενα Χῖα καὶ τὰ Λιβιανά, ἔτι δὲ καὶ τὰ Χαλκιδικὰ ὀνομαζόμενα καὶ τὰ ̓αφρικανά, ὡς καὶ ̔ηρόδοτος ὁ Λύκιος μαρτυρεῖ ἐν τῷ περὶ σύκων συγγράμματι.  Παρμένων δ΄ ὁ Βυζάντιος ἐν τοῖς ἰάμβοις τὰ ἀπὸ Κανῶν τῆς Αἰολικῆς πόλεως ὡς διάφορα ἐπαινῶν φησιν·    ἦλθον μακρὴν θάλασσαν οὐκ ἄγων σῦκα  Καναῖα φόρτον.  ὅτι δὲ καὶ τὰ ἀπὸ Καύνου τῆς Καρίας ἐπαινεῖται κοινόν. ὀξαλείων δὲ σύκων οὕτως καλουμένων μνημονεύει ̔ηρακλέων ὁ ̓εφέσιος καὶ Νίκανδρος ὁ Θυατειρηνὸς παρατιθέμενοι ̓απολλοδώρου τοῦ Καρυστίου ἐκ δράματος Προικιζομένης ἱματιοπώλιδος τάδε·   πλὴν τὸ γ΄ οἰνάριον πάνυ  ἦν ὀξὺ καὶ πονηρόν, ὥστ΄ ᾐσχυνόμην.  τὰ λοιπὰ μὲν γὰρ ὀξαλείους χωρία   συκᾶς φέρει, τοὐμὸν δὲ καὶ τὰς ἀμπέλουσ.  τῶν δ΄ ἐν Πάρῳ τῇ νήσῳδιάφορα γὰρ κἀνταῦθα γίνεται σῦκα τὰ καλούμενα παρὰ τοῖς Παρίοις αἱμώνια, ταὐτὰ ὄντα τοῖς Λυδίοις καλουμένοισ, ἅπερ διὰ τὸ ἐρυθρῶδες καὶ τῆς προσηγορίας ταύτης ἔτυχεν ̓αρχίλοχος μνημονεύει λέγων οὕτως ·   ἔα Πάρον καὶ σῦκα κεῖνα καὶ θαλάσσιον βίον. τὰ δὲ σῦκα ταῦτα τοσαύτην ἔχει παραλλαγὴν πρὸς  τὰ ἀλλαχοῦ γινόμενα ὡς τὸ τοῦ ἀγρίου σῦκα κρέας πρὸς τὰ ἄλλα, τὰ μὴ τῶν ἀγρίων χοίρων κρέα. λευκερινεὼς δέ τι εἶδός ἐστι συκῆσ, καὶ ἴσως αὕτη ἐστὶν ἡ τὰ λευκὰ σῦκα φέρουσα, μνημονεύει δ΄ αὐτῆς ̔́ερμιππος ἐν ̓ιάμβοις οὕτως  τὰς λευκερινεὼς δὲ χωρὶς ἰσχάδασ.  τῶν δ΄ ἐρινῶν σύκων Εὐριπίδης ἐν Σκίρωνι·  ἢ προσπηγνύναι  κράδαις ἐριναῖσ. καὶ ̓επίχαρμος ἐν Σφιγγί·   ἀλλ΄ οὐχ ὅμοιὰ γ΄ ἐρινοῖς οὐδαμῶσ.  Σοφοκλῆς δ΄ ἐν ̔ελένης Γάμῳ τροπικῶς τῷ τοῦ δένδρου ὀνόματι τὸν καρπὸν ἐκάλεσεν εἰπών   πέπων ἐρινὸς  ἀχρεῖος ὢν  ἐς βρῶσιν ἄλλους ἐξερινάζεις λόγῳ.  πέπων δ΄ ἐρινὸς εἴρηκεν ἀντὶ τοῦ πέπον ἐρινόν. καὶ ̓́αλεξις ἐν Λέβητι·  καὶ τί δεῖ  λέγειν ἔθ΄ ἡμᾶς τοὺς τὰ σῦχ΄ ἑκάστοτε  ἐν τοῖς συρίχοις πωλοῦντασ; οἳ κάτωθε μὲν  τὰ σκληρὰ καὶ μοχθηρὰ τῶν σύκων ἀεὶ  τιθέασιν, ἐπιπολῆς δὲ πέπονα καὶ καλά.   εἶθ΄ ὁ μὲν ἔδωκεν ὡς τοιαῦτ΄ ὠνούμενος  τιμήν, ὁ δ΄ ἐγκάψας τὸ κέρμ΄ εἰς τὴν γνάθον  ἐρίν΄ ἀπέδοτο σῦκα πωλεῖν ὀμνύων, τὸ δὲ δένδρον ἡ ἀγρία συκῆ, ἐξ ἧς τὰ ἐρινά, ἐρινὸς κατὰ τὸ ἄρρεν λέγεται. Στράττις Τρωίλῳ·   ἐρινὸν οὖν τιν΄ αὐτῆς πλησίον  νενόηκας ὄντα;  καὶ ̔́ομηροσ·  τῷ δ΄ ἐν ἐρινεός ἐστι μέγας φύλλοισι τεθηλώσ.  ̓αμερίας δ΄ ἐρινάδας καλεῖσθαι τοὺς ὀλόνθουσ. ̔ερμῶναξ δ΄ ἐν Γλώτταις Κρητικαῖς σύκων  γένη ἀναγράφει ἁμάδεα καὶ νικύλεα. Φιλήμων δ΄ ἐν ̓αττικαῖς λέξεσι καλεῖσθαι φησί τινα σῦκα βασίλεια, ἀφ΄ ὧν καλεῖσθαι καὶ τὰς βασιλίδας ἰσχάδασ, προσιστορῶν ὅτι κόλυθρα καλεῖται τὰ πέπονα σῦκα. Σέλευκος δ΄ ἐν ταῖς Γλώσσαις καὶ γλυκυσίδην τινὰ καλεῖσθαί φησι σύκῳ τὴν μορφὴν μάλιστα ἐοικυῖαν, φυλάσσεσθαι δὲ τὰς γυναῖκας ἐσθίειν διὰ τὸ ποιεῖν ματαισμούσ, ὡς καὶ Πλάτων  ὁ κωμῳδιοποιός φησιν ἐν Κλεοφῶντι. τὰ δὲ  χειμερινὰ σῦκα Πάμφιλος καλεῖσθαί φησιν κωδωναῖα ὑπὸ ̓αχαιῶν, τοῦτο λέγων ̓αριστοφάνην εἰρηκέναι ἐν Λακωνικαῖς Γλώσσαισ. κοράκεων δὲ σύκων εἶδος ̔́ερμιππος ἐν Στρατιώταις παραδίδωσι διὰ τούτων   τῶν φιβάλεων μάλιστ΄ ἂν ἢ τῶν κοράκεων.  Θεόφραστος δ΄ ἐν δευτέρω φυτῶν ἱστορίας συκῶν φησι γένος τοιοῦτόν τι εἶναι οἷον ἡ ̓αράτειος καλουμένη, ἐν δὲ τῷ τρίτῳ περὶ τὴν Τρωικήν φησιν ̓́ιδην γίνεσθαι συκῆν θαμνώδη, φύλλον ὅμοιον ἔχουσαν τῷ τῆς φιλύρας ·  φέρειν δὲ σῦκα ἐρυθρὰ ἡλίκα ἐλαία τὸ μέγεθοσ, στρογγυλώτερα δέ, εἶναι δὲ τὴν γεῦσιν μεσπιλώδη. περὶ δὲ τῆς ἐν Κρήτῃ καλουμένης Κυπρίας συκῆς ὁ αὐτὸς Θεόφραστος ἐν τῷ τετάρτῳ τῆς φυτικῆς ἱστορίας τάδε γράφει ἡ ἐν Κρήτῃ καλουμένη Κυπρία συκῆ φέρει τὸν καρπὸν ἐκ τοῦ στελέχους καὶ τῶν παχυτάτων ἀκρεμόνων, βλαστὸν δέ τινα ἀφίησι μικρὸν ἄφυλλον ὥσπερ ῥίζιον, πρὸς ᾧ ὁ καρπόσ, τὸ δὲ στέλεχος μέγα καὶ παρόμοιον τῇ  λεύκῃ, φύλλον δὲ τῇ πτελέᾳ. πεπαίνει δὲ τέτταρας καρπούσ, ὅσαιπερ αὐτοῦ καὶ αἱ βλαστήσεισ, ἡ δὲ γλυκύτης προσεμφερὴς τῷ σύκῳ καὶ τὰ ἔσωθεν τοῖς ἐρινοῖσ· μέγεθος δὲ ἡλίκον κοκκύμηλον.  τῶν δὲ προδρόμων καλουμένων σύκων ὁ αὐτὸς Θεόφραστος μνημονεύει ἐν εφυτικῶν αἰτίων οὕτωσ· τῇ συκῇ ὅταν ἀὴρ ἐπιγένηται μαλακὸς  καὶ ὑγρὸς καὶ θερμόσ, ἐξεκαλέσατο τὴν βλάστησιν ὅθεν καὶ οἱ πρόδρομοι. καὶ προελθὼν τάδε λέγει·  πάλιν δὲ τοὺς προδρόμους αἱ μὲν φέρουσιν, ἥ τε Λακωνικὴ καὶ ἡ λευκομφάλιος καὶ ἕτεραι  πλείουσ, αἱ δ΄ οὐ φέρουσι.  Σέλευκος δ΄ ἐν Γλώσσαις πρῳτερικήν φησι καλεῖσθαι γένος τι συκῆσ, ἥτις φέρει πρώιον τὸν καρπόν. διφόρου δὲ συκῆς μνημονεύει καὶ ̓αριστοφάνης ἐν ̓εκκλησιαζούσαισ·   ὑμᾶς δὲ τέως θρῖα λαβόντας  διφόρου συκῆσ. καὶ ̓αντιφάνης ἐν Σκληρίαισ·   ἔστι γὰρ παρ΄ αὐτὴν τὴν δίφορον συκῆν κάτω. ὁ Θεόπομπος δὲ ἐν τῇ πεντηκοστῇ τετάρτῃ τῶν ἱστοριῶν κατὰ τὴν Φιλίππου φησὶν ἀρχὴν περὶ  τὴν Βισαλτίαν καὶ ̓αμφίπολιν καὶ Γραστωνίαν τῆς Μακεδονίας ἔαρος μεσοῦντος τὰς μὲν συκᾶς σῦκα, τὰς δ΄ ἀμπέλους βότρυσ, τὰς δ΄ ἐλαίας ἐν ᾧ χρόνῳ βρύειν εἰκὸς ἦν αὐτὰς ἐλαίας ἐνεγκεῖν, καὶ εὐτυχῆσαι πάντα Φίλιππον. ἐν δὲ τῷ δευτέρῳ περὶ φυτῶν ὁ Θεόφραστος καὶ τὸν ἐρινεὸν εἶναί φησι δίφορον οἱ δὲ καὶ τρίφορον, ὥσπερ ἐν Κέῳ.  λέγει δὲ καὶ τὴν συκῆν ἐὰν ἐν σκίλλῃ φυτευθῇ θᾶττον παραγίνεσθαι καὶ ὑπὸ σκωλήκων μὴ διαφθείρεσθαι· καὶ πάντα δὲ τὰ ἐν σκίλλῃ, φυτευθέντα καὶ θᾶττον  αὐξάνεσθαι καὶ εὐβλαστῆ γίγνεσθαι, πάλιν δὲ ὁ Θεόφραστος ἐν τῷ β τῶν αἰτίων ἡ ̓ινδική, φησί, συκῆ καλουμένη θαυμαστὴ οὖσα τῷ μεγέθει μικρὸν ἔχει τὸν καρπὸν καὶ ὀλίγον, ὡς ἂν εἰς τὴν  βλάστησιν ἐξαναλίσκουσα ἅπασαν τὴν τροφήν. ἐν δὲ τῷ δευτέρῳ τῆς φυτικῆς ἱστορίας ὁ φιλόσοφός φησιν  ἔστι καὶ ἄλλο γένος συκῆς ἔν τε τῇ ̔ελλάδι καὶ περὶ Κιλικίαν καὶ Κύπρον ὀλονθοφόρον, ὃ τὸ μὲν σῦκον ἔμπροσθε φέρει τοῦ θρίου, τὸν δὲ ὄλονθον ἐξόπισθεν. αἱ δὲ ὅλως ἐκ τοῦ ἔνου βλαστοῦ καὶ οὐκ ἐκ τοῦ νέου. πρῶτον δὲ τοῦτο τῶν σύκων πέπονά τε καὶ γλυκὺν ἔχει καὶ οὐχ ὥσπερ τὸν παρ΄ ἡμῖν. γίνεται δὲ καὶ μείζων οὗτος πολὺ τῶν σύκων ἡ δ΄ ὥρα μετὰ τὴν βλάστησιν οὐ πολύ. οἶδα δὲ καὶ ἄλλα σύκων ὀνόματα λεγόμενα· βασίλεια, συκοβασίλεια, κιρροκοιλάδια, σαρκελάφεια, καπύρια, πικρίδια, δρακόντια, λευκόφαια, μελανόφαια, κρήνεια, μυλαικά, ἀσκαλώνια. περὶ δὲ τῆς προσηγορίας τῶν σύκων λέγων. Τρύφων ἐν δευτέρῳ φυτῶν ἱστορίας ̓ανδροτίωνά φησιν ἐν Γεωργικῷ ἱστορεῖν Συκέα ἕνα τινὰ τῶν Τιτάνων διωκόμενον ὑπὸ Διὸς τὴν μητέρα Γῆν  ὑποδέξασθαι καὶ ἀνεῖναι τὸ φυτὸν εἰς διατριβὴν τῷ παιδί, ἀφ΄ οὗ καὶ Συκέαν πόλιν εἶναι ἐν Κιλικίᾳ, Φερένικος δ΄ ὁ ἐποποιόσ, ̔ηρακλεώτης δὲ γένοσ, ἀπὸ Συκῆς τῆς ̓οξύλου θυγατρὸς προσαγορευθῆναι· ̓́οξυλον γὰρ τὸν ̓ορείου ̔αμαδρυάδι τῇ ἀδελφῇ μιγέντα μετ΄ ἄλλων γεννῆσαι Καρύαν, Βάλανον, Κράνειαν, Μορέαν, Αἴγειρον, Πτελέαν, ̓́αμπελον, Συκῆν καὶ ταύτας ̔αμαδρυάδας νύμφας καλεῖσθαι καὶ ἀπ΄ αὐτῶν πολλὰ τῶν δένδρων προσαγορεύεσθαι. ὅθεν καὶ τὸν ̔ιππώνακτα φάναι·    συκῆν μέλαιναν ἀμπέλου κασιγνήτην.  Σωσίβιος δ΄ ὁ Λάκων ἀποδεικνὺς εὕρημα Διονύσου τὴν συκῆν διὰ τοῦτό φησι καὶ Λακεδαιμονίους Συκίτην Διόνυσον τιμᾶν. Νάξιοι δέ, ὡς ̓ανδρίσκοσ, ἔτι δ΄ ̓αγλαοσθένησ, ἱστοροῦσι Μειλίχιον καλεῖσθαι τὸν Διόνυσον διὰ τὴν τοῦ συκίνου καρποῦ παράδοσιν. διὸ καὶ τὸ πρόσωπον τοῦ θεοῦ παρὰ τοῖς Ναξίοις τὸ μὲν τοῦ Βακχέως Διονύσου καλουμένου εἶναι ἀμπέλινον, τὸ δὲ τοῦ Μειλιχίου σύκινον. τὰ γὰρ σῦκα μείλιχα καλεῖσθαι.  ὅτι δὲ πάντων τῶν καλουμένων ξυλίνων καρπῶν ὠφελιμώτερά ἐστι τοῖς ἀνθρώποις τὰ σῦκα ἱκανῶς ̔ηρόδοτος ὁ Λύκιος διὰ πολλῶν ἀποδείκνυσιν ἐν τῷ περὶ σύκων συγγράμματι, εὐτραφῆ λέγων γίνεσθαι τὰ νεογνὰ τῶν παιδίων, ἐν τῷ χυλῷ τῶν σύκων εἰ διατρέφοιτο. Φερεκράτης δὲ ἢ ὁ πεποιηκὼς τοὺς Πέρσας φησὶν  ἢν δ΄ ἡμῶν σῦκόν τις ἴδῃ διὰ χρόνου νέον ποτέ,  τὠφθαλμὼ τούτῳ περιμάττομεν τὼ τῶν παιδίων, ὡς καὶ ἰάματος οὐ τοῦ τυχόντος τῶν σύκων  ὑπαρχόντων, ὁ δὲ θαυμασιώτατος καὶ μελίγηρυς ̔ηρόδοτος ἐν τῇ πρώτῃ τῶν ἱστοριῶν καὶ μέγα ἀγαθόν φησιν εἶναι τὰ σῦκα οὑτωσὶ λέγων·  βασιλεῦ, σὺ δ΄ ἐπ΄ ἄνδρας τοιούτους παρασκευάζεαι στρατεύεσθαι, οἳ σκυτίνας μὲν ἀναξυρίδασ, σκυτίνην δὲ τὴν ἄλλην ἐσθῆτα φορέουσι, σιτέονταὶ τ΄ οὐχ ὅσα ἐθέλουσιν, ἀλλ΄ ὅσα ἔχουσι, χώρην ἔχοντες τρηχείην πρὸς δὲ οὐκ οἴνῳ διαχρέονται, ἀλλ΄ ὑδροποτέουσιν· οὐ σῦκα ἔχουσι τρώγειν, οὐκ ἄλλο  οὐθὲν ἀγαθόν.  Πολύβιος δ΄ ὁ Μεγαλοπολίτης ἐν τῇ ισ΄ τῶν ἱστοριῶν  Φίλιπποσ, φησίν, ὁ Περσέως  πατήρ ὅτε τὴν ̓ασίαν κατέτρεχεν ἀπορῶν τροφῶν τοῖς στρατιώταις παρὰ Μαγνήτων, ἐπεὶ σῖτον οὐκ εἶχον, σῦκα ἔλαβε. διὸ καὶ Μυοῦντος κυριεύσας τοῖς Μάγνησιν ἐχαρίσατο τὸ χωρίον ἀντὶ τῶν σύκων. καὶ ̓ανάνιος δ΄ ὁ ἰαμβοποιὸς ἔφη·  εἴ τις καθείρξαι χρυσὸν ἐν δόμοις πολλὸν  καὶ σῦκα βαιὰ καὶ δύ΄ ἢ τρεῖς ἀνθρώπουσ,  γνοίη χ΄ ὅσῳ τὰ σῦκα τοῦ χρυσοῦ κρέσσω. τοσαῦτα  τοῦ Μάγνου συκολογήσαντος Δάφνος ὁ ἰατρὸς ἔφη·  Φυλότιμος ἐν γ΄ περὶ τροφῆς τὰ ἁπαλά, φησί, σῦκα διαφορὰς μὲν ἔχει πλείους πρὸς ἄλληλα καὶ τοῖς γένεσι καὶ τοῖς χρόνοις ἐν οἷς ἕκαστα γίγνεται καὶ ταῖς δυνάμεσιν, οὐ μὴν ἀλλὰ καθόλου εἰπεῖν τά τε ὑγρὰ τὰ πεπεμμένα καὶ μάλιστα αὐτῶν διαλύεται ταχέως καὶ κατεργάζεται μᾶλλον τῆς ἄλλης ὀπώρας καὶ τὴν λοιπὴν τροφὴν οὐ κωλύει κατεργάζεσθαι. δυνάμεις δ΄ ἔχει τῶν ὑγρῶν κολλώδεις τε καὶ γλυκείας ὑπονιτρώδεις  τε, καὶ τὴν διαχώρησιν ἀθρουστέραν καὶ διακεχυμένην καὶ θάττω καὶ λίαν ἄλυπον παρασκευάζει, χυλὸν δ΄ ἁλυκὸν δριμύτητα ἔχοντα ἀναδίδωσι μεθ΄ ἁλῶν καταπινόμενα. διαλύεται μὲν οὖν ταχέωσ, διότι πολλῶν καὶ μεγάλων ὄγκων εἰσενεχθέντων μετὰ μικρὸν χρόνον λαγαροὶ γινόμεθα καθ΄ ὑπερβολήν. ἀδύνατον δ΄ ἦν τοῦτο συμβαίνειν διαμενόντων καὶ μὴ ταχὺ διαλυομένων τῶν σωμάτων. κατεργάζεται δὲ μᾶλλον τῆς ἄλλης οὐ μόνον ὅτι πολλαπλασίονα λαμβάνοντες αὐτὴν τῆς λοιπῆσ.   ὀπώρας ἀλύπως διάγομεν, ἀλλ΄ οὐδὲ τὴν εἰωθυῖαν τροφὴν ἴσην λαμβάνοντες τούτων προχειρισθέντων οὐθὲν ἐνοχλούμεθα. δῆλον οὖν ὡς εἰ κρατοῦμεν ἀμφοτέρων, ταῦτά τε πέττεται μᾶλλον καὶ τὴν λοιπὴν οὐ κωλύει κατεργάζεσθαι τροφήν. τὰς δὲ δυνάμεις ἔχει τὰς λεγομένασ· τὴν μὲν κολλώδη τε καὶ τὴν ἁλυκὴν ἐκ τοῦ κολλᾶν τε καὶ ῥύπτειν  τὰς χεῖρασ, τὴν δὲ γλυκεῖαν ἐν τῷ στόματι γινομένην ὁρῶμεν. τὴν δὲ διαχώρησιν ἄνευ στρόφων τε καὶ ταραχῆς καὶ πλείω καὶ θάττω καὶ μαλακωτέραν ὅτι παρασκευάζει, λόγου προσδεῖν οὐθὲν νομίζομεν. ἀλλοιοῦται δ΄ οὐ λίαν, οὐ διὰ τὸ δύσπεπτον αὐτῶν, ἀλλ΄ ὅτι καταπίνομέν τε ταχέως οὐ λεάναντεσ, καὶ τὴν διέξοδον διότι ταχεῖαν ποιεῖται. χυμὸν δ΄ ἁλυκὸν ἀναδίδωσι, διότι τὸ μὲν νιτρῶδες ἀπεδείχθη τὰ σῦκα ἔχοντα, ἁλυκώτερον δὲ ποιήσει ἢ δριμύν, ἐκ τῶν ἐπιπινομένων. οἱ  μὲν γὰρ ἅλες τὸν ἁλυκόν, τὸ δ΄ ὄξος καὶ τὸ θύμον τὸν δριμὺν αὔξει χυμόν.   ̔ ̔ηρακλείδης δ΄ ὁ Ταραντῖνος ἐν τῷ Συμποσίῳ ΄ ζητεῖ πότερον ἐπιλαμβάνειν δεῖ μετὰ τὴν τῶν σύκων προσφορὰν θερμὸν ὕδωρ ἢ ψυχρόν. καὶ τοὺς μὲν λέγοντας θερμὸν δεῖν ἐπιλαμβάνειν προορῶντας τὸ τοιοῦτο παρακελεύεσθαι, διότι καὶ τὰς χεῖρας ταχέως τὸ θερμὸν ῥύπτει διὸ πιθανὸν εἶναι καὶ ἐν κοιλίᾳ συντόμως αὐτὰ τῷ θερμῷ διαλύεσθαι.  καὶ ἐπὶ τῶν ἐκτὸς δὲ τῶν σύκων τὸ θερμὸν διαλύει τὴν συνέχειαν αὐτῶν καὶ εἰς λεπτομερεῖς τόμους ἄγει, τὸ δὲ ψυχρὸν συνίστησιν. οἱ δὲ ψυχρὸν λέγοντες προσφέρεσθαι ἡ τοῦ ψυχροῦ,  φασί,   πόματος λῆψις τὰ ἐπὶ τοῦ στομάχου καθήμενα τῷ βάρει καταφέρει· τὰ γὰρ σῦκα οὐκ ἀστείως διατίθησι ΄ τὸν στόμαχον, καυσώδη καὶ ἀτονώτερον αὐτὸν ποιοῦντα διόπερ τινὲς καὶ τὸν ἄκρατον συνεχῶς προσφέρονται, μετὰ δὲ ταῦτα ἑτοίμως  καὶ τὰ ἐν τῇ κοιλίᾳ προωθεῖ.  δεῖ δὲ πλέονι καὶ ἀθρουστέρῳ χρῆσθαι τῷ πόματι μετὰ τὴν τῶν σύκων προσφορὰν ἕνεκα τοῦ μὴ ὑπομένειν αὐτὰ ἐν κοιλίᾳ, φέρεσθαι δὲ εἰς τὰ κάτω μέρη τῶν ἐντέρων Ι ἄλλοι δέ φασιν ὅτι μὴ δεῖ σῦκα προσφέρεσθαι μεσημβρίας Ι νοσώδη γὰρ εἶναι τότε, ὡς καὶ Φερεκράτης ἐν Κραπατάλλοις εἴρηκεν. ̓αριστοφάνης δ΄ ἐν Προαγῶνι·   κάμνοντα δ΄ αὐτὸν τοῦ θέρους ἰδών ποτε  ἔτρωγ΄ ἵνα κάμνοι, σῦκα τῆς μεσημβρίασ. καὶ Εὔβουλος ἐν Σφιγγοκαρίωνι··   νὴ τὸν Δί΄, ἠσθένουν γάρ, ὦ βέλτιστε σύ,  φαγοῦσα πρῴην σῦκα τῆς μεσημβρίασ.  Νικοφῶν δ΄ ἐν Σειρῆσιν   ἐὰν δὲ γ΄ ἡμῶν σῦκά τις μεσημβρίας  τραγὼν καθεύδῃ χλωρά, πυρετὸς εὐθέως  ἥκει τρέχων οὐκ ἄξιος τριωβόλου  κᾆθ΄ οὗτος ἐπιπεσὼν ἐμεῖν ποιεῖ χολήν.  Δίφιλος δ΄ ὁ Σίφνιός φησι τῶν σύκων εἶναι τὰ μὲν ἁπαλὰ ὀλιγότροφα καὶ κακόχυλα, εὐέκκριτα δὲ  καὶ ἐπιπολαστικὰ εὐοικονομητότερά τε τῶν ξηρῶν, τὰ δὲ πρὸς τῷ χειμῶνι γινόμενα βίᾳ πεπαινόμενα χείρονα τυγχάνει· τὰ δ΄ ἐν τῇ ἀκμῇ τῶν ὡρῶν κρείττονα ὡς ἂν κατὰ φύσιν πεπαινόμενα.  τὰ δὲ πολὺν ὀπὸν ἔχοντα, καὶ. ΄τὰ σπάνυδρα δ΄ εὐστομώτερα μέν, βαρύτερα δέ. τὰ δὲ Τραλλιανὰ ἀναλογεῖ τοῖς ̔ροδίοισ, τὰ δὲ Χῖα καὶ τἄλλα. πάντα τούτων εἶναι κακοχυλότερα. Μνησίθεος δ΄ ὁ ̓αθηναῖος ἐν τῷ περὶ ἐδεστῶν φησιν· ὅσα δὲ ὠμὰ προσφέρεται τῶν τοιούτων, οἷον ἄπιοι καὶ  σῦκα καὶ μῆλα Δελφικὰ καὶ τὰ τοιαῦτα, δεῖ παραφυλάττειν τὸν καιρὸν ἐν ᾧ τοὺς χυλοὺς τοὺς ἐν αὐτοῖς μήτε ἀπέπτους μήτε σαπροὺς μήτε κατεξηραμμένους λίαν ὑπὸ τῆς ὥρας ἕξει.  Δημήτριος δ΄ ὁ Σκήψιος ἐν τῷ ιε΄ τοῦ Τρωικοῦ διακόσμου εὐφώνους φησὶ γίνεσθαι τοὺς μὴ σύκων ἐσθίοντασ. ̔ηγησιάνακτα γοῦν τὸν ̓αλεξανδρέα τὸν τὰς ἱστορίας γράψαντα κατ΄ ἀρχὰς ὄντα πένητα καὶ τραγῳδὸν φησι γενέσθαι καὶ ὑποκριτικὸν καὶ εὔηχον, ὀκτωκαίδεκα ἔτη σύκων μὴ γευσάμενον.  καὶ παροιμίας δὲ οἶδα περὶ σύκων λεγομένας τοιάσδε·  σῦκον μετ΄ ἰχθύν, ὄσπρεον μετὰ κρέα. σῦκα φίλ΄ ὀρνίθεσσι, φυτεύειν δ΄ οὐκ ἐθέλουσι. μῆλα· ταῦτα Μνησίθεος ὁ ̓αθηναῖος ἐν τῷ περὶ ἐδεστῶν μῆλα Δελφικὰ καλεῖ. Δίφιλος δέ φησι τῶν μήλων τὰ χλωρὰ καὶ μηδέπω πέπονα κακόχυλα εἶναι καὶ κακοστόμαχα ἐπιπολαστικά τε καὶ χολῆς γεννητικὰ νοσοποιά τε καὶ φρίκης παραίτια. τῶν δὲ πεπόνων εὐχυλότερα μὲν εἶναι τὰ γλυκέα καὶ εὐεκκριτώτερα διὰ τὸ στῦψιν μὴ  ἔχειν, κακοχυλότερα δὲ εἶναι τὰ ὀξέα καὶ στατικώτερα. τὰ δὲ τῆς γλυκύτητος ὑφειμένα,  προσλαμβάνοντα δ΄ εὐστομεῖν διὰ τὴν ποσὴν στῦψιν εὐστομαχώτερα. εἶναι δὲ αὐτῶν τὰ μὲν θερινὰ κακοχυλότερα, τὰ δὲ φθινοπωρινὰ εὐχυλότερα. τὰ δὲ καλούμενα ὀρβικλᾶτα μετὰ στύψεως ἡδείας ἔχοντα καὶ γλυκύτητα εὐστόμαχα εἶναι. τὰ δὲ σητάνια λεγόμενα, προσέτι δὲ τὰ πλατάνια  εὔχυλα μὲν καὶ εὐέκκριτα, οὐκ εὐστόμαχα δέ. τὰ δὲ Μορδιανὰ καλούμενα γίνεται μὲν κάλλιστα ἐν ̓απολλωνίᾳ τῇ Μορδίῳ λεγομένῃ, ἀναλογεῖ δὲ τοῖς ὀρβικλάτοισ. τὰ δὲ κυδώνια, ὧν ἔνια καὶ στρουθία λέγεται, κοινῶς ἁπάντων ἐστὶ τῶν μήλων εὐστομαχώτατα καὶ μάλιστα τὰ πέπονα. Γλαυκίδης δέ φησιν ἄριστα τῶν ἀκροδρύων εἶναι  μῆλα κυδώνια, φαύλια, στρουθία. Φυλότιμος δ΄ ἐν γ΄ καὶ ι΄ περὶ τροφῆς τὰ μῆλα, φησί, τὰ μὲν ἐαρινὰ δυσπεπτότερα πολὺ τῶν ἀπίων καὶ τὰ ὠμὰ τῶν ὠμῶν καὶ τὰ πέπονα τῶν πεπόνων. τὰς δὲ δυνάμεις ἔχει τῶν ὑγρῶν τὰ μὲν ὀξέα καὶ μήπω πέπονα στρυφνοτέρας καὶ ποσῶς ὀξείας χυμόν τε ἀναδίδωσιν εἰς τὸ σῶμα τὸν καλούμενον ξυστικόν. καθόλου τε τὰ μῆλα τῶν ἀπίων δυσπεπτότερα εἶναι, διότι τὰ μὲν ἐλάττω φαγόντες ἧττον, τὰς δὲ  πλείους προσαράμενοι μᾶλλον πέττομεν. ξυστικὸς δὲ γίνεται χυμὸς ἐξ αὐτῶν ὁ λεγόμενος ὑπὸ Πραξαγόρου ὑαλώδησ, διότι τὰ μὴ κατεργαζόμενα παχυτέρους ἕξει τοὺς χυμούσ· ἀπεδείχθη δὲ καθόλου τὰ  μῆλα δυσκατεργαστότερα τῶν ἀπίων, καὶ ὅτι τὰ στρυφνὰ μᾶλλον ἔτι παχυτέρους παρασκευάζειν εἴωθεν αὐτούσ. τὰ δὲ χειμερινὰ τῶν μήλων τὰ μὲν κυδώνια στρυφνοτέρουσ, τὰ δὲ στρουθία τοὺς χυμοὺς ἐλάττους ἀναδίδωσι καὶ στρυφνοτέρους ἧττον πέττεσθαί τε μᾶλλον δύναται Νίκανδρος δ΄ ὁ Θυατειρηνὸς τὰ κυδώνια μῆλα  στρουθία φησὶ καλεῖσθαι ἀγνοῶν. Γλαυκίδης γὰρ ἱστορεῖ ἄριστα λέγων τῶν ἀκροδρύων εἶναι μῆλα κυδώνια, φαύλια, στρουθία. κυδωνίων δὲ μήλων μνημονεύει Στησίχορος ἐν ̔ελένῃ οὕτως  πολλὰ μὲν κυδώνια μᾶλα ποτερρίπτουν ποτὶ δίφρον ἄνακτι,  πολλὰ δὲ μύρσινα φύλλα καὶ ῥοδίνους στεφάνους ἴων τε κορωνίδας οὔλασ,  καὶ ̓αλκμάν, ἔτι δὲ Κάνθαρος ἐν Τηρεῖ·   κυδωνίοις μήλοισιν εἰς τὰ τιτθία. καὶ Φιλήμων δ΄ ἐν ̓αγροίκῳ τὰ κυδώνια μῆλα στρουθία καλεῖ.  Φύλαρχος δ΄ ἐν τῇ σ΄ τῶν ἱστοριῶν τὰ κυδώνιά φησι μῆλα τῇ εὐωδίᾳ καὶ τὰς τῶν θανασίμων φαρμάκων δυνάμεις ἀπαμβλύνειν. τὸ γοῦν Φαριακὸν φάρμακον ἐμβληθέν, φησίν,  εἰς ῥίσκον ἔτι ὀδωδότα ἀπὸ τῆς τῶν μήλων τούτων συνθέσεως ἐξίτηλον γενέσθαι μὴ τηρῆσαν τὴν ἰδίαν δύναμιν. κερασθὲν γοῦν καὶ δοθὲν πιεῖν τοῖς εἰς τοῦτο ἐνεδρευθεῖσιν ἀπαθεῖς αὐτοὺς διατηρῆσαι. ἐπιγνωσθῆναι δὲ τοῦτο ὕστερον ἐξ ἀνακρίσεως τοῦ  τὸ φάρμακον πωλήσαντος καὶ ἐπιγνόντος τὸ γενόμενον ἐκ τῆς τῶν μήλων συνθέσεωσ.   ̔́ερμων δ΄ ἐν Κρητικαῖς Γλώσσαις κοδύμαλα καλεῖσθαί φησι τὰ κυδώνια μῆλα. πολέμων δ΄ ἐν ε΄ τῶν πρὸς Τίμαιον ἄνθους γένος τὸ κοδύμαλον εἶναί τινας ἱστορεῖν. ̓αλκμὰν δὲ τὸ στρουθίον μῆλον, ὅταν λέγῃ·  μεῖον ἢ κοδύμαλον. ̓απολλόδωρος δὲ καὶ Σωσίβιος τὸ κυδώνιον μῆλον ἀκούουσιν. ὅτι δὲ διαφέρει τὸ κυδώνιον μῆλον  τοῦ στρουθίου σαφῶς εἴρηκε Θεόφραστος ἐν β΄ τῆς ἱστορίασ. διάφορα δὲ μῆλα γίνεται ἐν Σιδοῦντι, κώμη δ΄ ἐστὶν αὕτη Κορίνθου, ὡς Εὐφορίων ἢ ̓αρχύτας ἐν Γεράνῳ φησὶν  ὥριον οἷά τε μῆλον, ὅ τ΄ ἀργιλώδεσιν ὄχθαις  πορφύρεον ἐλαχείῃ ἐνιτρέφεται Σιδόεντι.  μνημονεύει δ΄ αὐτῶν καὶ Νίκανδρος ἐν ̔ετεροιουμένοις οὕτως ·  αὐτίχ΄ ὅ γ΄ ἢ Σιδόεντος ἠὲ Πλείστου ἀπὸ κήπων  μῆλα ταμὼν χνοάοντα τύπους ἐνεμάσσετο Κάδμου.  ὅτι δ΄ ἡ Σιδοῦς τῆς Κορίνθου ἐστὶ κώμη ̔ριανὸς εἴρηκεν ἐν α΄ ̔ηρακλείας καὶ ̓απολλόδωρος ὁ ̓αθηναῖος ἐν ε΄ περὶ νεῶν καταλόγου. ̓αντίγονος δὲ ὁ Καρύστιος ἐν ̓αντιπάτρῳ φησὶν  ᾗχι μοι ὡραίων πολὺ φίλτερος ἡ δὲ ἀριμήλων  πορφυρέων, ̓εφύρῃ τὰ τ΄ ἀέξεται ἠνεμοέσσῃ. Φαυλίων δὲ μήλων μνημονεύει Τηλεκλείδης ἐν ̓αμφικτύοσιν οὕτωσ·   ὦ τὰ μὲν κομψοί, τὰ δὲ φαυλότεροι  φαυλίων μήλων.  καὶ Θεόπομπος ἐν Θησεῖ. ̓ανδροτίων δὲ ἐν τῷ Γεωργικῷ  τὰς δὲ μηλέασ, φησί,  φαυλίας καὶ στρουθίασ· οὐ γὰρ ἀπορρεῖ τὸ μῆλον ἀπὸ τοῦ μίσχου τῶν στρουθιῶν τὰς δὲ ἠρινὰς ἢ Λακωνικὰς ἢ Σιδουντίας ἢ χνοωδίασ. ἐγὼ δ΄, ἄνδρες φίλοι, πάντων μάλιστα τεθαύμακα τὰ κατὰ τὴν ̔ρώμην πιπρασκόμενα μῆλα τὰ Ματιανὰ καλούμενα, ἅπερ κομίζεσθαι λέγεται ἀπό τινος κώμης ἱδρυμένης ἐπὶ τῶν πρὸς ̓ακυληίᾳ ̓́αλπεων, τούτων δ΄ οὐ πολὺ ἀπολείπεται τὰ ἐν Γάγγροις πόλει Παφλαγονικῇ.  ὅτι δὲ καὶ τῶν μήλων εὑρετής ἐστι Διόνυσος μαρτυρεῖ Θεόκριτος ὁ Συρακόσιος οὑτωσί πως λέγων  μᾶλα μὲν ἐν κόλποισι Διωνύσοιο φυλάσσων,  κρατὶ δ΄ ἔχων λεύκαν, ̔ηρακλέος ἱερὸν ἔρνοσ.  Νεοπτόλεμος δ΄ ὁ Παριανὸς ἐν τῇ Διονυσιάδι καὶ αὐτὸς ἱστορεῖ ὡς ὑπὸ Διονύσου εὑρεθέντων τῶν μήλων, καθάπερ καὶ τῶν ἄλλων ἀκροδρύων. ἐπιμηλὶς δὲ καλεῖται,  φησὶ Πάμφιλοσ, τῶν ἀπίων τι γένοσ. ̔εσπερίδων δὲ μῆλα οὕτως καλεῖσθαί τινά φησι Τιμαχίδας ἐν δ΄ Δείπνων.  καὶ ἐν Λακεδαίμονι δὲ παρατίθεσθαι τοῖς θεοῖς φησι Πάμφιλος ταῦτα· εὔοσμα δὲ εἶναι καὶ ἄβρωτα, καλεῖσθαι δὲ ̔εσπερίδων μῆλα. ̓αριστοκράτης γοῦν ἐν δ΄ Λακωνικῶν  ἔτι δὲ μῆλα καὶ μηλέας τὰς λεγομένας ἑσπερίδασ.   Περσικά. Θεόφραστος ἐν δευτέρῳ περὶ φυτῶν ἱστορίας λέγων περὶ ὧν ὁ καρπὸς οὐ φανερόσ, γράφει καὶ τάδε·  ἐπεὶ τῶν γε μειζόνων φανερὰ πάντων ἡ ἀρχή, καθάπερ ἀμυγδάλησ, καρύου, βαλάνου, τῶν ἄλλων ὅσα τοιαῦτα πλὴν τοῦ Περσικοῦ,  τούτου δ΄ ἥκιστα· καὶ πάλιν βόασ, ἀπίου, μηλέας  Δίφιλος δ΄ ὁ Σίφνιος ἐν τῷ περὶ τῶν προσφερομένων τοῖς νοσοῦσι καὶ τοῖς ὑγιαίνουσίν· τὰ δὲ Περσικὰ λεγόμενα μῆλα, ὑπό τινων δὲ Περσικὰ κοκκύμηλα, μέσως ἐστὶν εὔχυλα, θρεπτικώτερα δὲ τῶν μήλων.  Φυλότιμος δ΄ ἐν τῷ τρίτῳ περὶ τροφῆς τὸ Περσικόν φησι λιπαρώτερον καὶ κεγχρῶδες εἶναι, χαυνότερον δ΄ ὑπάρχειν καὶ πιεζόμενον πλεῖστον ἔλαιον ἀφιέναι.  ̓αριστοφάνης δ΄ ὁ γραμματικὸς ἐν Λακωνικαῖς Γλώσσαις τὰ κοκκύμηλά φησι τοὺς Λάκωνας καλεῖν ὀξύμαλα Περσικά, ἅ τινες ἄδρυα.κίτριον. περὶ τούτου πολλὴ ζήτησις ἐνέπεσε τοῖς δειπνοσοφισταῖσ, εἴ τίς ἐστιν αὐτοῦ μνήμη παρὰ τοῖς παλαιοῖσ. Μυρτίλος μὲν γάρ ἔφασκεν ὥσπερ εἰς αἶγας ἡμᾶς ἀγρίας ἀποπέμπων τοὺς ζητοῦντασ, ̔ηγήσανδρον τὸν Δελφὸν ἐν τοῖς ὑπομνήμασιν αὐτοῦ μνημονεύειν, τῆς δὲ λέξεως τὰ νῦν οὐ μεμνῆσθαι. πρὸς ὃν ἀντιλέγων ὁ  Πλούταρχος  ἀλλὰ μὴν ἔγωγε, φησί,  διορίζομαι μηδ΄ ὅλως τὸν ̔ ̔ηγήσανδρον τοῦτο εἰρηκέναι, δι΄ αὐτὸ τοῦτ΄ ἐξαναγνοὺς αὐτοῦ πάντα τὰ ὑπομνήματα, ἐπεὶ καὶ ἄλλος τις τῶν ἑταίρων τοῦτ΄ ἔχειν  οὕτω διεβεβαιοῦτο, ὁρμώμενος ἔκ τινων σχολικῶν ὑπομνημάτων ἀνδρὸς οὐκ ἀδόξου· ὥστε ὥρα σοι, φίλε Μυρτίλε, ἄλλον ζητεῖν μάρτυρα.  Αἰμιλιανὸς δὲ ἔλεγεν ̓ιόβαν τὸν Μαυρουσίων βασιλέα, ἄνδρα πολυμαθέστατον, ἐν τοῖς περὶ Λιβύης συγγράμμασι μνημονεύοντα τοῦ κιτρίου καλεῖσθαι φάσκειν αὐτὸ  παρὰ τοῖς Λίβυσι μῆλον ̔εσπερικόν, ἀφ΄ ὧν καὶ ̔ηρακλέα κομίσαι εἰς τὴν ̔ελλάδα τὰ χρύσεα διὰ τὴν ἰδέαν λεγόμενα μῆλα. τὰ δὲ τῶν ̔εσπερίδων λεγόμενα μῆλα ὅτι ἐς τοὺς Διὸς καὶ ̔́ηρας λεγομένους γάμους ἀνῆκεν ἡ γῆ ̓ασκληπιάδης εἴρηκεν ἐν ἑξηκοστῷ Αἰγυπτιακῶν, πρὸς τούτους ἀποβλέψας ὁ Δημόκριτος ἔφη· εἰ μέν τι τούτων ̓ιόβας ἱστορεῖ, χαιρέτω Λιβυκαῖσι βίβλοις ἔτι τε τοῖς ̓́αννωνος πλάναισ. ἐγὼ δὲ τὸ μὲν ὄνομα οὔ φημι κεῖσθαι τοῦ κιτρίου παρὰ τοῖς παλαιοῖς τοῦτο, τὸ δὲ πρᾶγμα ὑπὸ τοῦ ̓ερεσίου Θεοφράστου  οὕτως λεγόμενον ἐν τῇ περὶ φυτῶν ἱστορίᾳ ἀναγκάζει με ἐπὶ τῶν κιτρίων ἀκούειν τὰ σημαινόμενα, φησὶ γὰρ ὁ φιλόσοφος ἐν τῷ τετάρτῳ τῆς περὶ φυτῶν ἱστορίας οὕτωσ· ἡ δὲ Μηδία χώρα καὶ ἡ Περσὶς ἄλλα τε ἔχει πλείω καὶ τὸ μῆλον τὸ Περσικὸν ἢ Μηδικὸν καλούμενον. ἔχει δὲ τὸ δένδρον τοῦτο φύλλον μὲν ὅμοιον καὶ σχεδὸν ἴσον τῷ τῆς ἀνδράχλης καὶ καρύασ, ἀκάνθας δ΄ οἵας ἄπιος ἢ ὀξυάκανθοσ, λείας δὲ καὶ ὀξείας σφόδρα καὶ ἰσχυράσ. τὸ δὲ μῆλον οὐκ ἐσθίεται μὲν, εὔοσμον δὲ πάνυ καὶ αὐτὸ καὶ τὰ φύλλα τοῦ δένδρου· κἂν   εἰς ἱμάτια τεθῇ τὸ μῆλον, ἄκοπα διατηρεῖ, χρήσιμον δὲ ἐπειδὰν καὶ τύχῃ τις πεπωκὼς θανάσιμον φάρμακον δοθὲν γὰρ ἐν οἴνῳ διακόπτει τὴν κοιλίαν καὶ ἐξάγει τὸ φάρμακον καὶ πρὸς στόματος εὐωδίαν ἐὰν γάρ τις ἑψήσῃ ἐν ζωμῷ ἢ ἐν ἄλλῳ τινὶ τὸ εἴσω τοῦ μήλου ἐκπιέσῃ τε εἰς τὸ στόμα καὶ καταρροφήσῃ , ποιεῖ τὴν ὀσμὴν ἡδεῖαν. σπείρεται δὲ τοῦ ἦρος εἰς πρασιὰς ἐξαιρεθὲν τὸ σπέρμα διειργασμένας ἐπιμελῶσ· εἶτ΄ ἄρδεται διὰ τετάρτης  ἢ πέμπτης ἡμέρασ, ὅταν δὲ ἁδρὸν ᾖ, διαφυτεύεται πάλιν τοῦ ἔαρος εἰς χωρίον μαλακὸν καὶ ἔφυδρον καὶ οὐ λίαν λεπτόν. φέρει δὲ τὰ μῆλα πᾶσαν ὥραν τὰ μὲν γὰρ ἀφῄρηται, τὰ δ΄ ἀνθεῖ, τὰ δ΄ ἐκπέττει. τῶν δ΄ ἀνθῶν ὅσα ἔχει καθάπερ ἠλακάτην ἐκ μέσου τινὰ ἐξέχουσαν, ταῦτά ἐστι γόνιμα· ὅσα δὲ μή, ἄγονα. κἀν τῷ πρώτῳ δὲ τῆς αὐτῆς πραγματείας τὰ περὶ τῆς ἠλακάτης καὶ τῶν γονίμων εἴρηκεν. ἐκ τούτων ἐγὼ κινούμενοσ, ὦ ἑταῖροι, ὧν φησιν ὁ Θεόφραστος περὶ χρόασ, περὶ ὀδμῆσ, περὶ φύλλων, τὸ κιτρίον εἶναι λέγεσθαι πεπίστευκα, καὶ μηδεὶς ὑμῶν θαυμαζέτω εἴ φησιν μὴ ἐσθίεσθαι αὐτό, ὁπότε γε καὶ μέχρι τῶν κατὰ τοὺς πάππους ἡμῶν χρόνων οὐδεὶς ἤσθιεν, ἀλλ΄ ὥς τι μέγα κειμήλιον ἀπετίθεντο ἐν ταῖς κιβωτοῖς μετὰ τῶν ἱματίων. ὅτι δ΄ ὄντως ἐκ τῆς ἄνω χώρας ἐκείνης κατέβη εἰς τοὺς ̔́ελληνας τὸ φυτὸν τοῦτο, ἔστιν εὑρεῖν λεγόμενον καὶ παρὰ τοῖς τῆς κωμῳδίας ποιηταῖσ, οἳ καὶ περὶ μεγέθους αὐτῶν τι λέγοντες τῶν κιτρίων μνημονεύειν φαίνονται. ̓αντιφάνης μὲν ἐν Βοιωτίδι·   καὶ περὶ μὲν ὄψου γ΄ ἠλίθιον τὸ καὶ λέγειν  ὥσπερ πρὸς ἀπλήστουσ, ἀλλὰ ταυτὶ λάμβανε,   παρθένε, τὰ μῆλα. β. καλά γε. α. καλὰ δῆτ΄,  ὦ θεοί·  νεωστὶ γὰρ τὸ σπέρμα τοῦτ΄ ἀφιγμένον  εἰς τὰς ̓αθήνας ἐστὶ παρὰ τοῦ βασιλέωσ. β. παρ΄ ̔εσπερίδων ᾤμην σε, νὴ τὴν Φωσφόρον,   φήσειν τὰ χρυσᾶ μῆλα ταῦτ΄ εἶναι· τρία  μόνον ἐστίν. α. ὀλίγον τὸ καλόν ἐστι πανταχοῦ  καὶ τίμιον. ̓́εριφος δ΄ ἐν Μελιβοίᾳ αὐτὰ ταῦτα τὰ ἰαμβεῖα προθεὶς ὡς ἴδια τὰ τοῦ ̓αντιφάνους ἐπιφέρει·  β. παρ΄ ̔εσπερίδων ᾤμην σε, νὴ τὴν ̓́αρτεμιν,  ξ φήσειν τὰ χρυσᾶ μῆλα ταῦτ΄ εἶναι· τρία  μόνον ἐστίν. α. ὀλίγον τὸ καλόν ἐστι πανταχοῦ  καὶ τίμιον. β. τούτων μὲν ὀβολόν, εἰ πολύ,  τίθημι· λογιοῦμαι γάρ. α. αὗται δὲ ῥόαι. β. ὡς εὐγενεῖσ. α. τὴν γὰρ ̓αφροδίτην ἐν Κύπρῳ  δένδρον φυτεῦσαι τοῦτό φασιν ἓν μόνον. β. Βέρβεια πολυτίμητε κᾆτα τρεῖς μόνας  καὶ τάσδ΄ ἐκόμισασ; α. οὐ γάρ εἶχον πλείονασ.  τούτοις εἴ τις ἀντιλέγειν ἔχει ὅτι μὴ τὸ νῦν κιτρίον λεγόμενον σημαίνεται, σαφέστερα μαρτύρια παρατιθέσθω· καίτοι καὶ Φαινίου τοῦ ̓ερεσίου  ἔννοιαν ἡμῖν διδόντος μήποτε ἀπὸ τῆς κέδρου τὸ κεδρίον ὠνόμασται. καὶ γὰρ τὴν κέδρον φησὶν · ἐν πέμπτῳ περὶ φυτῶν ἀκάνθας ἔχειν περὶ τὰ φύλλα, ὅτι δὲ τὸ αὐτὸ τοῦτο καὶ περὶ τὸ κιτρίον ἐστὶ παντὶ δῆλον.  ὅτι δὲ καὶ προλαμβανόμενον τὸ κιτρίον πάσης τροφῆς ξηρᾶς τε καὶ ὑγρᾶς ἀντιφάρμακόν ἐστι παντὸς δηλητηρίου εὖ οἶδα, μαθὼν παρὰ πολίτου ἐμοῦ πιστευθέντος τὴν τῆς Αἰγύπτου ἀρχήν. οὗτος  κατεδίκασέ τινας γενέσθαι θηρίων βορὰν κακούργους εὑρεθέντασ, καὶ ἔδει αὐτοὺς ἀσπίσι τοῖς ζῴοις παραβληθῆναι. εἰσιοῦσι δὲ αὐτοῖς εἰς τὸ τοῖς λῃσταῖς εἰς τιμωρίαν ἀποδεδειγμένον θέατρον κατὰ τὴν ὁδὸν κάπηλίς τις γυνὴ κατ΄ ἔλεον ἔδωκεν οὗ μετὰ χεῖρας εἶχεν ἐσθίουσα κιτρίου, καὶ λαβόντες ἔφαγον καὶ μετ΄ οὐ πολὺ παραβληθέντες πελωρίοις καὶ ἀγριωτάτοις ζῴοις ταῖς ἀσπίσι δηχθέντες οὐδὲν ἔπαθον. ἀπορία δὲ κατέσχε τὸν  ἄρχοντα, καὶ τὸ τελευταῖον ἀνακρίνων τὸν αὐτοὺς φυλάττοντα στρατιώτην εἴ τι ἔφαγον ἢ ἔπιον, ὡς ἔμαθε κατὰ ταὐτὸν ἐξ ἀκεραίου τὸ κιτρίον δεδομέναν, τῇ ἐπιούσῃ τῶν ἡμερῶν τῷ μὲν πάλιν ἐκέλευσε δοθῆναι κιτρίου, τῷ δ΄ οὔ· καὶ ὁ μὲν φαγὼν δηχθεὶς οὐδὲν ἔπαθεν, ὁ δὲ παραυτίκα πληγεὶς ἀπέθανε. δοκιμασθέντος οὖν διὰ πολλῶν τοῦ τοιούτου εὑρέθη τὸ κιτρίον ἀντιφάρμακον  παντὸς δηλητηρίου φαρμάκου. ἐὰν δέ τις ἐν μέλιτι ̓αττικῷ ὅλον κιτρίον ὡς ἔχει φύσεως συνεψήσῃ μετὰ τοῦ σπέρματοσ, διαλύεται μὲν ἐν τῷ μέλιτι, καὶ ὁ ἀπ΄ αὐτοῦ λαμβάνων ἕωθεν δύο ἢ τρεῖς δακτύλους οὐδ΄ ὁτιοῦν ὑπὸ φαρμάκου πείσεται.  τούτοις εἴ τις ἀπιστεῖ, μαθέτω καὶ παρὰ Θεοπόμπου τοῦ Χίου, ἀνδρὸς φιλαλήθους καὶ πολλὰ χρήματα καταναλώσαντος εἰς τὴν περὶ τῆς ἱστορίας ἐξέτασιν ἀκριβῆ, φησὶ γὰρ οὗτος ἐν τῇ ὀγδόῃ   καὶ τριακοστῇ τῶν ἱστοριῶν περὶ Κλεάρχου διηγούμενος τοῦ ̔ηρακλεωτῶν τῶν ἐν τῷ Πόντῳ τυράννου, ὡς βιαίως ἀνῄρει πολλοὺς καὶ ὡς τοῖς πλείστοις ἐδίδου ἀκόνιτον πιεῖν ΄ ἐπειδὴ οὖν, ΄ φησ1,  πάντες ἔγνωσαν τὴν τοῦ φαρμάκου ταύτην φιλοτησίαν, οὐ προῄεσαν τῶν οἰκιῶν πρὶν φαγεῖν πήγανον τοῦτο γὰρ τοὺς προφαγόντας μηδὲν πάσχειν πίνοντας τὸ ἀκόνιτον ὃ καὶ κληθῆναί φησι διὰ τὸ φύεσθαι ἐν τόπῳ ̓ακόναις καλουμένῳ ὄντι περὶ τὴν ̔ηράκλειαν.   ταῦτ΄ εἰπόντος τοῦ Δημοκρίτου θαυμάσαντες οἱ πολλοὶ τὴν τοῦ κιτρίου δύναμιν ἀπήσθιον ὡς μὴ πρότερον φαγόντες ἢ πιόντες τι. Πάμφιλος δ΄ ἐν ταῖς Γλώσσαις ̔ρωμαίους φησὶν αὐτὸ κίτρον καλεῖν. ἑξῆς δὲ τοῖς προειρημένοις κατ΄ ἰδίαν ἐπεισενεχθέντων ἡμῖν πολλῶν ὀστρέων καὶ τῶν ἄλλων ὀστρακοδέρμων σχεδὸν τὰ πλεῖστα αὐτῶν μνήμης ἠξιωμένα παρ΄ ̓επιχάρμῳ ἐν ̔́ηβας Γάμῳ εὑρίσκω διὰ τούτων   ἄγει δὲ παντοδαπὰ κογχύλια,  λεπάδασ, ἀστάκουσ, κραβύζουσ, κικιβάλουσ, τηθυνάκια,    βαλάνουσ, πορφύρασ, ὄστρεια συμμεμυκότα, τὰ διελεῖν μέν ἐστι χαλεπά, καταφαγῆμεν δ΄  εὐμαρέα·  μύας ἀναρίτας τε κάρυκάς τε καὶ σκιφύδρια,  τὰ γλυκέα μὲν ἐντ΄ ἐπέσθειν, ἐμπαγῆμεν δ΄ ὀξέα,  τούς τε μακρογογγύλους σωλῆνασ· ἁ μέλαινά τε   κόγχοσ, ἅπερ κογχοθηρᾶν παισὶν ἐστ΄ ἰσωνία·  θάτεραι δὲ γάιαι κόγχοι τε κἀμαθίτιδεσ,   ταὶ κακοδόκιμοι τε κἠύωνοι, τὰς ἀνδροφυκτίδας  πάντες ἄνθρωποι καλέονθ΄, ἁμὲς δὲ λεύκας τοὶ θεοί. ἐν δὲ Μούσαις γράφεται ἀντὶ τοῦ  κόγχοσ, ἅπερ κογχοθηρᾶν παισὶν ἐστ΄ ἰσωνία  κόγχοσ, ἃν τέλλιν καλέομεσ· ἐστὶ δ΄ ἅδιστον κρέασ.  τὴν τελλίναν δὲ λεγομένην ἴσως δηλοῖ, ἣν ̔ρωμαῖοι μίτλον ὀνομάζουσι. μνημονεύων δ΄ αὐτῆς ̓αριστοφάνης ὁ γραμματικὸς ἐν τῷ περὶ τῆς ἀχνυμένης σκυτάλης συγγράμματι ὁμοίας φησὶν εἶναι τὰς  λεπάδας ταῖς καλουμέναις τελλίναισ. Καλλίας δ΄ ὁ Μιτυληναῖος ἐν τῷ περὶ τῆς παρ΄ ̓αλκαίῳ λεπάδος παρὰ τῷ ̓αλκαίῳ., φησὶν εἶναι ᾠδὴν ἧς ἡ ἀρχή·   πέτρας καὶ πολιᾶς θαλάσσας τέκνον, ἧς ἐπὶ τέλει γεγράφθαι  ἐκ δὲ παίδων χαύνοις φρένας ἁ θαλασσία λεπάσ. ὁ δ΄ ̓αριστοφάνης γράφει ἀντὶ τοῦ λεπὰς χέλυσ, καί φησιν οὐκ εὖ Δικαίαρχον ἐκδεξάμενον λέγειν τὰς λεπάδασ· τὰ παιδάρια δὲ ἡνίκ΄ Σϙ2ἂν εἰς τὸ στόμα λάβωσιν, αὐλεῖν ἐν ταύταις καὶ παίζειν, καθάπερ καὶ παρ΄ ἡμῖν τὰ σπερμολόγα τῶν παιδαρίων ταῖς  καλουμέναις τελλίναισ, ὡς καὶ Σώπατρός φησιν ὁ φλυακογράφος ἐν τῷ ἐπιγραφομένῳ δράματι Εὐβουλοθεομβρότῳ   ἀλλ΄ ἴσχε· τελλίνης γὰρ ἐξαίφνης μέ τις  ἀκοὰς μελῳδὸς ἦχος εἰς ἐμὰς ἔβη.  πάλιν δ΄ ὁ ̓επίχαρμος ἐν Πύρρᾳ καὶ Προμαθεῖ φησι·  τὰν τέλλιν μάν, τὸν ἀναρίταν θᾶσαι δὴ καὶ λεπὰς ὅσσα.  παρὰ Σώφρονι δὲ κόγχοι μελαινίδες λέγονται· μελαινίδες γάρ τοι νισοῦντι ἐμὶν ἐκ τοῦ μικροῦ λιμένοσ. ἐν δὲ τῷ ἐπιγραφομένῳ ̔ωλιεὺς τὸν  ἀγροιώταν χηράμβας ὀνομάζει, καὶ ̓αρχίλοχος δὲ τῆς χηράμβης μέμνηται, τοῦ δ΄ ἀναρίτου ̓́ιβυκοσ. καλεῖται δ΄ ὁ ἀναρίτης καὶ ἀνάρτασ. κοχλιῶδες δὲ ὂν τὸ ὄστρεον προσέχεται ταῖς πέτραις ὥσπερ αἱ λεπάδεσ. ̔ηρώνδας δ΄ ἐν Συνεργαζομέναισ·   προσφὺς ὅκως τις χοιράδων ἀναρίτησ.  Αἰσχύλος δ΄ ἐν Πέρσαις τις ἀνηρει τοὺς  νήσους νηριτοτρόφους  εἴρηκεν. ̔́ομηρος δὲ τῶν τηθέων μέμνηται.  Διοκλῆς δ΄ ὁ Καρύστιος ἐν τοῖς ̔υγιεινοῖς κράτιστά φησιν εἶναι τῶν κογχυλίων πρὸς διαχώρησιν  καὶ οὔρησιν μύασ, ὄστρεα, κτένασ, χήμασ. ̓́αρχιππος δ΄ ἐν ̓ιχθύσι·   λεπάσιν, ἐχίνοισ, ἐσχάραισ, βελόναις τε τοῖς κτεσίν τε· ῥωμαλεώτερα δὲ τῶν κογχυλίων φησὶν εἶναι ὁ Διοκλῆς κόγχασ, πορφύρασ, κήρυκασ, περὶ δὲ τῶν κηρύκων ὁ ̓́αρχιππος τάδε λέγει·   κῆρυξ θαλάσσης τρόφιμοσ, υἱὸς πορφύρασ.  Σπεύσιππος δ΄ ἐν β΄ ̔ομοίων παραπλήσια εἶναι κήρυκασ, πορφύρασ, στραβήλουσ, κόγχουσ. τῶν στραβήλων μνημονεύει καὶ Σοφοκλῆς ἐν Καμικοῖς οὕτωσ·   ἁλίας στραβήλου τῆσδε, τέκνον, εἴ τινα  δυναίμεθ΄ εὑρεῖν   ἔτι ὁ Σπεύσιππος ἑξῆς πάλιν ἰδίᾳ καταριθμεῖται κόγχουσ, κτένασ, μῦσ, πίννασ, σωλῆνασ, καὶ ἐν ἄλλῳ μέρει ὄστρεα, λεπάδασ. ἀραρὼς δὲ Καμπυλίωνί φησιν  τὰ κομψὰ μὲν δὴ ταῦτα νωγαλεύματα,  κόγχαι τε καὶ σωλῆνες αἵ τε καμπύλαι  καρῖδες ἐξήλλοντο δελφίνων δίκην.  Σώφρων δ΄ ἐν Μίμοισ·  τίνες δ΄ ἐντί ποκα, φίλα, τοιδέ τοι μακρογόγγυλοι; β. σωλῆνές θην τοῦτοί γα γλυκύκρεον κογχύλιον, χηρᾶν γυναικῶν λίχνευμα.  τῶν δὲ πιννῶν μνημονεύει Κρατῖνος ἐν ΄ ̓αρχιλόχοισ·  ἡ μὲν δὴ πίννῃσι καὶ ὀστρείοισιν ὁμοίη.  Φιλύλλιος δ΄ ἢ Εὔνικος ἢ ̓αριστοφάνης ἐν Πόλεσι·   πουλυπόδειον, σηπιδάριον, κάραβον, ἀστακόν,  ὄστρειον,  χήμασ, λεπάδασ, σωλῆνασ, μῦσ, πίννασ, κτένας ἐκ Μιτυλήνησ·  αἴρετ΄ ἀνθρακίδασ, τρίγλη, σαργόσ, κεστρεύσ,  πέρκη, κορακῖνοι.  ̓αγίας δὲ καὶ Δερκύλος ἐν ̓αργολικοῖς τοὺς  στραβήλους ἀστραβήλους ὀνομάζουσι, μνημονεύοντες αὐτῶν ὡς ἐπιτηδείων ὄντων εἰς τὸ σαλπίζειν. τὰς δὲ κόγχας ἔστιν εὑρεῖν λεγομένας καὶ θηλυκῶς καὶ ἀρσενικῶσ. ̓αριστοφάνης Βαβυλωνίοισ·   ἀνέχασκον εἷς ἕκαστος ἐμφερέστατα   ὀπτωμέναις κόγχαισιν ἐπὶ τῶν ἀνθράκων.  Τηλεκλείδης δ΄ ἐν ̔ησιόδοις κόγχη φησὶ διελεῖν. καὶ Σώφρων γυναικείοισ· αἵ γα μὰν κόγχαι, ὥσπερ αἲ κ΄ ἐξ ἑνὸς κελεύματοσ, κεχάναντι ἁμῖν πᾶσαι, τὸ δὲ κρῆς ἑκάστας ἐξέχει.  ἀρσενικῶς δὲ Αἰσχύλος ἐν Ποντίῳ Γλαύκῳ·   κόγχοι μύες κὤστρεια. ̓αριστώνυμος Θησεῖ·   κόγχος ἦν βάπτων αὐλῶν ὁμοίωσ.  παραπλησίως δ΄ εἴρηκε καὶ Φρύνιχος Σατύροισ. ̔ικέσιος δὲ ὁ ̓ερασιστράτειος τῶν χημῶν φησι τὰς μὲν τραχείας λέγεσθαι, τὰς δὲ βασιλικάς καὶ τὰς μὲν τραχείας καὶ κακοχύλους εἶναι, ὀλιγοτρόφουσ, εὐεκκρίτουσ, χρῆσθαι δὲ αὐταῖς καὶ δελέασι τοὺς πορφυρευομένουσ· τῶν δὲ λείων κατὰ τὰ μεγέθη καὶ τὰς διαφορὰς εἶναι κρατίστασ. ̔ηγήσανδρος δ΄ ἐν ὑπομνήμασι τὰς τραχείας φησὶ κόγχας ὑπὸ μὲν Μακεδόνων κωρύκους καλεῖσθαι, ὑπὸ δὲ ̓αθηναίων κριούσ,  τὰς δὲ λεπάδας ὁ ̔ικέσιος τῶν προειρημένων εὐεκκρίτους μᾶλλον εἶναι, τὰ δ΄ ὄστρεα ἀτροφώτερά τε τούτων καὶ πλήσμια εὐεκκριτώτερά τε.  οἱ δὲ κτένες τροφιμώτεροι μέν εἰσι, κακοχυλότεροι δὲ καὶ δυσεκκριτώτεροι. τῶν δὲ μυῶν οἱ μὲν ̓εφέσιοι καὶ οἱ τούτοις ὅμοιοι τῇ εὐχυλίᾳ τῶν μὲν κτενῶν βελτίονεσ, τῶν δὲ χημῶν λειπόμενοι οὐρητικώτεροι δὲ μᾶλλον ἢ ἐπὶ τὴν κοιλίαν φερόμενοι, εἰσὶ δ΄ αὐτῶν ἔνιοι καὶ σκιλλώδεις κακόχυλοί τε καὶ πρὸς τὴν γεῦσιν ἀπειθεῖσ. οἱ δ΄  ἐλάσσονες τούτων καὶ δασεῖς ἔξωθεν οὐρητικώτεροι μέν εἰσι καὶ εὐχυλότεροι τῶν σκιλλωδῶν, ἀτροφώτεροι δέ, διά τε τὸ μέγεθος καὶ τῷ γένει ὄντες τοιοῦτοι, οἱ δὲ τῶν κηρύκων τράχηλοι εὐστόμαχοὶ τέ εἰσι καὶ ἀτροφώτεροι μυῶν τε καὶ χημῶν καὶ κτενῶν τοῖς δ΄ ἀσθενῆ τὸν στόμαχον ἔχουσι καὶ μὴ ῥᾳδίως ἀποδιωθοῦσι τὴν τροφὴν εἰς τὸ κύτος τῆς κοιλίας χρήσιμοι, δύσφθαρτοί τε ὄντεσ. τὰ γὰρ ὁμολογουμένως εὔπεπτα κατὰ τοὐναντίον ἀλλότρια τῆς διαθέσεως ταύτης ἐστίν,  εὐχερῶς διαφθειρόμενα διὰ τὸ ἁπαλὰ καὶ εὐδιάλυτα εἶναι. ὅθεν αἱ μήκωνες αὐτῶν πρὸς μὲν τὰς τῶν στομάχων εὐτονίας οὐκ εὐθετοῦσι πρὸς δὲ τὴν τῆς κοιλίας ἀσθένειαν χρήσιμοι, τροφιμώτεραι δὲ τούτων εἰσὶ καὶ ἀπολαυστικώτεραι αἱ τῆς πορφύρας μήκωνεσ, πλὴν σκιλλωδέστεραι ὑπάρχουσι καὶ γὰρ ὅλον τὸ κογχύλιον τοιοῦτόν ἐστιν, ἴδιον δὲ καὶ ταύταις καὶ τοῖς σωλῆσι παρέπεται τὸ ἑψομέναις παχὺν ποιεῖν τὸν ζωμόν. ἑψόμενοι δὲ τὸ καθ΄ ἑαυτοὺς καὶ οἱ τράχηλοι τῶν πορφυρῶν εὐθετοῦσι πρὸς τὰς τῶν στομάχων διαθέσεισ.  μνημονεύει δ΄ αὐτῶν Ποσείδιππος ἐν Λοκρίσιν οὕτως   ὥρα περαίνειν · ἐγχέλεια, καράβουσ,  κόγχασ, ἐχίνους προσφάτουσ, μηκώνια,  πίνασ, τραχήλουσ, μύασ. αἱ βάλανοι δ΄ εἰ μείζονεσ, εὐέκκριτοι καὶ εὔστομοι. τὰ δ΄ ὠτάριαγίνεται δὲ ταῦτα κἀν τῇ κατὰ τὴν ̓αλεξάνδρειαν λεγομένῃ Φάρῳ νήσῳ τροφιμώτερα τῶν προειρημένων ἁπάντων, οὐκ εὐέκκριτα  δέ. ΄ ̓αντίγονος δ΄ ὁ Καρύστιος ἐν τῷ περὶ λέξεως τὸ ὄστρεον τοῦτο ὑπὸ Αἰολέων καλεῖσθαι οὖς ̓αφροδίτησ, αἱ δὲ φωλάδες πολυτροφώτεραι, βρομώδεις δέ. τὰ δὲ τήθη παραπλήσια τοῖς προειρημένοις καὶ πολυτροφώτερα. γίνεται δέ τινα καὶ ἄγρια λεγόμενα ὄστρεα· πολύτροφα δ΄ ἐστὶ καὶ βρομώδη προσέτι τε εὐτελῆ κατὰ τὴν γεῦσιν.  ̓αριστοτέλης δ΄ ἐν τῷ περὶ ζῴων  ὄστρεα, φησίν,  πίνη, ὄστρεον, μῦσ, κτείσ, σωλήν, κόγχη, λεπάσ, τῆθοσ, βάλανοσ, πορευτικὰ δὲ κῆρυξ, πορφύρα, ἡδυπορφύρα, ἐχῖνοσ, στράβηλοσ. ἐστὶ δ΄ ὁ μὲν κτεὶς τραχυόστρακοσ, ῥαβδωτόσ, τὸ δὲ τῆθος ἀράβδωτον, λειόστρακον, ἡ δὲ πίνη λεπτόστομον, τὸ δὲ ὄστρεον παχύστομον, δίθυρον δὲ καὶ τραχυόστρακον, λεπὰς δὲ μονόθυρον καὶ λειόστρακον, συμφυὲς δὲ μῦσ, μονοφυὲς δὲ καὶ λειόστρακον σωλὴν καὶ βάλανοσ, κοινὸν δ΄ ἐξ ἀμφοῖν κόγχη.  τὸ δ΄ ἐντὸς τῆς πίνης ̓επαίνετος ἐν ̓οψαρτυτικῷ καλεῖσθαί φησι μήκωνα. ἐν δὲ πέμπτῳ ζῴων μορίων ὁ ̓αριστοτέλης   γίνονται  φησίν, αἱ μὲν πορφύραι περὶ τὸ ἔαρ, οἱ δὲ κήρυκες λήγοντος τοῦ χειμῶνοσ. ὅλως δέ, φησί, τὰ ὀστρακόδερμα ἐν τῷ ἔαρι φαίνεται ἔχοντα τὰ καλούμενα ᾠά, κἀν τῷ μετοπώρῳ δὲ πλὴν τῶν ἐχίνων τῶν ἐδωδίμων, οὗτοι δὲ μάλιστα μὲν ἐν ταύταις ταῖς ὥραις αἰεί τε ἰσχύουσι καὶ τὸ πλέον ἐν ταῖς πανσελήνοις καὶ ταῖς ἀλεειναῖς ἡμέραις πλὴν τῶν ἐν τῷ Εὐρίπῳ τῶν Πυρραίων  ἐκεῖνοι δ΄ ἀμείνονες τοῦ χειμῶνος καί εἰσι μικροί, πλήρεις δὲ ᾠῶν. κύοντες δὲ φαίνονται καὶ οἱ κοχλίαι πάντες ὁμοίως τὴν αὐτὴν ὥραν.  προελθὼν δὲ πάλιν φησὶν ὁ φιλόσοφοσ· αἱ μὲν οὖν πορφύραι τοῦ ἔαρος συναθροιζόμεναι εἰς τὸ αὐτὸ ποιοῦσι τὴν καλουμένην μελίκηραν· τοῦτο δ΄ ἐστὶν οἷον κηρίον, ἀλλ΄ οὐχ οὕτως γλαφυρόν, ὥσπερ ἂν εἰ ἐκ λεπύρων ἐρεβίνθων λευκῶν πολλὰ συμπαγείη. ἔχει δὲ ἀνεῳγμένον οὐδὲν τούτων, οὐδὲ γίνονται ἐκ  τούτων αἱ πορφύραι, ἀλλὰ φύονται αὗται καὶ τὰ ἄλλα ὀστρακόδερμα ἐξ ἰλύος καὶ σήψεωσ, τοῦτο δὲ συμβαίνει ὥσπερ ἀποκάθαρμα καὶ ταύταις καὶ τοῖς κήρυξι· κηριάζουσι γὰρ καὶ οὗτοι, ἀφιᾶσι δ΄ ἀρχόμεναι κηριάζειν γλισχρότητα μυξώδη, ἐξ ὧν τὰ λεπυρώδη συνίσταται, ταῦτα μὲν οὖν ἅπαντα διαχεῖται, ἀφιᾶσι δ΄ ἰχῶρα εἰς τὴν γῆν καὶ ἐν τούτῳ τῷ τόπῳ γίνεται ἐν τῇ γῇ συστάντα πορφύρια μικρά, ἃ ἔχουσαι ἁλίσκονται αἱ πορφύραι.  ἐὰν δὲ πρὶν ἐκτεκεῖν ἁλῶσιν, ἐνίοτε ἐν ταῖς φορμίσιν, εἰς δὲ ταὐτὸ συνιοῦσαι ἐκτίκτουσι, καὶ γίνεται οἱονεὶ βότρυσ. ἐστὶ δὲ τῶν πορφυρῶν  γένη πλείονα· καὶ ἔνιαι μὲν μεγάλαι, οἷον αἱ περὶ τὸ Σίγειον καὶ τὸ Λεκτόν, αἱ δὲ μικραί, οἷον ἐν τῷ Εὐρίπῳ καὶ περὶ Καρίαν. καὶ αἱ μὲν ἐν τοῖς  κόλποις μεγάλαι καὶ τραχεῖαι, καὶ τὸ ἄνθος αἱ μὲν πλεῖσται μέλαν ἔχουσιν, ἔνιαι δ΄ ἐρυθρὸν μικρόν, γίνονται δ΄ ἔνιαι τῶν μεγάλων καὶ μναῖαι. αἱ δ΄ ἐν τοῖς αἰγιαλοῖς καὶ περὶ τὰς ἀκτὰς τὸ μὲν μέγεθός εἰσι μικραί, τὸ δὲ ἄνθος ἐρυθρὸν ἔχουσιν. ἔτι δ΄ ἐν μὲν τοῖς προσβόρροις μέλαιναι, ἐν δὲ τοῖς νοτίοις ἐρυθραὶ ὡς ἐπὶ τὸ πλεῖστον.  ̓απολλόδωρος δ΄ ὁ ̓αθηναῖος ἐν τοῖς περὶ Σώφρονος προθεὶς τὰ λιχνοτέρα τᾶν πορφυρᾶν φησὶν ὅτι παροιμία ἐστὶν καὶ λέγει, ὡς μέν τινεσ,  ἀπὸ τοῦ βάμματος οὗ γὰρ ἂν προσψαύσῃ ἕλκει ἐφ΄ ἑαυτὸ καὶ τοῖς προσπαρατεθειμένοις ἐμποιεῖ χρώματος αὐγὴν ἄλλοι δ΄ ἀπὸ τοῦ ζῴου. ἁλίσκονται δέ, φησὶν ὁ ΄Ι ̓αριστοτέλησ, τοῦ ἔαροσ, ὑπὸ κύνα δ΄ οὐχ ἁλίσκονται· οὐ γὰρ νέμονται, ἀλλὰ κρύπτουσιν ἑαυτὰς καὶ φωλεύουσι. τὸ δὲ ἄνθος ἔχουσιν ἀνὰ μέσον τῆς μήκωνος καὶ τοῦ τραχήλου. ἔχει δὲ καὶ αὐτὴ καὶ ὁ κῆρυξ τὰ ἐπικαλύμματα κατὰ τὰ αὐτὰ καὶ τὰ ἄλλα τὰ στρομβώδη ἐκ γενετῆς πάντα, νέμονται δ΄ ἐξείροντα τὴν καλουμένην  γλῶτταν ὑπὸ τὸ κάλυμμα, τα δὲ μέγεθος τῆς γλώσσης ἔχει ἡ πορφύρα μεῖζον δακτύλου, ᾧ νέμεται καὶ διατρυπᾷ καὶ τὰ κογχύλια καὶ τὸ ἑαυτῆς ὄστρακον. μακρόβια δ΄ ἐστὶν καὶ ἡ πορφύρα καὶ ὁ κῆρυξ καὶ ζῇ περὶ ἔτη ἕξ. φανερὰ δὲ ἡ αὔξησις ἐκ τῆς ἐν τῷ ὀστράκῳ ἕλικοσ. αἱ δὲ  κόγχαι καὶ χῆμαι καὶ σωλῆνες καὶ κτένες ἐν τοῖς ἀμμώδεσι λαμβάνουσι τὴν σύστασιν.  αἱ δὲ πῖναι ὀρθαὶ φύονται ἐκ τοῦ βυθοῦ ἔχουσί  τε ἐν αὑταῖς τὸν πινοφύλακα αἱ μὲν καρίδιον, αἱ δὲ καρκίνιον οὗ στερόμεναι θᾶττον διαφθείρονται.  τοῦτο δὲ Πάμφιλος ὁ ̓αλεξανδρεὺς ἐν τοῖς περὶ ὀνομάτων συμπεφυκέναι φησὶν αὐταῖσ. Χρύσιππος δ΄ ὁ Σολεὺς ἐκ τοῦ ε΄ περὶ τοῦ καλοῦ καὶ τῆς ἡδονῆσ· ἡ πίννη, φησίν, καὶ ὁ πιννοτήρης συνεργὰ ἀλλήλοισ, κατ΄ ἰδίαν οὐ δυνάμενα συμμένειν. ἡ μὲν οὖν πίννη ὄστρεόν ἐστιν, ὁ δὲ πιννοτήρης καρκίνος μικρόσ, καὶ ἡ πίννη διαστήσασα τὸ ὄστρακον  ἡσυχάζει τηροῦσα τὰ ἐπεισιόντα ἰχθύδια, ὁ δὲ πιννοτήρης παρεστὼς ὅταν εἰσέλθῃ τι δάκνει αὐτὴν ὥσπερ σημαίνων, ἡ δὲ δηχθεῖσα συμμύει. καὶ οὕτως τὸ ἀποληφθὲν ἔνδον κατεσθίουσι κοινῇ.  φασὶ δέ τινες καὶ συγγεννᾶσθαι αὐτὰ αὐτοῖς καὶ ὡς ἂν ἐξ ἑνὸς σπέρματος γίνεσθαι. πάλιν δὲ ὁ ̓αριστοτέλης φησί  πάντα δὲ τὰ ὀστρακώδη γίνεται καὶ ἐν τῇ ἰλύι, ἐν μὲν τῇ βορβορώδει τὰ ὄστρεα, ἐν δὲ τῇ ἀμμώδει κόγχαι καὶ τὰ ῥηθέντα, περὶ δὲ τὰς σήραγγας τῶν πετρῶν τήθεα καὶ βάλανοι καὶ τὰ ἐπιπολάζοντα, οἷον λεπάδες καὶ νηρῖται.   τὸν αὐτὸν δὲ τρόπον γίνεται τοῖς ὀστρακοδέρμοις καὶ τὰ μὴ ἔχοντα ὄστρακα, καθάπερ αἵ τε κνίδαι καὶ οἱ σπόγγοι ἐν ταῖς σήραγξι τῶν πετρῶν ἐστὶ δὲ τῶν κνιδῶν δύο γένη· αἱ μὲν γὰρ ἐν τοῖς κοίλοις οὐκ ἀπολύονται τῶν πετρῶν, αἱ δ΄ ἐν τοῖς λείοις καὶ πλαταμώδεσιν ἀπολυόμεναι μεταχωροῦσι.  τὰς δὲ κνίδας ὁ Εὔπολις ἐν Αὐτολύκῳ ἀκαλήφας ὀνομάζει ἔτι τε ΄ ̓αριστοφάνης ἐν Φοινίσσαις οὕτωσ·   ἔχε τὸν πρῶτον πάντων  ἴφυα φῦναι  εἶθ΄ ἑξῆς τὰς κραναὰς ἀκαλήφασ.  καὶ ἐν Σφηξί. Φερεκράτης δ΄ ἐν Αὐτομόλοισ·   κἂν ἀκαλήφαις τὸν ἴσον χρόνον ἐστεφανῶσθαι.  Δίφιλος δ΄ ὁ Σίφνιος ἰατρὸς ἡ δὲ ἀκαλήφη,  φησίν,  ἐστὶν εὐκοίλιοσ, οὐρητική, εὐστόμαχοσ· κνησμὸν δὲ ποιεῖ τοῖς συνάγουσιν, ἐπειδὰν μὴ προαλείψωνται. ὄντως γὰρ ἀνιᾷ τοὺς θηρεύοντας αὐτὴν ὑφ΄ ὧν κατὰ παραφθορὰν νῦν ἀκαλήφη  ὀνομάζεται· τάχα δὲ ἴσως διὰ ταύτην καὶ ἡ βοτάνη. κατ΄ εὐφημισμὸν γὰρ τῆς ἀντιφράσεως ὠνόμασται οὐ γὰρ πραεῖά ἐστιν καὶ ἀκαλὴ τῇ ἁφῇ, τραχεῖα δὲ καὶ ἀηδήσ. τῆς μέντοι θαλασσίας ἀκαλήφης μνημονεύει καὶ Φιλιππίδης ἐν ̓αμφιαράῳ οὕτως ·  ὄστρει΄, ἀκαλήφας καὶ λεπάδας παρέθηκέ μοι. τὸ δ΄ ἐν Λυσιστράτῃ ̓αριστοφάνους πέπαικται·   ἀλλ΄ ὦ τηθῶν ἀνδρειοτάτη καὶ μητριδίων ἀκαληφῶν.  ἐπεὶ τήθεα τὰ ὄστρεα. μέμικται γὰρ κωμῳδικῶς πρὸς τὴν τήθην καὶ μητέρα. καὶ περὶ τῶν ἄλλων ὀστρέων ὁ Δίφιλος τάδε  φησί  χημῶν δὲ τῶν τραχειῶν αἱ μικραὶ καὶ λεπτὴν ἔχουσαι τὴν σάρκα ὄστρεα λέγονται καὶ εὐστόμαχοί εἰσι καὶ εὐέκκριτοι αἱ δὲ λεῖαι, βασιλικαὶ δὲ πρός τινων καλούμεναι πελώριαί τε λεγόμεναι, τρόφιμοι, δυσέκκριτοι, εὔχυλοι,  εὐστόμαχοι, καὶ μάλιστα αἱ μείζουσ. τελλῖναι γίνονται μὲν ἐν Κανώβῳ πολλαὶ καὶ ὑπὸ τὴν τοῦ Νείλου ἀνάβασιν πληθύουσιν. ὧν λεπτότεραι μὲν εἰσιν αἱ βασιλικαὶ διαχωρητικαί τε καὶ κοῦφαι, ἔτι δὲ  καὶ τρόφιμοι, αἱ δὲ ποτάμιαι γλυκύτεραι. οἱ δὲ μύες μέσως εἰσὶ τρόφιμοι, διαχωρητικοί, οὐρητικοί· κράτιστοι δὲ οἱ ̓εφέσιοι καὶ τούτων οἱ φθινοπωρινοί, αἱ δὲ μυίσκαι τῶν μυῶν οὖσαι μικρότεραι γλυκεῖαί τε καὶ εὔχυλοί εἰσι προσέτι τε καὶ τρόφιμοι, οἱ δὲ σωλῆνες μὲν πρός τινων καλούμενοι, πρός τινων δὲ αὐλοὶ καὶ δόνακες καὶ ὄνυχεσ, πολύχυλοι καὶ κακόχυλοι, κολλώδεισ, καὶ οἱ μὲν ἄρρενες αὐτῶν ῥαβδωτοί εἰσι καὶ οὐ μονοχρώματοι· εἰσὶ δὲ τοῖς λιθιῶσι καὶ ἄλλως δυσουροῦσιν εὔθετοι.  οἱ δὲ θήλεις μονοχρώματοί τέ εἰσι καὶ γλυκύτεροι, λαμβάνονται δὲ ἑφθοὶ καὶ τηγανιστοί· κρείττονες δ΄ εἰσὶν οἱ μέχρι τοῦ χανεῖν ἐπ΄ ἀνθράκων ὀπτώμενοι. σωληνισταὶ δ΄ ἐκαλοῦντο οἱ συνάγοντες τὰ ὄστρεα ταῦτα, ὡς ἱστορεῖ Φαινίας ὁ ̓ερέσιος ἐν τῷ ἐπιγραφομένῳ Τυράννων ἀναίρεσις ἐκ τιμωρίασ, γράφων οὕτως  Φιλόξενος ὁ καλούμενος σωληνιστὴς ἐκ δημαγωγοῦ τύραννος ἀνεφάνη, ζῶν τὸ  μὲν ἐξ ἀρχῆς ἁλιευόμενος καὶ σωληνοθήρας ὤν· ἀφορμῆς δὲ λαβόμενος καὶ ἐμπορευσάμενος βίον ἐκτήσατο. τῶν δὲ κτενῶν ἁπαλώτεροι μὲν εἰσιν οἱ λευκοί· ἄβρομοι γάρ καὶ εὐκοίλιοι. τῶν δὲ μελάνων καὶ πυρρῶν οἱ μείζονες καὶ εὔσαρκοι εὔστομοι. κοινῶς δὲ πάντες εὐστόμαχοι, εὔπεπτοι,  εὐκοίλιοι λαμβανόμενοι μετὰ κυμίνου καὶ πεπέρεωσ.  μνημονεύει δ΄ αὐτῶν καὶ ̓́αρχιππος ἐν ̓ιχθύσι·   λεπάσιν, ἐχίνοισ, ἐσχάραισ, βελόναις τε τοῖς κτεσίν τε.  αἱ δὲ βάλανοι καλούμεναι ἀπὸ τῆς πρὸς τὰς δρυίνας ὁμοιότητος διαφέρουσι κατὰ τοὺς τόπουσ, αἱ μὲν γὰρ Αἰγύπτιαι γλυκεῖαι, ἁπαλαί, εὔστομοι, θρεπτικαί, πολύχυλοι, οὐρητικαί, εὐκοίλιοι, αἱ δὲ ἄλλαι ἁλυκώτεραι. τὰ δὲ ὠτία δύσπεπτα, τρόφιμα δὲ μᾶλλον τηγανιζόμενα. αἱ δὲ φωλάδες εὔστομοι, βρομώδεις δὲ καὶ κακόχυλοι.  ἐχῖνοι δὲ ἁπαλοὶ μέν, εὔχυλοι, βρομώδεισ, πλήσμιοι, εὔφθαρτοι, μετὰ δὲ ὀξυμέλιτος λαμβανόμενοι καὶ σελίνου καὶ ἡδυόσμου εὐστόμαχοι, γλυκεῖς τε καὶ  εὔχυλοι. προσηνέστεροι δ΄ αὐτῶν οἱ ἐρυθροὶ καὶ οἱ μήλινοι καὶ οἱ παχύτεροι καὶ οἱ ἐν τῷ ξύεσθαι τὴν σάρκα γαλακτῶδες τι ἀφιέντεσ.  οἱ δὲ περὶ τὴν Κεφαλληνίαν γινόμενοι καὶ περὶ τὴν ̓ικαρίαν καὶ τὸν ̓αδρίαν  τινὲς αὐτῶν καὶ ὑπόπικροί εἰσιν οἱ δ΄ ἐπὶ τοῦ σκοπέλου· τῆς Σικελίας κοιλίας λυτικοί. ̓αριστοτέλης δέ φησι τῶν ἐχίνων πλείω γένη εἶναι· ἓν μὲν τὸ ἐσθιόμενον, ἐν ᾧ τὰ καλούμενά ἐστιν ᾠά, ἄλλα δὲ δύο τό τε τῶν σπατάγγων καὶ τὸ τῶν καλουμένων βρυσῶν, μνημονεύει τῶν σπατάγγων καὶ Σώφρων καὶ ̓αριστοφάνης ἐν ̔ολκάσιν οὕτωσ·    δαρδάπτοντα, μιστύλλοντα, διαλείχοντά μου  τὸν κάτω σπατάγγην.  καὶ ̓επίχαρμος δὲ ἐν ̔́ηβας γάμῳ περὶ τῶν ἐχίνων φησί·   καρκίνοι θ΄ ἵκοντ΄ ἐχῖνοὶ θ΄, οἳ καθ΄ ἁλμυρὰν ἅλα  νεῖν μὲν οὐκ ἴσαντι, πεζᾷ δὲ ἐμπορεύονται μόνοι.  Δημήτριος δ΄ ὁ Σκήψιος ἐν ἕκτῳ καὶ εἰκοστῷ τοῦ Τρωικοῦ διακόσμου Λάκωνὰ φησί τινα κληθέντα ἐπὶ θοῖναν παρατεθέντων ἐπὶ τὴν τράπεζαν θαλαττίων ἐχίνων ἐπιλαβέσθαι ἑνόσ, οὐκ εἰδότα τὴν  χρῆσιν τοῦ ἐδέσματοσ, ἀλλ΄ οὐδὲ προσέχοντα τοῖς συνδειπνοῦσι πῶς ἀναλίσκουσιν ἐνθέντα δὲ εἰς τὸ στόμα σὺν τῷ κελύφει βρύκειν τοῖς ὀδοῦσι τὸν ἐχῖνον. δυσχρηστούμενον οὖν τῇ βρώσει καὶ οὐ συνιέντα τὴν ἀντιτυπίαν τῆς τραχύτητος εἰπεῖν· ὦ φάγημα μιαρόν, οὔτε μὴ νῦν σε ἀφέω μαλθακισθεὶς οὔτ΄ αὖτις ἔτι κα λάβοιμι.  ὅτι δὲ οἱ ἐχῖνοι, λέγω δὲ καὶ τοὺς χερσαίους καὶ τοὺς θαλαττίουσ, καὶ ἑαυτῶν εἰσι φυλακτικοὶ πρὸς τοὺς θηρῶντασ, προβαλλόμενοι τὰς ἀκάνθας ὥσπερ τι χαράκωμα, ̓́ιων ὁ Χῖος μαρτυρεῖ ἐν Φοίνικι ἢ Καινεῖ λέγων οὕτως   ἀλλ΄ ἔν τε χέρσῳ τὰς λέοντος ᾔνεσα   ἢ τὰς ἐχίνου μᾶλλον οἰζυρὰς τέχνασ· ὃς εὖτ΄ ἂν ἄλλων κρεισσόνων ὁπμὴν μάθῃ,  στρόβιλος ἀμφάκανθον εἱλίξας δέμας  κεῖται δακεῖν τε καὶ θιγεῖν ἀμήχανοσ.   τῶν δὲ λεπάδων, φησὶν ὁ Δίφιλοσ, τινὲς μέν εἰσι μικραί, τινὲς δὲ καὶ ὀστρέοις ἐοικυῖαι. εἰσὶ  δὲ σκληροὶ καὶ ὀλιγόχυλοι καὶ οὐκ ἄγαν δριμεῖαι, εὔστομοι δὲ καὶ εὐκατέργαστοι, ἑφθαὶ δὲ ποσῶς εὔστομοι.  αἱ δὲ πίνναι οὐρητικαί, τρόφιμοι, δύσπεπτοι, δυσανάδοτοι. ἐοίκασι δ΄ αὐταῖς καὶ οἱ κήρυκεσ· ὧν οἱ μὲν τράχηλοι εὐστόμαχοι, δυσκατέργαστοι  δέ· διὸ τοῖς ἀσθενοῦσι τὸν στόμαχον οἰκεῖοι· δυσέκκριτοί τε καὶ μέσως τρόφιμοι, τούτων δὲ αἱ μήκωνες λεγόμεναι πρὸς τοῖς πυθμέσιν ἁπαλαί, εὔφθαρτοι, διὸ τοῖς τὴν γαστέρα ἀσθενοῦσιν οἰκεῖαι. αἱ δὲ πορφύραι μεταξὺ πίννης εἰσὶ καὶ τοῦ κήρυκοσ· ὧν οἱ μὲν τράχηλοι πολύχυλοι, εὔστομοι, τὸ δὲ λοιπὸν αὐτῶν ἁλυκὸν καὶ γλυκὺ καὶ εὐανάδοτον εἰς ἐπίκρασὶν τ΄ ἐπιτήδειον. τὰ δὲ ὄστρεα γεννᾶται μὲν καὶ ἐν ποταμοῖς καὶ ἐν  λίμναις καὶ ἐν θαλάσσῃ, κράτιστα δὲ τὰ θαλάττια, ὅταν λίμνη ἢ ποταμὸς παρακέηται. γίνεται γὰρ εὔχυλα καὶ μείζονα καὶ γλυκύτερα, τὰ δὲ πρὸς ᾐόσι καὶ πέτραις ἰλύος καὶ γλυκέος ὕδατος ἀμιγῆ μικρά, σκληρά, δηκτικά. τὰ δὲ ἐαρινὰ ὄστρεα καὶ τὰ κατὰ τὴν τοῦ θέρους ἀρχὴν κρείσσονα, πλήρη, θαλασσίζοντα μετὰ γλυκύτητοσ, εὐστόμαχα, εὐέκκριτα. τὰ δὲ συνεψόμενα μαλάχῃ ἢ λαπάθῳ ἢ ἰχθύσιν ἢ καθ΄ αὑτὰ τρόφιμα καὶ εὐκοίλια.   Μνησίθεος δ΄ ὁ ̓αθηναῖος ἐν τῷ περὶ ἐδεστῶν φησιν· ὄστρεα καὶ κόγχαι καὶ μύες καὶ τὰ ὅμοια  τὴν μὲν σάρκα δυσκατέργαστά ἐστι διὰ τὴν ὑγρότητα τὴν ἐν αὐτοῖς ἁλυκήν. διόπερ ὠμὰ μὲν ἐσθιόμενα κοιλίας ἐστὶν ὑπακτικὰ διὰ τὴν  ἁλυκότητα, τὰ δὲ ἑψόμενα ἀφίησιν ἤτοι πᾶσαν ἢ τὴν πλείστην ἅλμην εἰς τὴν συνέψουσαν αὐτὴν ὑγρότητα. διόπερ αἱ μὲν ὑγρότητες ἐν αἷς ἂν ἑψηθῇ τι τῶν ὀστρέων ταρακτικαὶ καὶ ὑπακτικαὶ κοιλίας εἰσίν, αἱ δὲ σάρκες τῶν ἑψομένων ὀστρέων ψόφους  ποιοῦσιν ἐστερημέναι τῶν ὑγρῶν, τὰ δὲ ὀπτὰ τῶν ὀστρέων, ἐάν τις αὐτὰ καλῶς ὀπτήσῃ, ἀλυποτάτην ἔχει διάθεσιν πεπύρωται γάρ. διὸ οὐχ ὁμοίως τοῖς ὠμοῖς ἐστι δύσπεπτα, καὶ τὰς ὑγρότητας ἐν αὐτοῖς ἔχει κατεξηραμμένας δι΄ ὧν ἔκλυτος ἡ κοιλία γίνεται, τροφήν τε δίδωσιν ὑγράν τε καὶ δύσπεπτον ἅπαν ὄστρεον καὶ πρὸς τὰς οὐρήσεις ἐστὶν οὐκ εὔοδα. ἀκαλήφη δὲ καὶ ἐχίνων ᾠὰ καὶ τὰ τοιαῦτα τροφὴν μὲν δίδωσιν ὑγρὰν καὶ μικράν, τῆς δὲ κοιλίας ἐστὶν λυτικὰ καὶ οὐρήσεως κινητικά.  Νίκανδρος δ΄ ὁ Κολοφώνιος ἐν Γεωργικοῖς τάδε τῶν ὀστρέων καταλέγει·   ἠὲ καὶ ὄστρεα τόσσα βυθοὺς ἅτε βόσκεται ἅλμησ,  νηρῖται στρόμβοι τε πελωριάδες τε μύες τε,  γλίσχρ΄ ̔αλοσύδνης τέκνα καὶ αὐτῆς φωλεὰ πίνησ.  καὶ ̓αρχέστρατος δ΄ ἐν Γαστρονομίᾳ φησί   τοὺς μῦς Αἶνος ἔχει μεγάλουσ, ὄστρεια δ΄ ̓́αβυδοσ,  τὰς ἄρκτους Πάριον, τοὺς δὲ κτένας ἡ Μιτυλήνη·  πλείστους δὲ ΄ ̓αμβρακία παρέχει καὶ ἄπλατα μετ΄  αὐτῶν     Μεσσήνῃ δὲ πελωριάδας στενοπορθμίδι κόγχας  κἀν ̓εφέσῳ λήψει τὰς λείας οὔ τι πονηράσ.    τήθεα Καλχηδών, τοὺς κήρυκας δ΄ ἐπιτρίψαι  ὁ Ζεύσ, τούς τε θαλασσογενεῖς καὶ τοὺς ἀγοραίουσ,  πλὴν ἑνὸς ἀνθρώπου· κεῖνος δὲ μοί ἐστιν ἑταῖρος  Λέσβον ἐριστάφυλον ναίων, ̓αγάθων δὲ καλεῖται.  καὶ Φιλύλλιος δὲ ἢ ὅστις ἐστὶν ὁ ποιήσας τὰς Πόλεις φησί·   χήμασ, λεπάδασ, σωλῆνασ, μῦσ, πίννασ, κτένας ἐκ  Μηθύμνησ. ̓́οστρεια δὲ μόνως οὕτως ἔλεγον οἱ ἀρχαῖοι. Κρατῖνος ̓αρχιλόχοισ·   πίννῃσι καὶ ὀστρείοισιν ὁμοίη. καὶ ̓επίχαρμος ἐν ̔́ηβας γάμῳ·   ὄστρεια συμπεφυκότα.  ὄστρεον δὲ ὡς ὄρνεον Πλάτων ἐν Φαίδρῳ·  ὀστρέου τρόπον, φησί,  δεδεσμευμένοι,  καὶ ἐν Τιμαίῳ· τὸ τῶν ὀστρέων γένος συμπάντων, ἐν δὲ τῷ τῆς Πολιτείας δεκάτῳ ὄστρεια εἶπε· προσπεφυκέναι ὄστρειά τε καὶ φυκία. Αἱ δὲ πελωρίδες ὠνομάσθησαν παρὰ τὸ πελώριον. μεῖζον γάρ ἐστι χήμης καὶ παρηλλαγμένον. ̓αριστοτέλης δέ φησι καὶ ἐν ἄμμῳ αὐτὰς γίνεσθαι. τῶν δὲ χημῶν μνημονεύει ̓́ιων ὁ Χῖος ἐν ̓επιδημίαισ. καὶ ἴσως οὕτως ὠνόμασται τὰ κογχύλια παρὰ τὸ κεχηνέναι. περὶ δὲ τῶν κατὰ τὴν ̓ινδικὴν γινομένων ὀστρέωνου΄ γὰρ ἄκαιρον καὶ τούτων μνησθῆναι διὰ τὴν τῶν μαργαριτῶν χρῆσιν Θεόφραστος μὲν ἐν τῷ περὶ λίθων γράφει οὕτως ·  τῶν θαυμαζομένων δὲ λίθων ἐστὶν καὶ ὁ μαργαρίτης  καλούμενοσ, διαφανὴς μὲν τῇ φύσει· ποιοῦσι δ΄ ἐξ αὐτοῦ τοὺς πολυτελεῖς ὅρμουσ. γίνεται δὲ ἐν ὀστρέῳ τινὶ παραπλησίῳ ταῖς πίνναισ, πλὴν ἐλάττονι. μέγεθος δὲ ἡλίκον ἰχθύος ὀφθαλμὸς εὐμεγέθησ. ̓ανδροσθένης δ΄ ἐν τῷ τῆς ̓ινδικῆς Παράπλῳ γράφει οὕτωσ·  τῶν δὲ στρόμβων καὶ χοιρίνων καὶ τῶν λοιπῶν κογχυλίων ποικίλαι αἱ ἰδέαι καὶ πολὺ διάφοροι τῶν παρ΄ ἡμῖν γίνονται δὲ πορφύραι τε καὶ ὀστρέων πολὺ πλῆθος τῶν λοιπῶν ἓν δὲ ἴδιον ὃ καλοῦσιν ἐκεῖνοι βέρβερι, ἐξ οὗ ἡ μαργαρῖτις λίθος γίνεται, αὕτη δ΄ ἐστὶ πολυτελὴς κατὰ τὴν ̓ασίαν καὶ πωλεῖται περὶ Πέρσας τε καὶ τοὺς ἄνω τόπους πρὸς χρυσίον. ἐστὶ δ΄ ἡ μὲν τοῦ ὀστρέου ὄψις παραπλησία τῷ κτενί,  οὐ διέγλυπται δὲ ἀλλὰ λεῖον τὸ ὄστρακον ἔχει καὶ δασύ, οὐδὲ ὦτα ἔχει δύο ὥσπερ ὁ κτεὶς ἀλλὰ ἕν. ἡ δὲ λίθος γίνεται ἐν τῇ σαρκὶ τοῦ ὀστρέου, ὥσπερ ἐν τοῖς συείοις ἡ χάλαζα, καί ἐστιν ἡ μὲν χρυσοειδὴς σφόδρα, ὥστε μὴ ῥᾳδίως διαγνῶναι ὅταν παρατεθῇ παρὰ τὸ χρυσίον, ἡ δὲ ἀργυροειδήσ, ἡ δὲ τελέως λευκή, ὁμοία τοῖς ὀφθαλμοῖς τῶν ἰχθύων. Σϙ2 Χάρης ΄ ὁ Μιτυληναῖος ἐν ἑβδόμῃ τῶν περὶ ̓αλέξανδρον ἱστοριῶν φησι·  θηρεύεται δὲ κατὰ τὴν ̓ινδικὴν θάλασσαν, ὡσαύτως δὲ καὶ κατὰ τὴν ̓αρμενίαν καὶ Περσικὴν καὶ Σουσιανὴν  καὶ Βαβυλωνίαν, παρόμοιον ὀστρέῳ· τὸ δ΄ ἐστὶν ἁδρὸν καὶ πρόμηκεσ, ἔχον ἐν αὑτῷ σάρκα καὶ μεγάλην καὶ λευκήν, εὐώδη σφόδρα, ἐξ ὧν ἐξαιροῦντες ὀστᾶ λευκὰ προσαγορεύουσι μὲν μαργαρίτασ, κατασκευάζουσι δ΄ ἐξ αὐτῶν ὁρμίσκους τε καὶ ψέλια περὶ τὰς χεῖρας καὶ τοὺς πόδασ· περὶ ἃ σπουδάζουσιν Πέρσαι καὶ Μῆδοι καὶ πάντες  ̓ασιανοὶ πολὺ μᾶλλον τῶν ἐκ χρυσίου γεγενημένων.  ̓ισίδωρος δ΄ ὁ Χαρακηνὸς ἐν τῷ τῆς Παρθίας  Περιηγητικῷ κατὰ τὸ Περσικὸν πέλαγος νῆσόν φησιν εἶναί τινα, ἔνθα πλείστην μαργαρῖτιν εὑρίσκεσθαι. διόπερ σχεδίας καλαμίνας πέριξ εἶναι τῆς νήσου, ἐξ ὧν καθαλλομένους εἰς τὴν θάλασσαν ἐπ΄ ὀργυιὰς εἴκοσιν ἀναφέρειν διπλοῦς κόγχουσ. φασὶ δ΄ ὅταν βρονταὶ συνεχεῖς ὦσι καὶ ὄμβρων ἐκχύσεισ, τότε μᾶλλον τὴν πίνναν κύειν, καὶ πλείστην γίγνεσθαι μαργαρῖτιν καὶ εὐμεγέθη, τοῦ δὲ χειμῶνος εἰς τὰς ἐμβυθίους θαλάμας δύνειν εἰώθασιν  αἱ πίνναι· θέρους δὲ τὰς μὲν νύκτας κεχήνασι διανηχόμεναι, ἡμέρας δὲ μύουσιν. ὅσαι δὲ ἂν πέτραις ἢ σπιλάσι προσφυῶσι, ῥιζοβολοῦσι κἀνταῦθα μένουσαι τὴν μαργαρῖτιν γεννῶσι. ζῳογονοῦνται δὲ καὶ τρέφονται διὰ τοῦ προσπεφυκότος τῇ σαρκὶ μέρουσ, τοῦτο δὲ συμπέφυκε τῷ τοῦ κόγχου στόματι χηλὰς ἔχον καὶ νομὴν εἰσφέρον. ὃ δή ἐστιν ἐοικὸς καρκίνῳ μικρῷ καλούμενον πινοφύλαξ. διήκει δ΄ ἐκ τούτου ἡ σὰρξ μέχρι μέσου τοῦ κόγχου οἱονεὶ ῥίζα, παρ΄ ἣν ἡ μαργαρῖτις γεννωμένη αὔξεται διὰ τοῦ στερεοῦ τῆς κόγχης καὶ τρέφεται ὅσον ἂν ᾖ προσπεφυκυῖα  χρόνον. ἐπειδὰν δὲ παρὰ τὴν ἔκφυσιν ὑποδυομένη ἡ σὰρξ καὶ μαλακῶς ἐντέμνουσα χωρίσῃ τὴν μαργαρῖτιν ἀπὸ τοῦ κόγχου, ἀμπέχουσα μὲν οὐκέτι τρέφει, λειοτέραν δ΄ αὐτὴν καὶ διαυγεστέραν ποιεῖ καὶ καθαρωτέραν. ἡ μὲν οὖν ἐμβύθιος πίννα  διαυγεστάτην καὶ καθαρωτάτην καὶ μεγάλην γεννᾷ μαργαρῖτιν, ἡ δὲ ἐπιπολάζουσα καὶ ἀνωφερὴς διὰ τὸ ὑπὸ τοῦ ἡλίου ἀκτινοβολεῖσθαι δύσχρους καὶ ἥσσων· κινδυνεύουσι δ΄ οἱ θηρῶντες τοὺς μαργαρίτασ,  ὅταν εἰς κεχηνότα κόγχον κατ΄ εὐθὺ ἐκτείνωσι τὴν χεῖρα· μύει γὰρ τότε, καὶ πολλάκις οἱ δάκτυλοι αὐτῶν ἀποπρίονται ἔνιοι δὲ καὶ παραχρῆμα ἀποθνῄσκουσιν. ὅσοι δ΄ ἂν ἐκ πλαγίου ὑποθέντες τὴν χεῖρα τύχωσι, ῥᾳδίως τοὺς κόγχους ἀπὸ τοῦ λίθου ἀποσπῶσιν.  Μαράγδων δὲ μνημονεύει Μένανδρος ἐν Παιδίῳ· μάραγδον εἶναι ταῦτ΄ ἔδει καὶ σάρδια.  ἄνευ δὲ τοῦ ς λεκτέον παρὰ γὰρ τὸ μαρμαίρειν ὠνόμασται τῷ διαυγὴς ὑπάρχειν.  μετὰ ταῦτα περιηνέχθησαν πίνακες ἔχοντες τῶν ἐξ ὕδατος κρεῶν πολλά, πόδας καὶ κεφαλὰς καὶ ὠτία καὶ σιαγόνασ, ἔτι δὲ καὶ χορδὰς καὶ κοιλίας καὶ γλώσσασ, ὥσπερ ἔθος ἐστὶν ἐν τοῖς κατὰ τὴν ̓αλεξάνδρειαν λεγομένοις ἑφθοπωλίοισ.  εἴρηται γάρ, Οὐλπιανέ, καὶ τὸ ἑφθοπώλιον παρὰ Ποσειδίππῳ ἐν Παιδίῳ.  καὶ πάλιν ζητούντων τοὺς ὀνομάσαντάς τι τούτων ὁ μέν τις ἔλεγε·  τῶν ἐδωδίμων κοιλιῶν μνημονεύει ̓αριστοφάνης ἐν ̔ιππεῦσι ΄ φήσω σε ἀδεκατεύτους κοιλίας πωλεῖν  καὶ ἑξῆς ·  τί μ΄Σϙ2, ὦγάθ΄, οὐ πλύνειν ἐᾷς τὰς κοιλίας  πωλεῖν τε τοὺς ἀλλᾶντασ, ἀλλὰ καταγελᾷσ;  καὶ πάλιν   ἐγὼ δὲ ἤνυστρον βοὸς καὶ κοιλίαν ὑείαν  καταβροχθίσας κἆτ΄ ἐκπιὼν τὸν ζωμὸν ἀναπόνιπτος  λαρυγγιῶ τοὺς ῥήτορας καὶ Νικίαν ταράξω, καὶ πάλιν·   ἡ δ΄ ̓οβριμοπάτρα γ΄ ἑφθὸν ἐκ ζωμοῦ κρέας  καὶ χόλικος ἠνύστρου τε καὶ γαστρὸς τόμον. σιαγόνος δὲ Κρατῖνος Πλούτοισ·   περὶ σιαγόνος βοείας μαχόμενοσ,  καὶ Σοφοκλῆς ̓αμύκῳ··   σιαγόνας τε δὴ μαλθακὰς τίθησι.  Πλάτων δ΄ ἐν Τιμαίῳ γράφει· καὶ τὰς σιαγόνας ἄκρας αὐτοῖς συνέδησεν ὑπὸ τὴν φύσιν τοῦ προσώπου. καὶ Ξενοφῶν ἐν τῷ περὶ ἱππικῆς  σιαγόνα μικρὰν συνεσταλμένην οἱ δὲ διὰ τοῦ υ στοιχείου ἐκφέροντες κατ΄ ἀναλογίαν λέγουσιν ἀπὸ τοῦ ὑόσ. χορδῶν τε μέμνηται ̓επίχαρμοσ, ἃς ὀρύας ὀνομάζει, ἐπιγράψας τι καὶ τῶν δραμάτων ̓ορύαν. ̓αριστοφάνης ἐν Νεφέλαισ·  ἔκ μου χορδὴν  τοῖς φροντισταῖς παραθέντων.  Κρατῖνος ἐν Πυτίνῃ·  ὡς λεπτόσ, ἦ δ΄ ὅσ, ἔσθ΄ ὁ τῆς χορδῆς τόμοσ.  καὶ Εὔπολις ἐν Αἰξίν. ̓́αλεξις δ΄ ἐν Λευκαδίᾳ ἢ Δραπέταισ·   χορδαρίου τόμος ἧκεν καὶ περικομμάτιον. ̓αντιφάνης ἐν Γάμοις   ἐκτεμὼν χορδῆς μεσαῖον·  ποδῶν δὲ καὶ ὠτίων, ἔτι δὲ ῥύγχους ̓́αλεξις ἐν Κρατείᾳ ἢ Φαρμακοπώλῃ· τὸ δὲ μαρτύριον ὀλίγον ὕστερον ἐκθήσομαι, πολλὰ ἔχον τῶν ζητουμένων ὀνομάτων. Θεόφιλος Παγκρατιαστῇ·   ἑφθῶν μὲν σχεδὸν  τρεῖς μνᾶσ. β. λέγ΄ ἄλλο. α. ῥυγχίον, κωλῆν, πόδας   τέτταρας ὑείουσ, Β. ̔ηράκλεισ. α. βοὸς δὲ τρεῖσ. ̓αναξίλας Μαγείροισ·  τῶν Αἰσχύλου πολὺ μᾶλλον εἶναί μοι δοκεῖ  ἰχθύδι΄ ὀπτᾶν. β. τί σὺ λέγεισ; ἰχθύδια;  συσσίτιον μέλλεις νοσηλεύειν. ὅσον  ἀκροκώλι΄ ἕψειν  ῥύγχη, πόδασ. ̓αναξίλας δ΄ ἐν Κίρκῃ·   δεινὸν μὲν γὰρ ἔχονθ΄ ὑὸς  ῥύγχοσ, ὦ φίλε Κινησία.  καὶ ἐν Καλυψοῖ·   ῥύγχος φορῶν ὕειον ᾐσθόμην τότε. ΄ ̓ωτάρια δ΄ ὠνόμασε καὶ ̓αναξανδρίδης ἐν Σατυρίᾳ. ἀξιόνικος δὲ ἐν Χαλκιδικῷ φησιν   ζωμὸν ποιῶ  θερμὸν ἰχθὺν ἐπαναπλάττων, ἡμίβρωτα λείψανα  συντιθείσ, οἴνῳ διαίνων, ἔντερ΄ ἁλὶ καὶ σιλφίῳ  σφενδονῶν, ἀλλᾶντα τέμνων, παραφέρων χορδῆς  τόμον, ῥύγχος εἰς ὄξος πιέζων, ὥστε πάντας ὁμολογεῖν  τῶν γάμων κρείττω γεγονέναι τὴν ἕωλον ἡμέραν.   ̓αριστοφάνης Προαγῶνι·   ἐγευσάμην χορδῆς ὁ δύστηνος τέκνων  πῶς ἐσίδω ῥύγχος περικεκαυμένον;  Φερεκράτης Λήροισ·  ὡς οὐχὶ τουτὶ ῥύγχος ἀτεχνῶς ἐσθ΄ ὑόσ; καὶ τόπος δέ τις οὕτω καλεῖται ̔ρύγχος περὶ Στράτον τῆς Αἰτωλίασ, ὥς φησι Πολύβιος ἐν σ΄ ἱστοριῶν ΄ Στησίχορόσ. τέ φησιν ἐν Συοθήραισ·   κρύψαι δὲ ῥύγχος  ἄκρον γᾶς ὑπένερθεν.  ὅτι δὲ κυρίως λέγεται ῥύγχος ἐπὶ τῶν συῶν προείρηται.  ὅτι δὲ καὶ ἐπ΄ ἄλλων ζῴων ̓́αρχιππος ̓αμφιτρύωνι δευτέρῳ κατὰ παιδιὰν εἴρηκε καὶ ἐπὶ τοῦ προσώπου οὕτωσ·  καὶ ταῦτ΄ ἔχων τὸ ῥύγχος οὑτωσὶ μακρόν, καὶ ̓αραρὼς ̓αδώνιδι·  ὁ γὰρ θεὸς τὸ ῥύγχος ὡς ἡμᾶς στρέφει. ἀκροκωλίων δὲ μέμνηται ̓αριστοφάνης Αἰολοσίκωνι  καὶ μὴν τὸ δεῖν΄, ἀκροκώλια δή σοι τέτταρα   ἥψησα τακερά.  καὶ ἐν Γηρυτάδῃ ·   ἀκροκώλι΄, ἄρτοι, κάραβοι. ̓αντιφάνης Κορινθίᾳ·   ἔπειτα κἀκροκώλιον  ὕειον ̓αφροδίτῃ; γελοῖον. β. ἀγνοεῖσ·  ἐν τῇ Κύπρῳ δ΄ οὕτω φιληδεῖ ταῖς ὑσίν,  ὦ δέσποθ΄, ὥστε σκατοφαγεῖν ἀπεῖρξε  τὸ ζῷον, τοὺς δὲ βοῦς ἠνάγκασεν.  ὅτι δ΄ ὄντως ̓αφροδίτῃ ὗς θύεται μαρτυρεῖ Καλλίμαχος  ἢ Ζηνόδοτος ἐν ἱστορικοῖς ὑπομνήμασι γράφων ὧδε· ̓αργεῖοι ̓αφροδίτῃ ὗν θύουσι, καὶ ἡ ἑορτὴ καλεῖται ̔υστήρια.  Φερεκράτης δ΄ ἐν Μεταλλεῦσι·   σχελίδες δ΄ ὁλόκνημοι πλησίον τακερώταται  ἐπὶ πινακίσκοις καὶ δίεφθ΄ ἀκροκώλια. ̓́αλεξις Κυβευταῖσ·   ἠριστηκότων  σχεδόν τι δ΄ ἡμῶν ἐξ ἀκροκωλίου τινόσ,  κἀν Παννυχίδι ἢ ̓ερίθοισιν Ι  ἡμίοπτα μὲν τὰ κρεᾴδι΄ ἐστί, τὸ περίκομμ΄ ἀπόλλυται,   ὁ γόγγρος ἑφθόσ, τὰ δ΄ ἀκροκώλι΄ οὐδέπω. τῶν δ΄ ἑφθῶν ποδῶν μνημονεύει Φερεκράτης ἐν Δουλοδιδασκάλῳ ·  ὅπως παρασκευάζεται τὸ δεῖπνον εἴπαθ΄ ἡμῖν.  β. καὶ δῆθ΄ ὑπάρχει τέμαχος ἐγχέλειον ὑμῖν, τευθίσ, ἄρνειον κρέασ, φύσκης τόμοσ,  ποὺς ἑφθόσ, ἧπαρ, πλευρόν, ὀρνίθεια πλήθει πολλά, τυρὸς ἐν μέλιτι, μερὶς κρεῶν. ̓αντιφάνης Παρασίτῳ· ·  χοιρίων  σκέλη καπύρ΄. β. ἀστεῖόν γε, νὴ τὴν ̔εστίαν,  ἄριστον. α. ἑφθὸς τυρὸς ἐπεδόνει πολύσ.  ̓εκφαντίδης δ΄ ἐν Σατύροισ··   πόδας ἐπεὶ δέοι πριάμενον καταφαγεῖν ἑφθοὺς ὑόσ.  γλώσσης δὲ μέμνηται ̓αριστοφάνης ἐν Ταγηνισταῖς διὰ τούτων  ἅλις ἀφύης μοι· παρατέταμαι γὰρ τὰ λιπαρὰ  κάπτων.  ἀλλὰ φέρετ΄ ἀπόβασιν ἡπάτιον ἢ καπριδίου νέου  κόλλοπὰ τιν΄  εἰ δὲ μή, πλευρὸν ἢ γλῶτταν ἢ  σπληνὸς ἢ νῆστιν ἢ δέλφακος ὀπωρινῆς  ἠτριαίαν φέρετε δεῦρο μετὰ κολλάβων  χλιαρῶν.  τοσούτων λεχθέντων καὶ περὶ τούτων οὐδὲ τῶν ἰατρῶν οἱ παρόντες ἀσύμβολοι μετειλήφασιν. ἔφη γὰρ ὁ Διονυσοκλῆσ·  Μνησίθεος ὁ ̓αθηναῖος ἐν τῷ περὶ ἐδεστῶν ἔφη·  κεφαλὴ καὶ πόδες ὑὸς οὐ πολὺ τὸ τρόφιμον καὶ λιπαρὸν ἐν ἑαυτοῖς ἔχουσι.   καὶ ὁ Λεωνίδησ·  δήμων ἐν δ΄ ̓ατθίδος Σϙ2 ̓αφείδαντα, φησί,  βασιλεύοντα ̓αθηνῶν Θυμοίτης ὁ νεώτερος ἀδελφὸς νόθος ὢν ἀποκτείνας αὐτὸς ἐβασίλευσεν. ἐφ΄ οὗ Μέλανθος Μεσσήνιος ἐκπεσὼν  τῆς πατρίδος ἐπήρετο τὴν Πυθίαν ὅπου κατοικήσει, ἡ δὲ ἔφη, ἔνθα ἂν ξενίοις πρῶτον τιμηθῇ τοὺς πόδας αὐτῷ καὶ τὴν κεφαλὴν ἐπὶ τῷ δείπνῳ παραθέντων. καὶ τοῦτ΄ ἐγένετο αὐτῷ ἐν ̓ελευσῖνι· τῶν ἱερειῶν γὰρ τότε πάτριόν τινα ἑορτὴν ἐπιτελουσῶν καὶ πάντα τὰ κρέα κατανηλωκυιῶν, τῶν δὲ ποδῶν καὶ τῆς κεφαλῆς ὑπολοίπων ὄντων ταῦτα τῷ Μελάνθῳ ἀπέστειλαν.  μήτρα ἑξῆς ἐπεισηνέχθη, μητρόπολίς τις ὡς ἀληθῶς οὖσα καὶ μήτηρ τῶν ̔ιπποκράτους υἱῶν,   οὓς εἰς ὑωδίαν κωμῳδουμένους οἶδα. εἰς ἣν ἀποβλέψας ὁ Οὐλπιανὸς  ἄγε δή, ἔφη,  ἄνδρες φίλοι, παρὰ τίνι κεῖται ἡ μήτρα; ἱκανῶς γὰρ γεγαστρίσμεθα καὶ καιρὸς ἤδη ΄ στὶ καὶ λέγειν ἡμᾶσ. τοῖς δὲ κυνικοῖς τοῦτο παρακελεύομαι σιωπᾶν κεχορτασμένοις ἀφειδῶσ, πλὴν εἰ μὴ καὶ τῶν σιαγόνων καὶ τῶν κεφαλῶν κατατρῶξαι βούλονται καὶ τὰ ὀστᾶ, ὧν οὐδεὶς φθόνος αὐτοῖς ἀπολαύειν ὡς κυσί τοῦτο γάρ εἰσι καὶ εὔχονται καλεῖσθαι.   νόμος δὲ λείψαν΄ ἐκβάλλειν κυσίν, ἐν Κρήσσαις ὁ Εὐριπίδης ἔφη. πάντα γὰρ ἐσθίειν καὶ πίνειν θέλουσιν, ἐπὶ νοῦν οὐ λαμβάνοντες ὅπερ ὁ θεῖος Πλάτων ἔφη ἐν ΠρωταγόρᾳΣϙ2 ΄ τὸ περὶ ποιήσεως διαλέγεσθαι ὁμοιότατον εἶναι τοῖς συμποσίοις τοῖς τῶν φαύλων καὶ ἀγοραίων ἀνθρώπων. καὶ γὰρ οὗτοι διὰ τὸ μὴ δύνασθαι ἀλλήλοις δι΄ αὑτῶν συνεῖναι ἐν τῷ πότῳ μηδὲ διὰ τῆς ἑαυτῶν φωνῆς καὶ λόγων τῶν ἑαυτῶν ὑπὸ ἀπαιδευσίας τιμίας ποιοῦσι τὰς αὐλητρίδασ, πολλοῦ μισθούμενοι ἀλλοτρίαν φωνὴν τὴν τῶν αὐλῶν, καὶ διὰ  τῆς ἐκείνων φωνῆς ἀλλήλοις ξύνεισιν. ὅπου δὲ καλοὶ καὶ ἀγαθοὶ ξυμπόται καὶ πεπαιδευμένοι εἰσίν, οὐκ ἂν ἴδοις οὔτε αὐλητρίδας οὔτε ὀρχηστρίδας οὔτε ψαλτρίασ, ἀλλ΄ αὐτοὺς ἑαυτοῖς ἱκανοὺς ὄντας συνεῖναι ἄνευ τῶν λήρων τε καὶ παιδιῶν τούτων διὰ τῆς ἑαυτῶν φωνῆσ, λέγοντάς τε καὶ ἀκούοντας ἐν μέρει ἑαυτῶν κοσμίωσ, κἂν πάνυ πολὺν οἶνον πίωσι., τοῦτο δ΄ ὑμεῖς ποιεῖτε, ὦ Κύνουλκε· πίνοντεσ, μᾶλλον δ΄ ἐκπίνοντεσ, αὐλητρίδων καὶ ὀρχηστρίδων δίκην ἐμποδίζετε τὴν διὰ  τῶν λόγων ἡδονήν, ζῶντες κατὰ τὸν αὐτὸν  Πλάτωνα, ὃς ἐν τῷ Φιλήβῳ φησίν, οὐκ ἀνθρώπου βίον, ἀλλά τινος πλεύμονος ἢ τῶν ὅσα θαλάττια μετ΄ ὀστρεΐνων ἔμψυχά ἐστι σωμάτων. καὶ ὁ Κύνουλκος ὀργισθεὶς γάστρων, ἔφη,  καὶ κοιλιόδαιμον ἄνθρωπε, οὐδὲν ἄλλο σὺ οἶσθα, οὐ λόγους διεξοδικοὺς εἰπεῖν, οὐχ ἱστορίας μνησθῆναι, οὐ τῆς ἐν λόγοις χάριτος ἀπάρξασθαί ποτε, ἀλλὰ τὸν χρόνον ἅπαντα περὶ ταῦτα κατετρίβης ζητῶν, κεῖται, οὐ  κεῖται; εἴρηται, οὐκ εἴρηται; ἐξονυχίζεις τε πάντα τὰ προσπίπτοντα τοῖς συνδιαλεγομένοις τὰς ἀκάνθας συνάγων,  ὡς ἀν΄ ἐχινόποδας καὶ ἀνὰ τρηχεῖαν ὄνωνιν  ἀεὶ διατρίβων, ἀνθέων τῶν ἡδίστων μηδὲν συναθροίζων. ἢ οὐ σὺ εἶ ὁ καὶ τὴν ὑπὸ ̔ρωμαίων καλουμένην στρήναν κατά τινα πατρίαν παράδοσιν λεγομένην καὶ διδομένην τοῖς φίλοις ἐπινομίδα καλῶν; καὶ εἰ μὲν τὴν Πλάτωνος ζηλώσασ, μαθεῖν βουλόμεθα  σϙ21 εἰ δὲ παρά τινι οὕτως εὑρὼν λεγομένην, ἐμφάνισον τὸν εἰπόντα. ἐγὼ γὰρ οἶδα ἐπινομίδα καλουμένην καὶ μέρος τι τῆς τριήρουσ, ὡς ̓απολλώνιος ἐν Τριηρικῷ παρατέθειται. οὐ  σὺ εἶ ὁ καὶ τὸν καινὸν καὶ οὐδέπω ἐν χρείᾳ γενόμενον φαινόλην εἴρηται γάρ, ὦ βέλτιστε, καὶ ὁ φαινόλης εἰπών παῖ Λεῦκε, δός μοι τὸν ἄχρηστον φαινόλην εἰς βαλανεῖον δέ ποτε  πορευόμενος οὐκ ἔφης πρὸς τὸν πυνθανόμενον ΄ ποῖ δή; σϙ2 ΄ ἀπολούμενοσ, ἦν δ΄ ἐγώ, ἐπείγομαι;΄ κἀκείνης σοι τῆς ἡμέρας ὁ καλὸς κανυσῖνος ὑπὸ λωποδυτῶν ἀνηρπάσθη, ὡς γέλωτα πάμπολυν ἐν τῷ βαλανείῳ γενέσθαι ἀχρήστου ζητουμένου φαινόλου. ἄλλοτε δέ, ὦ ἑταῖροι φίλτατοιπρὸς γὰρ ὑμᾶς εἰρήσεται  τἀληθῆ προσέπταισε λίθῳ καὶ τὴν κνήμην ἔλυσε· θεραπευθεὶς οὖν προῄει καὶ πρὸς τοὺς πυνθανομένους τί τοῦτο, Οὐλπιανέ; ὑπώπιον ἔλεγε. κἀγὼ ξυνῆν γὰρ αὐτῷ τότε τὸν γέλωτα φέρειν οὐ δυνάμενος παρά τινι τῶν φίλων ἰατρῷ ὑπαλειψάμενος τὰ ὑπὸ τοὺς ὀφθαλμοὺς παχεῖ φαρμάκῳ πρὸς τοὺς πυνθανομένους τί  δὲ σύ;  πρόσκομμα  ἔφασκον.  τῆς δὲ αὐτῆς ταύτης σοφίας καὶ ἕτερός ἐστι ζηλωτήσ, Πομπηιανὸς ὁ Φιλαδελφεύσ, ἄνθρωπος  οὐκ ἀπάνουργοσ, ὀνοματοθήρας δὲ καὶ αὐτόσ, ὅστις πρὸς τὸν οἰκέτην διαλεγόμενος μεγάλῃ τῇ φωνῇ καλέσας τοὔνομα ΄ Στρομβιχίδη, ΄ ἔφη,κόμιζέ μοι ἐπὶ τὸ γυμνάσιον τὰς βλαύτας τὰς ἀφορήτους καὶ τὴν ἐφεστρίδα τὴν ἄχρηστον. ἐγὼ γὰρ ὑποδησάμενος τὸν πώγωνα προσαγορεύσω τοὺς ἑταίρουσ· ὀπτὸς γάρ ἐστί μοι Λάριχοσ. κόμιζε δὲ τοῦ ἐλαίου τὴν λήκυθον πρότερον γὰρ συντριβησόμεθον, ἔπειθ΄ οὕτως ἀπολούμεθον ὁ δ΄  αὐτὸς οὗτος σοφιστὴς Φεβρουαρίῳ μηνί, ὡς ̔ρωμαῖοι  λέγουσιτὸν δὲ μῆνα τοῦτον κληθῆναί φησιν ὁ Μαυρούσιος ̓ιόβας ἀπὸ τῶν κατουδαίων φόβων κατ΄ ἀναίρεσιν τῶν δειμάτωνἐν ᾧ τοῦ χειμῶνός ἐστι τὸ ἀκμαιότατον, καὶ ἔθος τότε τοῖς κατοιχομένοις τὰς χοὰς ἐπιφέρειν πολλαῖς ἡμέραισ, πρός τινα τῶν φίλων ΄ οὐκ εἶδές με, ΄ ἔφη, πολλῶν ἡμερῶν διὰ τὰ καύματα.΄ τῆς δὲ τῶν Παναθηναίων ἑορτῆς ἐπιτελουμένησ, δι΄ ἧς καὶ τὰ δικαστήρια οὐ συνάγεται, ἔφη ΄ γενέθλιός ἐστι τῆς ἀλέκτορος ̓αθηνᾶς καὶ ἄδικος ἡ τῆτες ἡμέρα.· ἐκάλεσε δέ ποτε καὶ τὸν ἐκ Δελφῶν ἐπανελθόντα ἡμῶν ἑταῖρον οὐδὲν αὐτῷ χρήσαντος τοῦ θεοῦ  ἄχρηστον. δεῖξιν δέ ποτε λόγων δημοσίᾳ ποιούμενος καὶ ἐγκώμιον διεξερχόμενος τῆς βασιλευούσης πόλεως ἔφη ΄ θαυμαστὴ δ΄ ἡ ̔ ̔ρωμαίων ἀρχὴ ἡ ἀνυπόστατοσ.΄ τοιοῦτοὶ τινὲς εἰσιν, ὦ ἑταῖροι, οἱ Οὐλπιάνειοι σοφισταί, οἱ καὶ τὸ μιλιάριον καλούμενον ὑπὸ ̔ρωμαίων, τὸ εἰς θερμοῦ ὕδατος κατεργασίαν κατασκευαζόμενον, ἰπνολέβητα ὀνομάζοντεσ, πολλῶν ὀνομάτων ποιηταὶ καὶ πολλοῖς παρασάγγαις  ὑπερδραμόντες τὸν Σικελιώτην Διονύσιον, ὃς τὴν μὲν παρθένον ἐκάλει μένανδρον, ὅτι μένει τὸν  ἄνδρα, καὶ τὸν στῦλον μενεκράτην, ὅτι μένει καὶ κρατεῖ, βαλάντιον δὲ τὸ ἀκόντιον, ὅτι ἐναντίον βάλλεται, καὶ τὰς τῶν μυῶν διεκδύσεις μυστήρια ἐκάλει, ὅτι τοὺς μῦς τηρεῖ. ̓́αθανις δ΄ ἐν α΄ Σικελικῶν τὸν αὐτόν φησι Διονύσιον καὶ τὸν βοῦν γαρόταν καλεῖν καὶ τὸν χοῖρον ἴακχον. τοιοῦτος ἦν καὶ ̓αλέξαρχος ὁ Κασσάνδρου τοῦ Μακεδονίας βασιλεύσαντος ἀδελφόσ, ὁ τὴν Οὐρανόπολιν καλουμένην κτίσασ. ἱστορεῖ δὲ περὶ αὐτοῦ ̔ ̔ηρακλείδης ὁ Λέμβος ἐν τῇ τριακοστῇ ἑβδόμῃ τῶν ἱστοριῶν λέγων οὕτωσ· ̓αλέξαρχος ὁ τὴν Οὐρανόπολιν κτίσας διαλέκτους ἰδίας εἰσήνεγκεν, ὀρθροβόαν μὲν τὸν ἀλεκτρυόνα καλέων καὶ βροτοκέρτην τὸν κουρέα καὶ τὴν δραχμὴν ἀργυρίδα, τὴν δὲ χοίνικα ἡμεροτροφίδα καὶ τὸν κήρυκα ἀπύτην. καὶ τοῖς Κασσανδρέων δὲ ἄρχουσι τοιαῦτὰ ποτ΄ ἐπέστειλε· ̓αλέξαρχος ̔ομαιμέων πρόμοις γαθεῖν. τοὺς ἡλιοκρεῖς οἰῶν οἶδα λιπουσαθεωτων ἔργων κρατιτορας μορσίμῳ τύχᾳ κεκυρωμένας θεουπογαις  χυτλώσαντες αὐτοὺς καὶ φύλακας ὀριγενεῖσ. τί δὲ ἡ ἐπιστολὴ αὕτη δηλοῖ νομίζω ΄ γὼ μηδὲ τὸν Πύθιον ἂν διαγνῶναι κατὰ γὰρ τὸν ̓αντιφάνους Κλεοφάνη ·  τὸ δὲ τυραννεῖν ἐστιν;  ἢ τί ποτε τὸν σπουδαῖον ἀκολουθεῖν ἐρεῖς   ἐν τῷ Λυκείῳ μετὰ σοφιστῶν, νὴ Δία,  λεπτῶν, ἀσίτων, συκίνων, λέγονθ΄ ὅτι τὸ πρᾶγμα τοῦτ΄ οὐκ ἔστιν, εἴπερ γίνεται,   οὐδ΄ ἔστι γάρ πω γινόμενον ὃ γίνεται, οὐτ΄ εἰ πρότερον ἦν, ἔστιν ὅ γε νῦν γίνεται,  ἔστιν γὰρ οὐκ ὂν οὐδέν ὃ δὲ μὴ γέγονέ πω,  οὐκ ἔσθ΄ ἕωσπερ γέγονε, ὅ γε μή γέγονέ πω.  ἐκ τοῦ γὰρ εἶναι γέγονεν εἰ δ΄ οὐκ ἦν ὅθεν,  πῶς ἐγένετ΄ ἐξ οὐκ ὄντοσ; οὐχ οἷόν τε γάρ.  εἰ δ΄ αὖ ποθέν ποι γέγονεν, οὐκ ἔσται  κηποι δεποτις εἴη, πόθεν γενήσεται  τοὐκ ὂν εἰς οὐκ ὂν εἰς οὐκ ὂν γὰρ οὐ δυνήσεται.   ταυτὶ δ΄ ὅ τι ἐστὶν οὐδ΄ ἂν ̓απόλλων μάθοι.  οἶδα δ΄ ὅτι καὶ Σιμωνίδης που ὁ ποιητὴς ἀρίσταρχον εἶπε τὸν Δία καὶ Αἰσχύλος τὸν ̔́αιδην ἀγησίλαον, Νίκανδρος δὲ ὁ Κολοφώνιος ἰοχέαιραν τὴν ἀσπίδα τὸ ζῷον. διὰ ταῦτα καὶ τὰ τοιαῦτα ὁ θαυμασιώτατος Πλάτων ἐν τῷ Πολιτικῷ εἰπὼν ξηροβατικά τινα ζῷα καὶ ἀεροβατικὰ., . ἄλλα, ξηροτροφικόν τε καὶ ὑγροτροφικὸν καὶ ἀερονομικὸν ἐπὶ ζῴων χερσαίων καὶ ἐνύγρων καὶ ἐναερίων  ἐπιλέγει, ὥσπερ παρακελευόμενος τούτοις τοῖς ὀνοματοποιοῖς φυλάττεσθαι τὴν καινότητα, γράφων καὶ κατὰ λέξιν τάδε· κἂν διαφυλάξῃς τὸ μὴ σπουδάζειν ἐπὶ τοῖς ὀνόμασι, πλουσιώτερος καὶ εἰς γῆρας ἀναφανήσῃ φρονήσεως οἶδα δὲ καὶ ̔ηρῴδην τὸν ̓αττικὸν ῥήτορα ὀνομάζοντα τροχοπέδην τὸ διαβαλλόμενον ξύλον διὰ τῶν  τροχῶν, ὅτε κατάντεις ὁδοὺς ὀχούμενος ἐπορεύετο, καίτοι Σιμαρίστου ἐν τοῖς Συνωνύμοις ἐποχέα τὸ ξύλον τοῦτο ἐπονομάσαντοσ. καὶ Σοφοκλῆς δὲ  που ὁ ποιητὴς τὸν φύλακα μοχλὸν φόβου ὠνόμασεν ἐν τούτοισ·   θάρσει, μέγας σοι τοῦδ΄ ἐγὼ φόβου μοχλόσ. κἀν ἄλλοις δὲ τὴν ἄγκυραν ἰσχάδα κέκληκεν διὰ τὸ κατέχειν τὴν ναῦν   ναῦται δ΄ ἐμηρύσαντο νηὸς ἰσχάδα.  καὶ Δημάδης δὲ ὁ ῥήτωρ ἔλεγε τὴν μὲν Αἴγιναν εἶναι λήμην τοῦ Πειραιῶσ, τὴν δὲ Σάμον ἀπορρῶγα τῆς πόλεωσ, ἔαρ δὲ τοῦ δήμου τοὺς ἐφήβουσ, τὸ δὲ τεῖχος ἐσθῆτα τῆς πόλεωσ, τὸν δὲ σαλπικτὴν κοινὸν ̓αθηναίων ἀλέκτορα. ὁ δ΄ ὀνοματοθήρας οὗτος σοφιστὴς καὶ ἀκάθαρτον ἔφη γυναῖκα ἧς  ἐπεσχημένα ἦν τὰ γυναικεῖα, πόθεν δέ σοι, ὦ Οὐλπιανέ, καὶ κεχορτασμένοι εἰπεῖν ἐπῆλθε, δέον τῷ κορεσθῆναι χρήσασθαι;  πρὸς ταῦτα ὁ Οὐλπιανός πως ἡδέως γελάσας  ἀλλὰ μὴ βάυζε, εἶπεν, ὦ ἑταῖρε, μηδὲ ἀγριαίνου τὴν κυνικὴν προβαλλόμενος λύσσαν τῶν ὑπὸ κύνα οὐσῶν ἡμερῶν, δέον αἰκάλλειν μᾶλλον καὶ προσσαίνειν τοῖς συνδείπνοισ, μὴ καί τινα Κυνοφόντιν  ἑορτὴν ποιησώμεθα ἀντὶ τῆς παρ΄ ̓αργείοις ἐπιτελουμένησ, χορτασθῆναι εἴρηται, ὦ δαιμόνιε ἀνδρῶν, παρὰ μὲν Κρατίνῳ ἐν ̓οδυσσεῦσιν οὕτως Ι  ἧσθε πανημέριοι χορταζόμενοι γάλα λευκόν. καὶ Μένανδρος δὲ ἐν Τροφωνίῳ ἔφη χορτασθείσ.̓αριστοφάνης δ΄ ἐν Γηρυτάδῃ·   θεράπευε καὶ χόρταζε τῶν μονῳδιῶν.  Σοφοκλῆς τε ἐν Τυροῖ·   σίτοισι παγχόρτοισιν ἐξενίζομεν.  Εὔβουλος δ΄ ἐν Δόλωνι·   ἐγὼ κεχόρτασμαι μέν, ἄνδρεσ, οὐ κακῶσ,  ἀλλ΄ εἰμὶ πλήρησ, ὥστε καὶ μόλις πάνυ  ὑπεδησάμην ἅπαντα δρῶν τὰς ἐμβάδασ.  Σώφιλος δ΄ ἐν Φυλάρχῳ·   γαστρισμὸς ἔσται δαψιλήσ· τὰ προοίμια ὁρῶ  χορτασθήσομαι. νὴ τὸν Διόνυσον, ἄνδρεσ, ἤδη στρηνιῶ.  καὶ ̓́αμφις ἐν Οὐρανῷ·   εἰς τὴν ἑσπέραν χορτάζομαι  ἐν ἅπασιν ἀγαθοῖσ.  ταῦτα μὲν οὖν, ὦ Κύνουλκε, εἰπεῖν προχείρως ἔχω σοι τὰ νῦν, αὔριον δὲ ἢ ἔνηφι τὴν γὰρ εἰς τρίτην ̔ ̔ησίοδος εἴρηκεν οὕτως πληγαῖς σε χορτάσω, ἐάνπερ μὴ εἴπῃς ὁ κοιλιοδαίμων παρὰ τίνι κεῖται. σιωπήσαντος δ΄ ἐκείνου ἀλλὰ μὴν καὶ τοῦτο αὐτός σοι, ὦ κύον, ἐρῶ ὅτι Εὔπολις τοὺς κόλακας ἐν τῷ ὁμωνύμῳ δράματι οὕτω κέκληκε· τὸ δὲ μαρτύριον ἀναβαλοῦμαι, ἔστ΄ ἂν ἀποδῶ σοι τὰς πληγάσ. ἡσθέντων οὖν ἐπὶ τοῖς πεπαιγμένοις ἁπάντων  ἀλλὰ μήν, ἔφη ὁ Οὐλπιανόσ,  καὶ τὸν περὶ τῆς  μήτρας λόγον ἀποδώσω. ̓́αλεξις γὰρ ἐν τῷ Ποντικῷ ἐπιγραφομένῳ δράματι Καλλιμέδοντα τὸν ῥήτορα, Κάραβον δὲ ἐπικαλούμενον κωμῳδῶν ἦν δ΄ οὗτος εἷς τῶν κατὰ Δημοσθένη τὸν ῥήτορα πολιτευομένων φησὶν   ὑπὲρ πάτρας μὲν πᾶς τις ἀποθνῄσκειν θέλει,  ὑπὲρ δὲ μήτρας Καλλιμέδων ὁ Κάραβος  ἑφθῆς ἴσως προσεῖτ΄ ἂν ἀποθανεῖν. ἦν δὲ ὁ Καλλιμέδων καὶ ἐπὶ ὀψοφαγίᾳ διαβόητοσ,  μνημονεύει τῆς μήτρας καὶ ̓αντιφάνης ἐν Φιλομήτορι οὕτως   ἔμμητρον ἂν ᾖ τὸ ξύλον, βλάστην ἔχει·  μητρόπολίς ἐστιν, οὐχὶ πατρόπολις πόλισ·  μήτραν τινὲς πωλοῦσιν ἥδιστον κρέασ·  Μητρᾶς ὁ Χῖὸς ἐστι τῷ δήμῳ φίλοσ.  Εὔφρων δ΄ ἐν Παραδιδομένῃ·   οὑμὸς διδάσκαλος δὲ μήτραν σκευάσας  παρέθηκε Καλλιμέδοντι κἀσθίονθ΄ ἅμα  ἐποίησε πηδᾶν, ὅθεν ἐκλήθη Κάραβοσ.  Διώξιππος δ΄ ἐν ̓αντιπορνοβοσκῷ·  οἵων δ΄ ἐπιθυμεῖ βρωμάτων, ὡς μουσικῶν  ἤνυστρα, μήτρασ, χόλικασ. ἐν δὲ ̔ιστοριογράφῳ ·   τὴν στοὰν διεξέπαιεν ̓αμφικλῆσ· μήτρας δύο  κρεμαμένας δείξας ἐκεῖνον πέμπε, φησίν, ἂν ἴδῃσ.  Εὔβουλος δ΄ ἐν Δευκαλίωνι·   ἡπάτια, νῆστισ, πλεύμονεσ, μήτρα.  Λυγκεὺς δ΄ ὁ Σάμιοσ, ὁ Θεοφράστου γνώριμοσ, καὶ τὴν σὺν ὀπῷ χρῆσιν αὐτῆς οἶδεν. ἀναγράφων  γοῦν τὸ Πτολεμαίου συμπόσιόν φησιν οὕτως ` ΄ μήτρας τινὸς περιφερομένης ἐν ὄξει καὶ ὀπῷ.` τοῦ δὲ ὀποῦ μέμνηται ̓αντιφάνης ἐν Δυσέρωσι περὶ Κυρήνης τὸν λόγον ποιούμενος   ἐκεῖσε δ΄ οὐ πλέω  ὅθεν διεσπάσθημεν, ἐρρῶσθαι λέγων  ἅπασιν, ἵπποισ, σιλφίῳ, συνωρίσιν,  καυλῷ, κέλησι, μασπέτοισ, πυρετοῖσ, ὀπῷ.  τῆς δὲ διαφορᾶς τῆς περὶ τὴν ἐκτομίδα μνημονεύει ̔́ιππαρχος ὁ τὴν Αἰγυπτιακὴν ̓ιλιάδα συνθεὶς ἐν τούτοισ·  ἀλλὰ λοπὰς μ΄ εὔφραιν΄ ἢ μήτρης καλὰ πρόσωπα  ἐκβολάδοσ, δέλφαξ δ΄ ἐν κλιβάνῳ ἡδέα ὄζων.  Σώπατρος δ΄ ἐν μὲν ̔ιππολύτῳ φησὶν   ἀλλ΄ οἷα μήτρα καλλίκαρπος ἐκβολὰς  δίεφθα λευκανθεῖσα τυροῦται δέμασ, ἐν δὲ Φυσιολόγῳ·   μήτρας ὑείας οὐκ ἀφεψηθεὶς τόμοσ,   τὴν δηξίθυμον ἐντὸς ὀξάλμην ἔχων. ἐν δὲ Σίλφαισ·   μήτρας ὑείας ἑφθὸν ὡς φάγῃς τόμον,  δριμεῖαν ὠθῶν πηγανῖτιν εἰς χολήν. οἱ μέντοι ἀρχαῖοι πάντες πρὸ τοῦ δειπνεῖν οὐ παρέφερον οὔτε μήτρας οὔτε θρίδακας οὔτ΄ ἄλλο τι τῶν τοιούτων, ὥσπερ νῦν γίνεται. ̓αρχέστρατος γοῦν ὁ ὀψοδαίδαλος μετὰ τὸ δεῖπνον καὶ τὰς προπόσεις καὶ τὸ μύροις χρήσασθαί φησιν·   ἀεὶ δὲ στεφάνοισι κάρα παρὰ δαῖτα πυκάζου  παντοδαποῖσ, οἷς ἂν γαίας πέδον ὄλβιον ἀνθῇ,  καὶ στακτοῖσι μύροις ἀγαθοῖς χαίτην θεράπευε  καὶ σμύρναν λίβανόν τε πυρὸς μαλακὴν ἐπί τέφραν  βάλλε πανημέριοσ, Συρίης εὐώδεα καρπόν.   ἐμπίνοντι δέ σοι φερέτω τοιόνδε τράγημα,  γαστέρα καὶ μήτραν ἑφθὴν ὑὸς ἔν τε κυμίνῳ  ἒν τ΄ ὄξει δριμεῖ καὶ σιλφίῳ ἐμβεβαῶσαν  ὀρνίθων τ΄ ὀπτῶν ἁπαλὸν γένοσ, ὧν ἂν ὑπάρχῃ  ὥρη. τῶν δὲ Συρακοσίων τούτων ἀμέλησον,   οἳ πίνουσι μόνον βατράχων τρόπον οὐδὲν ἔδοντεσ.  ἀλλὰ σὺ μὴ πείθου κείνοισ, ἃ δ΄ ἐγὼ λέγω ἔσθε  βρωτά. τὰ δ΄ ἄλλα γ΄ ἐκεῖνα τραγήματα πάντα  πέφυκε πτωχείας παράδειγμα κακῆσ, ἑφθοὶ τ΄ ἐρέβινθοι  καὶ κύαμοι καὶ μῆλα καὶ ἰσχάδεσ. ἀλλὰ πλακοῦντα  αἴνει ̓αθήνησιν γεγενημένον εἰ δὲ μή, ἄν που  αὐτὸν ἔχῃς ἑτέρωθι, μέλι ζήτησον ἀπελθὼν   ̓αττικόν, ὡς τοῦτ΄ ἐστὶν ὃ ποιεῖ κεῖνον ὑβριστήν.  οὕτω τοι δεῖ ζῆν τὸν ἐλεύθερον ἢ κατὰ τῆς γῆς  καὶ κατὰ τοῦ βαράθρου καὶ Ταρτάρου ἐς τὸν ὄλεθρον  ἥκειν καὶ κατορωρύχθαι σταδίους ἀναρίθμουσ.  Λυγκεὺς δὲ διαγράφων τὸ Λαμίας τῆς αὐλητρίδος δεῖπνον, ὅτε ὑπεδέχετο Δημήτριον τὸν Πολιορκητήν, εὐθέως τοὺς εἰσελθόντας ἐπὶ τὸ δεῖπνον ἐσθίοντας ποιεῖ ἰχθῦς παντοίους καὶ κρέα. ὁμοίως  καὶ τὸ ̓αντιγόνου τοῦ βασιλέως δεῖπνον διατιθεὶς ἐπιτελοῦντος ̓αφροδίσια καὶ τὸ Πτολεμαίου τοῦ βασιλέως ἰχθῦς πρῶτον παρατίθησι καὶ κρέα. θαυμάζειν δ΄ ἐστὶν ἄξιον τοῦ τὰς καλὰς ὑποθήκας παραδιδόντος ἡμῖν ̓αρχεστράτου, ὃς ̓επικούρῳ τῷ σοφῷ τῆς ἡδονῆς καθηγεμὼν γενόμενος κατὰ τὸν ̓ασκραῖον ποιητὴν γνωμικῶς καὶ ἡμῖν συμβουλεύει τισὶ μὲν μὴ πείθεσθαι, αὑτῷ δὲ προσέχειν τὸν νοῦν, καὶ ἐσθίειν παρακελεύεται τὰ καὶ τά, οὐδὲν ἀποδέων τοῦ παρὰ Δαμοξένῳ τῷ κωμῳδιοποιῷ μαγείρου, ὅς ἐν Συντρόφοις φησιν   ̓επικούρου δέ με ὁρᾷς μαθητὴν ὄντα τοῦ σοφοῦ, παρ΄ ᾧ ἐν δύ΄ ἔτεσιν καὶ μησὶν οὐχ ὅλοις δέκα τάλαντ΄ ἐγώ σοι κατεπύκνωσα τέτταρα. β. τοῦτο δὲ τί ἐστιν, εἰπέ μοι. α. καθήγισα. μάγειρος ἦν κἀκεῖνοσ, οὐκ ᾔδει, θεοί, ποῖος μάγειροσ, ἡ φύσις πάσης τέχνης ἀρχέγονὸν ἐστ΄, ἀρχέγονον, ὦλιτήριε. οὐκ ἔστιν οὐδὲ ἓν νοεῖν σοφώτερον, πᾶν τ΄ εὐχερὲς τὸ πρᾶγμα, τοῦ λόγου τριβὴν  ἔχοντι τούτου· πολλὰ γὰρ συμβάλλεται. διόπερ μάγειρον ὅταν ἴδῃς ἀγράμματον μὴ Δημόκριτόν τε πάντα διανεγνωκότα, μᾶλλον δὲ κατέχοντα καταγέλα ὡς κενοῦ, καὶ τὸν ̓επικούρου κανόνα, μινθώσας ἄφες ὡς ἐκ διατριβῆσ, τοῦτο δεῖ γάρ εἰδέναι, τίν΄ ἔχει διαφορὰν πρῶτον, ὦ βέλτιστε σύ, γλαυκίσκος ἐν χειμῶνι καὶ θέρει πάλιν  ποῖος περὶ δύσιν Πλειάδος συνειδέναι ἰχθὺς ὑπὸ τροπὰς τ΄ ἐστὶ χρησιμώτατοσ. αἱ μεταβολαὶ γὰρ αἵ τε κινήσεισ, κακὸν ἠλίβατον ἀνθρώποισιν, ἀλλοιώματα ἐν ταῖς τροφαῖς ποιοῦσι, μανθάνεισ; τὸ δὲ ληφθὲν καθ΄ ὥραν ἀποδίδωσι τὴν χάριν, τίς παρακολουθεῖ ταῦτα; τοιγαροῦν στρόφοι καὶ πνευμάτια γινόμενα τὸν κεκλημένον  ἀσχημονεῖν ποιοῦσι. παρὰ δ΄ ἐμοὶ τρέφει τὸ προσφερόμενον βρῶμα καὶ λεπτύνεται ὀρθῶς τε διαπνεῖ . τοιγαροῦν εἰς τοὺς πόρους  ὁ χυμὸς ὁμαλῶς πανταχοῦ συνίσταται, χυμόσ, λέγει Δημόκριτοσ, οὐδὲν πρᾶγμα τὰ γινόμενα ποιεῖ τὸν φαγόντ΄ ἀρθριτικόν. β. καὶ τῆς ἰατρικῆς τι μετέχειν μοι δοκεῖσ. α. καὶ πᾶς ὁ φύσεως ἐντόσ, ἡ δ΄ ἀπειρία  τῶν νῦν μαγείρων κατανόει πρὸς τῶν θεῶν οἵα στίν. ἅλμην ὅταν ἴδῃς ἐξ ἰχθύων ὑπεναντίων αὑτοῖσι ποιοῦντας μίαν καὶ σήσαμ΄ ὑποτρίβοντας εἰς ταύτην, λαβὼν ἕκαστον αὐτῶν κατά μέρος προσπαρδέτω. β. ὥς μοι κεχάρισαι.  Α. τί γὰρ ἂν εὖ γένοιτ΄ ἔτι τῆς ἰδιότητος πρὸς ἑτέραν μεμιγμένης καὶ συμπλεκομένης οὐχὶ συμφώνους ἁφάσ;  τὸ ταῦτα διορᾶν ἐστιν ἐμψύχου τέχνησ, οὐ τὸ διανίζειν λοπάδας οὐδ΄ ὄζειν καπνοῦ. ἐγὼ γὰρ εἰς τοὐπτάνιον οὐκ εἰσέρχομαι. β. ἀλλὰ τί; α. θεωρῶ πλησίον καθήμενοσ, πονοῦσιν ἕτεροι δ΄, οἷς λέγω τὰς αἰτίας καὶ τἀποβαῖνον · ΄ ὀξὺ τὸ περίκομμ΄, ἄνεσ.  ΄ Β. ἁρμονικόσ, οὐ μάγειροσ· α.α ἐπίτεινον τὸ πῦρ. ὁμαλιζέτω τις τὸ τάχοσ· ἡ πρώτη λοπὰς  ζεῖ ταῖς ἐφεξῆς οὐχὶ συμφώνως  νοεῖς τὸν τύπον; β. ̓́απολλον. α. καί τι φαίνεται τέχνη;  εἶτ΄ οὐδὲν εἰκῇ παρατίθημι, μανθάνεισ,  βρῶμ΄, ἀλλὰ μείξας πάντα κατὰ συμφωνίαν.  β. πῶσ; α. ἔστιν αὑτοῖς ἃ διὰ τεττάρων ἔχει  κοινωνίαν, διὰ πέντε, διὰ πασῶν πάλιν  ταῦτα προσάγω πρὸς αὐτὰ τὰ διαστήματα  καὶ ταῖς ἐπιφοραῖς εὐθὺς οἰκείως πλέκω.   ἐνίοτ΄ ἐφεστὼς παρακελεύομαι ΄ πόθεν  ἅπτει; τί τούτῳ μιγνύειν μέλλεισ; ὅρα·   διάφωνον ἕλκεις Ι οὐχ ὑπερβήσῃ;΄ σοφὸν  ̓επίκουρος οὕτω κατεπύκνου τὴν ἡδονὴν  ἐμασᾶτ΄ ἐπιμελῶσ. οἶδε τἀγαθὸν μόνος  ἐκεῖνος οἷόν ἐστιν οἱ δ΄ ἐν τῇ στοᾷ  ζητοῦσι συνεχῶσ, οἷὸν ἐστ΄ οὐκ εἰδότεσ.  οὐκοῦν ὃ γ΄ οὐκ ἔχουσιν, ἀγνοοῦσι δέ,  οὐδ΄ ἂν ἑτέρῳ δοίησαν. β. οὕτω συνδοκεῖ·  ἀφῶμεν οὖν τὰ λοιπά· δῆλα δὴ πάλαι.  καὶ Βάτων δ΄ ἐν Συνεξαπατῶντι δυσχεραίνοντα ποιήσας μειρακίου πατέρα ὡς διαφθαρέντος κατὰ  τὴν δίαιταν ὑπὸ τοῦ παιδαγωγοῦ φησὶν   ἀπολώλεκας τὸ μειράκιόν μου παραλαβών,  ἀκάθαρτε, καὶ πέπεικας ἐλθεῖν εἰς βίον  ἀλλότριον αὑτοῦ· καὶ πότους ἑωθινοὺς  πίνει διὰ σὲ νῦν, πρότερον οὐκ εἰθισμένοσ.  β. εἶτ΄ εἰ μεμάθηκε, δέσποτα, ζῆν, ἐγκαλεῖσ;  α. ζῆν δ΄ ἐστὶ τὸ τοιοῦθ΄; β. ὡς λέγουσιν οἱ σοφοί. ὁ γοῦν ̓επίκουρός φησιν εἶναι τἀγαθὸν  τὴν ἡδονὴν δήπουθεν οὐκ ἔστιν δ΄ ἔχειν   ταύτην ἑτέρωθεν, ἐκ δὲ τοῦ ζῆν δὴ καλῶς  εὖ ζῶσ1΄ ἅπαντεσ, ἢ τυχὸν δώσεις ἐμοί;  α. ἑόρακας οὖν φιλόσοφον, εἰπέ μοι, τινὰ  μεθύοντ΄ ἐπὶ τούτοις θ΄ οἷς λέγεις κηλούμενον;  β. ἅπαντασ· οἱ γοῦν τὰς ὀφρῦς ἐπηρκότες  καὶ τὸν φρόνιμον ζητοῦντες ἐν τοῖς περιπάτοις  καὶ ταῖς διατριβαῖς ὥσπερ ἀποδεδρακότα   οὕτωσ, ἐπὰν γλαυκίσκος αὐτοῖς παρατεθῇ,  ἴσασιν οὗ δεῖ πρῶτον ἅψασθαι τόπου   καὶ τὴν κεφαλὴν ζητοῦσιν ὥσπερ πράγματοσ,  ὥστ΄ ἐκπεπλῆχθαι πάντασ.  καὶ παρ΄ ̓αντιφάνει δ΄ ἐν Στρατιώτῃ ἢ Τύχωνι παραινέσεις εἰσφέρων ἄνθρωπος τοιοῦτός ἐστιν, ὅς φησιν  ὅστις ἄνθρωπος δὲ φὺς  ἀσφαλές τι κτῆμ΄ ὑπάρχειν τῷ βίῳ λογίζεται,  πλεῖστον ἡμάρτηκεν. ἢ γάρ εἰσφορά τις ἥρπακεν  τἄνδοθεν πάντ΄ ἢ δίκῃ τις περιπεσὼν ἀπώλετο   ἢ στρατηγήσας προσῶφλεν ἢ χορηγὸς αἱρεθεὶς  ἱμάτια χρυσᾶ παρασχὼν τῷ χορῷ ῥάκος φορεῖ  ἢ τριηραρχῶν ἀπήγξατ΄ ἢ πλέων ἥλωκέ ποι  ἢ βαδίζων ἢ καθεύδων κατακέκοφθ΄ ὑπ΄ οἰκετῶν.  οὐ βέβαιον οὐδέν ἐστι, πλὴν ὅσ1΄ ἂν καθ΄ ἡμέραν   εἰς ἑαυτὸν ἡδέως τις εἰσαναλίσκων τύχῃ, οὐδὲ ταῦτα σφόδρα τι· καὶ γὰρ τὴν τράπεζαν ἁρπάσαι  κειμένην ἄν τις προσελθών ἀλλ΄ ὅταν τὴν ἔνθεσιν  ἐντὸς ἤδη τῶν ὀδόντων τυγχάνῃς κατεσπακώσ,  τοῦτ΄ ἐν ἀσφαλεῖ νόμιζε τῶν ὑπαρχόντων μόνον. τὰ αὐτὰ εἴρηκε καὶ ἐν ̔υδρίᾳ. .  εἰς ταῦτ΄ οὖν τις ἀποβλέπων, ἄνδρες φίλοι, εἰκότως ἂν ἐπαινέσειεν τὸν καλὸν Χρύσιππον κατέχοντα ἀκριβῶς τὴν ̓επικούρου φύσιν καὶ εἰπόντα μητρόπολιν εἶναι τῆς φιλοσοφίας αὐτοῦ τὴν ̓αρχεστράτου Γαστρολογίαν, ἣν πάντες οἱ τῶν  φιλοσόφων γαστρίμαργοι Θέογνίν τινα αὑτῶν εἶναι λέγουσι τὴν καλὴν ταύτην ἐποποιίαν. πρὸς οὓς καὶ Θεόγνητος ἐν Φάσματι ἢ Φιλαργύρῳ φησίν·   ἐκ τούτων  ἄνθρωπ΄, ἀπολεῖς με. τῶν γὰρ ἐκ τῆς ποικίλης  στοᾶς λογαρίων ἀναπεπλησμένος νοσεῖσ·   · ἀλλότριὸν ἐσθ΄ ὁ πλοῦτος ἀνθρώπῳ, πάχνη·  σοφία δ΄ ἴδιον, κρύσταλλοσ, οὐδεὶς πώποτε  ταύτην λαβὼν ἀπώλεσ1΄ ὦ τάλας ἐγώ,  οἵῳ μ΄ ὁ δαίμων φιλοσόφῳ συνῴκισεν  ἐπαρίστερ΄ ἔμαθεσ, ὦ πόνηρε, γράμματα·  ἀνέστροφέν σου τὸν βίον τὰ βιβλία·  πεφιλοσόφηκας γῇ τε κοὐρανῷ λαλῶν,  οἷς οὐδέν ἐστιν ἐπιμελὲς τῶν σῶν λόγων. ἔτι τοῦ Οὐλπιανοῦ διαλεγομένου παῖδες ἐπεισῆλθον φέροντες ἐπὶ δίσκων καράβους μείζονας Καλλιμέδοντος  τοῦ ῥήτοροσ, ὃς διὰ τὸ φιληδεῖν τῷ βρώματι Κάραβος ἐπεκλήθη. ̓́αλεξις μὲν οὖν αὐτὸν ἐν Δορκίδι ἢ Ποππυζούσῃ φίλιχθυν εἶναι κοινῶς παραδίδωσι καθάπερ καὶ ἄλλοι τῶν κωμῳδιοποιῶν, λέγων οὕτωσ·   τοῖς ἰχθυοπώλαις ἐστὶν ἐψηφισμένον,  ὥς φασι, χαλκῆν Καλλιμέδοντος εἰκόνα  στῆσαι Παναθηναίοισιν ἐν τοῖς ἰχθύσιν,  ἔχουσαν ὀπτὸν κάραβον ἐν τῇ δεξιᾷ,  ὡς αὐτὸν ὄντ΄ αὐτοῖσι τῆς τέχνης μόνον   σωτῆρα, τοὺς ἄλλους δὲ πάντας ζημίαν.  περισπούδαστος δὲ ἦν πολλοῖς ἡ τοῦ καράβου βρῶσισ, ὡς ἔστι δεῖξαι διὰ πολλῶν τῆς κωμῳδίας  μερῶν ἀρκέσει δὲ τὰ νῦν ̓αριστοφάνης ἐν ταῖς Θεσμοφοριαζούσαις οὕτως λέγων   ἰχθὺς ἐωνηταί τις ἢ σηπίδιον  ἢ τῶν πλατειῶν καρίδων ἢ πουλύπους  ἢ νῆστις ὀπτᾶτ΄ ἢ γαλεὸς ἢ τευθίδεσ;  β. μὰ τὸν Δί΄, οὐ δῆτ΄, Α. οὐδὲ βατίσ; β. οὒ   φημ΄ ἐγώ. α. οὐ χόριον οὐδὲ πυὸς οὐδ΄ ἧπαρ κάπρου  οὐδὲ σχαδόνες οὐδ΄ ἠτριαῖον δέλφακος  οὐδ΄ ἐγχέλειον οὐδὲ κάραβον μέγαν γυναιξὶ κοπιώσαις ἐπεχορηγήσατε; πλατείας δὲ καρῖδας ἂν εἴη λέγων τοὺς ἀστακοὺς καλουμένουσ, ὧν μνημονεύει Φιλύλλιος ἐν Πόλεσι. καὶ ̓αρχέστρατος γὰρ ἐν τῷ διαβοήτῳ ποιήματι οὐδ΄ ὅλως που κάραβον ὀνομάζων ἀστακὸν προσαγορεύει, ὥσπερ κἀν τούτοισ.   ἀλλὰ παρεὶς λῆρον πολὺν ἀστακὸν ὠνοῦ  τὸν τὰς χεῖρας ἔχοντα μακρὰς ἄλλως τε βαρείασ,  τοὺς δὲ πόδας μικρούσ, βραδέως δ΄ ἐπὶ γαῖαν ὀρούει.  εἰσὶ δὲ πλεῖστοι μὲν πάντων ἀρετῇ τε κράτιστοι  ἐν Λιπάραισ· πολλοὺς δὲ καὶ ̔ελλήσποντος ἀθροίζει. καὶ ̓επίχαρμος δ΄· ἐν ̔́ηβας γάμῳ τὸν προειρημένον ἀστακὸν ὑπὸ τοῦ ̓αρχεστράτου δηλοῖ ὅτι κάραβός ἐστι λέγων οὕτως ·   ἐντὶ δ΄ ἀστακοὶ κολύβδαιναί τε χὢς τὰ πόδι΄ ἔχει  μικρά, τὰς χεῖρας δὲ μακράσ, κάραβος δὲ τὤνυμα.  ἴδιον δ΄ ἐστὶ γένος καράβων τε καὶ ἀστακῶν ἄλλο, ἔτι δὲ καρίδων. τὸν δ΄ ἀστακὸν οἱ ̓αττικοὶ διὰ τοῦ  ὀστακὸν λέγουσι, καθάπερ καὶ ὀσταφίδασ. ̓επίχαρμος δὲ ἐν Γᾷ καὶ Θαλάσσᾳ φησίν·   κἀστακοὶ γαμψώνυχοι.  Σπεύσιππος δὲ ἐν β΄, ̔ομοίων παραπλήσιά φησιν εἶναι τῶν μαλακοστράκων κάραβον, ἀστακόν, νύμφην, ἄρκτον, καρκίνον, πάγουρον. Διοκλῆς δ΄ ὁ Καρύστιός φησι·  καρῖδεσ, καρκίνοι, κάραβοι,  ἀστακοὶ εὔστομα καὶ διουρητικά κολύβδαιναν δ΄ εἴρηκεν ̓επίχαρμος ἐν τοῖς προεκκειμένοισ, ὡς μὲν Νίκανδρός φησι, τὸ θαλάσσιον αἰδοῖον, ὡς δ΄ ὁ ̔ηρακλείδης ἐν ̓οψαρτυτικῷ, τὴν καρῖδα. ̓αριστοτέλης δ΄ ἐν πέμπτῳ ζῴων μορίων  τῶν μαλακοστράκων ὀχεύονται, φησί, κάραβοι, ἀστακοί, καρῖδες καὶ τὰ τοιαῦτα, ὥσπερ καὶ τὰ ὀπισθουρητικὰ τῶν τετραπόδων, ὀχεύονται δὲ τοῦ ἔαρος ἀρχομένου πρὸς τῇ γῇ ἤδη γὰρ ὦπται ἡ ὀχεία πάντων τῶν τοιούτων, ἐνιαχοῦ δὲ ὅταν τὰ σῦκα ἄρχηται πεπαίνεσθαι. γίνονται δ΄ οἱ μὲν κάραβοι  ἐν τοῖς τραχέσι καὶ πετρώδεσιν, οἱ δ΄ ἀστακοὶ ἐν τοῖς λείοισ, ἐν δὲ τοῖς πηλώδεσιν οὐδέτεροι, διὸ καὶ· ἐν ̔ελλησπόντῳ μὲν καὶ περὶ Θάσον ἀστακοὶ γίνονται, περὶ δὲ τὸ Σίγειον καὶ τὸν ̓́αθω κάραβοι. εἰσὶ δ΄ οἱ κάραβοι μακρόβιοι πάντεσ.  Θεόφραστος δ΄ ἐν τῷ περὶ τῶν φωλευόντων τοὺς ἀστακοὺς καὶ καράβους καὶ καρῖδας ἐκδύεσθαί φησι τὸ γῆρασ. περὶ δὲ τῶν καρίδων, ὅτι καὶ πόλις ἦν  Καρίδες περὶ Χίον τὴν νῆσον ̓́εφορος ἐν τῇ γ΄ ἱστορεῖ, κτίσαι φάσκων αὐτὴν τοὺς διασωθέντας ἐκ τοῦ ἐπὶ Δευκαλίωνος γενομένου κατακλυσμοῦ μετὰ Μάκαροσ, καὶ μέχρι νῦν τὸν τόπον καλεῖσθαι  Καρίδασ. ὁ δὲ ὀψοδαίδαλος ̓αρχέστρατος παραινεῖ τάδε·  ἢν δὲ ποτ΄ εἰς ̓́ιασον Καρῶν πόλιν εἰσαφίκηαι, καρῖδ΄ εὐμεγέθη λήψῃ· σπανία δὲ πρίασθαι· ἐν δὲ Μακηδονίᾳ τε καὶ ̓αμβρακίᾳ μάλα πολλαὶ ἐκτεταμένως δ΄ εἴρηκε καρῖδα ̓αραρὼς μὲν ἐν Καμπυλίωνι·  αἵ τε καμπύλαι  καρῖδες ἐξήλλοντο δελφίνων δίκην   εἰς σχοινόπλεκτον ἄγγοσ.  καὶ Εὔβουλος ἐν ̓ορθάννῃ·   καρῖδα καθῆκα κάτω κἀνέσπασ1΄ αὖθισ. ̓αναξανδρίδης Λυκούργῳ·   καὶ συμπαίζει καριδαρίοις  μετὰ περκιδίων καὶ θρᾳττιδίων  καὶ ψητταρίοις μετὰ κωθαρίων  καὶ σκινδαρίοις μετὰ κωβιδίων. ὁ δ΄ αὐτὸς κἀν Πανδάρῳ φησὶν   οὐκ ἐπικεκυφὼς ὀρθόσ, ὦ βέλτιστ΄, ἔσῃ· αὕτη δὲ καριδοῖ τὸ σῶμα καμπύλη, ἄγκυρά τ΄ ἐστὶν ἄντικρυς τοῦ σώματοσ, ἐν δὲ Κερκίῳ·  ἐρυθρότερον καρῖδος ὀπτῆς σ1΄ ἀποφανῶ·  Εὔβουλος Τιτθαῖσ·  καρῖδάς τε τῶν  κυφῶν.  καὶ ΄ ̓ωφελίων Καλλαίσχρῳ·  κυρταὶ δ΄ ὁμοῦ καρῖδες ἐν ξηρῷ πέδω.  καὶ ἐν ̓ιαλέμῳ·   ὠρχοῦντο δ΄ ὡς καρῖδες ἀνθράκων ἔπι   πηδῶσι κυρταί. συνεσταλμένως δ΄ εἴρηκεν Εὔπολις ἐν Αἰξὶν οὕτωσ·   πλὴν ἅπαξ ποτ΄ ἐν Φαίακος ἔφαγον καρίδασ.  καὶ ἐν Δήμοισ·   ἔχων τὸ πρόσωπον καρίδος μασθλητίνησ. ΄ ὠνομάσθησαν δὲ καρῖδες ἀπὸ τοῦ κάρα· τὸ πλεῖστον γὰρ μέρος τοῦ σώματος ἡ κεφαλὴ ἀπηνέγκατο. καρίδες δὲ βραχέως οἱ ̓αττικοὶ ἀναλόγωσ· παρὰ γὰρ τὸ κάρη γέγονε διὰ τὸ μείζονι κεχρῆσθαι  κεφαλῇ. ὡς οὖν παρὰ τὸ γραφὴ γραφὶς καὶ βολὴ βολίσ, οὕτως καὶ παρὰ τὸ κάρη καρίσ. ταθείσης δὲ τῆς παρατελευταίας ἐτάθη καὶ τὸ τέλοσ, καὶ ὁμοίως λέγεται τῷ ψηφὶς καὶ κρηπίσ.  περὶ δὲ τῶν ὀστρακοδέρμων τούτων Δίφιλος μὲν ὁ Σίφνιος οὕτω γράφει τῶν δ΄ ὀστρακοδέρμων καρίσ, ἀστακόσ, κάραβοσ, καρκίνοσ, λέων τοῦ αὐτοῦ γένους ὄντα διαφέρουσι. μείζων δ΄ ἐστὶν ὁ λέων τοῦ ἀστακοῦ, οἱ δὲ κάραβοι καὶ  γραψαῖοι λέγονται· τῶν καρκίνων δ΄ εἰσὶν σαρκωδέστεροι. ὁ δὲ καρκίνος βαρὺς καὶ δύσπεπτοσ.  Μνησίθεος δ΄ ὁ ̓αθηναῖος ἐν τῷ περὶ ἐδεστῶν  κάραβοι,  φησί, καὶ καρκίνοι καὶ καρῖδες καὶ τὰ ὅμοια δύσπεπτα μὲν πάντα, τῶν δ΄ ἄλλων ἰχθύων εὐπεπτότερα πολλῷ. πρέπει δ΄ αὐτοῖς ὀπτᾶσθαι μᾶλλον ἢ ἕψεσθαι. κουρίδας δὲ τὰς καρῖδας εἴρηκε Σώφρων ἐν  γυναικείοις οὕτωσ·· ἴδε καλᾶν κουρίδων, ἴδε καμμάρων, ἴδε φίλα· θᾶσαι μὰν ὡς ἐρυθραὶ τ΄ ἐντὶ καὶ λειοτριχιῶσαι. ̓επίχαρμος δ΄ ἐν Γᾷ καὶ Θαλάσσᾳ·   κουρίδες τε ταὶ φοινίκιαι. ἐν δὲ Λόγῳ καὶ Λογίννᾳ διὰ τοῦ ω εἴρηκεν  ἀφύας τε κωρίδας τε καμπύλασ.  Σιμωνίδης δέ·  θύννοισι τευθίσ, κωβιοῖσι κωρίδεσ.  ἑξῆς εἰσεκομίσθη ταγηνιστὰ ἥπατα περιειλημένα τῷ καλουμένῳ ἐπίπλῳ, ὃν Φιλέταιρος ἐν Τηρεῖ ἐπίπλοον εἴρηκεν. εἰς ἃ ἀποβλέψας ὁ Κύνουλκος  λέγε ἡμῖν,  ἔφη, ὦ σοφὲ Οὐλπιανέ, εἲ  που κεῖται οὕτως τὸ ἧπαρ ἐντετυλιγμένον.  καὶ ὅσ·  ἐὰν πρότερον δείξῃς σὺ παρὰ τίνι ὁ ἐπίπλους εἴρηται ἐπὶ τοῦ λίπους καὶ τοῦ ὑμένοσ.  ἀντικορυσσομένων οὖν τούτων ὁ Μυρτίλος ἔφη· ὁ μὲν ἐπίπλους παρ΄ ̓επιχάρμῳ ἐν Βάκχαισ·   καὶ τὸν ἀρχὸν ἐπικαλύψας ἐπιπλόῳ.  καὶ ἐν Θεαροῖσ·   ὀσφύος τε πέρι κἠπιπλόου. καὶ ὁ Χῖος δὲ ̓́ιων ἐν ταῖς ̓επιδημίαις ἔφη· τῷ ἐπίπλῳ ἐπικαλύψασ.΄ ἀπέχεισ, φίλη κεφαλὴ Οὐλπιανέ, τὸν ἐπίπλουν, ἵν΄ ἤδη ποτὲ αὐτῷ ἐντυλιχθεὶς κατακαυθῇς καὶ πάντας ἡμᾶς ζητήσεων ἀπαλλάξῃσ. τὸ δὲ μαρτύριον τοῦ οὕτως διεσκευασμένου ἥπατος δίκαιος εἶ σὺ ἀπομνημονεῦσαι, προειρημένου σοι πάλαι ὅτε περὶ τῶν ὠτίων καὶ ποδῶν  ἐζητοῦμεν, ὅτι ̓́αλεξις ἐν Κρατείᾳ ἢ Φαρμακοπώλῃ  εἴρηκε. πᾶσα δ΄ ἡ ἐκλογὴ χρησίμη οὖσα εἰς πολλά, ἐπεὶ τὰ νῦν διὰ μνήμης οὐ κρατεῖσ, αὐτὸς ἐγὼ διεξελεύσομαι. φησὶ δ΄ οὕτως ὁ κωμικόσ·  πρῶτον μὲν οὖν ὄστρεια παρὰ Νηρεῖ τινι  ἰδὼν γέροντι φυκί΄ ἠμφιεσμένα  ἔλαβον ἐχίνους τ΄  ἐστὶ γὰρ προοίμιον  δείπνου χαριέντως ταῦτα πεπρυτανευμένου.  τούτων δὲ ἀπολυθείσ, κειμένων ἰχθυδίων  μικρῶν, τρεμόντων τῷ δέει τί πείσεται,  θαρρεῖν κελεύσας ἕνεκ΄ ἐμοῦ ταῦτ΄ οὐδὲ ἓν  φήσας ἀδικήσειν ἐπριάμην γλαῦκον μέγαν.   ἔπειτα νάρκην ἔλαβον, ἐνθυμούμενος  ὅτι δεῖ γυναικὸς ἐπιφερούσης δακτύλους  ἁπαλοὺς ὑπ΄ ἀκάνθης μηδὲ ἓν τούτων παθεῖν.  ἐπὶ τὸ τάγηνον φυκίδασ, ψήττας τινάσ,  καρῖδα, φύκην, κωβιόν, πέρκην, σπάρον,  ἐποίησὰ τ΄ αὐτὸ ποικιλώτερον ταῶ.  κρεᾴδι΄ ἄττα,ϙ ποδάρια, ῥύγχη τινά,  ὠτάρι΄ ὕει΄, ἡπάτιον ἐγκεκαλυμμένον   αἰσχύνεται γὰρ πελιδνὸν ὂν τῷ χρώματι.  τούτοις μάγειρος οὐ πρόσεισ1΄ οὐδ΄ ὄψεται·  οἰμώξεται γὰρ νὴ Δί΄. ἀλλ΄ ἐγὼ σοφῶς  ταῦτ΄ οἰκονομήσω καὶ γλαφυρῶς καὶ ποικίλως  οὕτω ποῶ γὰρ τοὔψον αὐτός ὥστε τοὺς  δειπνοῦντας εἰς τὰ λοπάδι΄ ἐμβάλλειν ποῶ  ἐνίοτε τοὺς ὀδόντας ὑπὸ τῆς ἡδονῆσ.  τὰς σκευασίας πάντων δὲ καὶ τὰς συστάσεις  τούτων ἕτοιμός εἰμι δεικνύειν, λέγειν,   προῖκα προδιδάσκειν, ἂν θέλῃ τις μανθάνειν.  ὅτι δ΄ ἔθος τῷ ἐπίπλῳ περικαλύπτεσθαι τὰ ἡπάτια, ̔ηγήσανδρος ὁ Δελφὸς ἐν ὑπομνήμασί φησι Μετάνειραν τὴν ἑταίραν ὡς ἐν τοῖς κεκαλυμμένοις ἡπατίοις αὐτὴ πνευμόνιον ἔλαβε καὶ ὡς περιελοῦσα τὸ στέαρ εἶδεν, ἀνέκραγεν·   ἀπόλωλα, πέπλων μ΄ ὤλεσαν περιπτυχαί. μήποτε δὲ καὶ Κρώβυλος ὁ κωμῳδιοποιὸς αἰσχυνόμενον εἶπε τὸ τοιοῦτο ἧπαρ ὥσπερ καὶ, ἐν Ψευδυποβολιμαίῳ λέγων οὕτωσ·   καὶ πλεκτάνην στιφρὰν σφόδρ΄, ἐπὶ τούτοις τέ που  αἰσχυνόμενον ἧπαρ καπρίσκου σκατοφάγου.  ἡπάτιον δ΄ εἴρηκεν ̓αριστοφάνης ἐν Ταγηνισταῖς καὶ ̓αλκαῖος ἐν Παλαίστρᾳ Εὔβουλὸς τ΄ ἐν Δευκαλίωνι. δασυντέον δὲ λέγοντας τὸ ἧπαρ· καὶ γὰρ ἡ συναλοιφή ἐστιν παρ΄ ̓αρχιλόχῳ διὰ δασέοσ. φησὶ γάρ·   χολὴν γὰρ οὐκ ἔχεις ἐφ΄ ἥπατι.  ἐστὶ δὲ καὶ ἰχθύς τις ἥπατος καλούμενοσ, ὅν φησιν ὁ αὐτὸς Εὔβουλος ἐν Λάκωσιν ἢ Λὴδᾳ οὐκ ἔχειν χολήν·  οὐκ ᾤου σύ με  χολὴν ἔχειν, ὡς δ΄ ἡπάτῳ μοι διελέγου;  ἐγὼ δὲ γ΄ εἰμὶ τῶν μελαμπύγων ἔτι. ·  ̔ηγήσανδρος δ΄ ἐν ὑπομνήμασιν ἐν τῇ κεφαλῇ φησι τὸν ἥπατον δύο λίθους ἔχειν τῇ μὲν αὐγῇ καὶ τῷ χρώματι παραπλησίους τοῖς ὀστρείοισ, τῷ δὲ σχήματι ῥομβοειδεῖσ. Ταγηνιστῶν δ΄ ἰχθύων μνημονεύει ̓́αλεξις ἐν Δημητρίῳ καθάπερ κἀν τῷ προκειμένῳ δράματι.  Εὔβουλος ̓ορθάννῃ·  πᾶσα δ΄ εὔμορφος γυνὴ  ἐρῶσα φοιτᾷ τηγάνων τε σύντροφα  τριβαλλοποπανόθρεπτα μειρακύλλια,  ὁμοῦ δὲ τευθὶς καὶ Φαληρικὴ κόρη  σπλάγχνοισιν ἀρνείοισι συμμεμιγμένη  πηδᾷ, χορεύει, πῶλος ὣς ἀπὸ ζυγοῦ.  ῥιπὶς δ΄ ἐγείρει φύλακας ̔ ̔ηφαίστου κύνας  θερμῇ παροξύνουσα τηγάνου πνοῇ·  ὀσμὴ δὲ πρὸς μυκτῆρας ἠρεθισμένη   ᾄσσει· μεμαγμένη δὲ Δήμητρος κόρη  κοίλη φάραγγος δακτύλου πιέσματι  σύρει τριήρους ἐμβολὰς μιμουμένη,  δείπνου πρόδρομον ἄριστον. ἤσθιον δὲ καὶ ταγηνιστὰς σηπίασ. Νικόστρατος ἢ Φιλέταιρος ἐν ̓αντύλλῳ φησὶν   οὔποτ΄ ἂν αὖθις αὖ  σηπίαν ἀπὸ τηγάνου  τολμήσαιμι φαγεῖν μόνοσ. ̔ ̔ηγήμων δ΄ ἐν Φιλίννῃ καὶ γόνον ἐκ ταγήνου ἐσθίοντας ποιεῖ ἐν τούτοισ·   μἀλλὰ ταχέως ἰὼν πρίω μοι πουλύπουν  καὶ δὸς καταφαγεῖν κἀπὸ τηγάνου γόνον.   ἐπὶ τούτοις οὐχ ἡσθεὶς ὁ Οὐλπιανόσ, ἀνιαθεὶς δέ, ἀποβλέψας ὡς ἡμᾶς καὶ τὰ ἐξ ̓ορθάννου Εὐβούλου ἰαμβεῖα εἰπών·  ὡς εὖ νεναυάγηκεν ἐπὶ τοῦ τηγάνου  ὁ θεοῖσιν ἐχθρὸς  Μυρτίλοσ· ὅτι γὰρ οὐδὲν τούτων πριάμενός ποτε ἔφαγεν εὖ οἶδα, τῶν τινος οἰκετῶν αὐτοῦ εἰπόντος μοί ποτε τὰ ἐκ Πορνοβοσκοῦ Εὐβούλου ἰαμβεῖα τάδε ·   τρέφει με Θετταλός τις ἄνθρωπος βαρύσ,  πλουτῶν, φιλάργυρος δὲ κἀλιτήριοσ,   ὀψοφάγοσ, ὀψωνῶν δὲ μέχρι τριωβόλου.  ἐπεὶ δὲ πεπαιδευμένος ἦν ὁ νεανίσκος καὶ οὐχὶ παρὰ τῷ Μυρτίλῳ γε, ἀλλὰ παρὰ ἄλλῳ τινί, ὡς ἐπυνθανόμην αὐτοῦ πῶς εἰς τὸν Μυρτίλον ἐνέπεσεν, ἔφη μοι τὰ ἐκ Νεοττίδος ̓αντιφάνους τάδε·   παῖς ὢν μετ΄ ἀδελφῆς εἰς ̓αθήνας ἐνθάδε  ἀφικόμην ἀχθεὶς ὑπό τινος ἐμπόρου,  Σύρος τὸ γένος ὤν. περιτυχὼν δ΄ ἡμῖν ὁδὶ  κηρυττομένοις ὀβολοστάτης ὢν ἐπρίατο,  ἄνθρωπος ἀνυπέρβλητος εἰς πονηρίαν,   τοιοῦτος οἷος μηδὲν εἰς τὴν οἰκίαν,  μηδ΄ ὧν ὁ Πυθαγόρας ἐκεῖνος ἤσθιεν  ὁ τρισμακαρίτησ, εἰσφέρειν ἔξω θύμου.  ἔτι τοῦ Οὐλπιανοῦ τοιαῦτά τινα παίζοντος ὁ Κύνουλκος ἀνέκραγεν ἄρτου δεῖ καὶ οὐ τοῦ  Μεσσαπίων βασιλέως λέγω τοῦ ἐν ̓ιαπυγίᾳ, περὶ οὗ καὶ σύγγραμμά ἐστι Πολέμωνι. μνημονεύει δ΄ αὐτοῦ καὶ Θουκυδίδης ἐν ζ΄ καὶ Δημήτριος ὁ κωμῳδιοποιὸς ἐν τῷ ἐπιγραφομένῳ δράματι Σικελία διὰ τούτων·   κἀκεῖθεν εἰς τὴν ̓ιταλίαν ἀνέμῳ Νότῳ  διεβάλομεν τὸ πέλαγος εἰς Μεσσαπίουσ·  ἄρτος δ΄ ἀναλαβὼν ἐξένισεν ἡμᾶς καλῶσ.  β. ξένος γε χαρίεισ. α. ἦν ἐκεῖ  μέγας  καὶ λαμπρὸς ἦν. οὐ τούτου οὖν τοῦ ̓́αρτου ὁ νῦν καιρὸς ἦν, ἀλλὰ τῶν εὑρημένων ὑπὸ τῆς Σιτοῦς καλουμένης Δήμητρος καὶ ̔ιμαλίδοσ, οὕτως γὰρ ἡ θεὸς παρὰ Συρακοσίοις τιμᾶται, ὡς ὁ αὐτὸς Πολέμων ἱστορεῖ ἐν τῷ περὶ τοῦ Μορύχου. ἐν δὲ τῷ α΄ τῶν πρὸς Τίμαιον ἐν Σκώλῳ φησὶ τῷ Βοιωτιακῷ Μεγαλάρτου  καὶ Μεγαλομάζου ἀγάλματα ἱδρῦσθαι. ἐπεὶ δὲ ἤδη ἄρτοι εἰσεκομίζοντο καὶ πλῆθος ἐπ΄ αὐτοῖς παντοδαπῶν βρωμάτων, ἀποβλέψας εἰς αὐτὰ ἔφη·   τοῖς ἄρτοις ὅσας  ἱστᾶσι παγίδας οἱ ταλαίπωροι βροτοί,  φησὶν ̓́αλεξις ἐν τῇ Εἰς τὸ φρέαρ. ἡμεῖς οὖν εἴπωμέν τι καὶ περὶ ἄρτων.  προφθάσας δ΄ αὐτὸν ὁ Ποντιανὸς ἔφη·  Τρύφων ὁ ̓αλεξανδρεὺς ἐν τοῖς φυτικοῖς ἐπιγραφομένοις ἄρτων ἐκτίθεται γένη, εἴ τι κἀγὼ μέμνημαι, ζυμίτην, ἄζυμον, σεμιδαλίτην, χονδρίτην,  συγκομιστόν τοῦτον δ΄ εἶναί φησι καὶ διαχωρητικώτερον τοῦ καθαροῦ τὸν ἐξ ὀλυρῶν, τὸν ἐκ τιφῶν, τὸν ἐκ μελινῶν. γίνεται μέν, φησίν, ὁ χονδρίτης ἐκ τῶν ζειῶν· ἐκ γὰρ κριθῆς χόνδρον μὴ γίνεσθαι. παρὰ δὲ τὰς ὀπτήσεις ὀνομάζεσθαι ἰπνίτην, οὗ μνημονεύειν Τιμοκλέα ἐν Ψευδολῃσταῖς οὕτως Ι  καταμαθὼν δὲ κειμένην θερμὴν σκάφην  θερμῶν ἰπνιτῶν ἤσθιον.  ἐσχαρίτησ. τούτου μνημονεύει ̓αντίδοτος ἐν Πρωτοχόρῳ·   λαβόντα θερμοὺς ἐσχαρίτασ, πῶς γὰρ οὔ;  τούτους ἀνειλίττοντα βάπτειν εἰς γλυκύν.  καὶ Κρώβυλος ἐν ̓απαγχομένῳ ·  καὶ σκάφην λαβών τινα  τῶν ἐσχαριτῶν τῶν καθαρῶν.  Λυγκεὺς δ΄ ὁ Σάμιος ἐν τῇ πρὸς Διαγόραν ἐπιστολῇ συγκρίνων τὰ ̓αθήνησι γινόμενα τῶν ἐδωδίμων πρὸς τὰ ἐν ̔ρόδῳ φησὶν ΄ ἔτι δὲ σεμνυνομένων παρ΄ ἐκείνοις τῶν ἀγοραίων ἄρτων, ἀρχομένου μὲν τοῦ δείπνου καὶ μεσοῦντος οὐθὲν λειπομένους ἐπιφέρουσιν ἀπειρηκότων δὲ καὶ πεπληρωμένων  ἡδίστην ἐπεισάγουσι διατριβὴν τὸν διάχριστον ἐσχαρίτην καλούμενον, ὃς οὕτω κέκραται τοῖς μειλίγμασι καὶ τῇ μαλακότητι καὶ τοιαύτην ἐνθρυπτόμενος ἔχει πρὸς τὸν γλυκὺν συναυλίαν ὥστε προσβιαζόμενος θαυμαστόν τι συντελεῖ· καθάπερ γὰρ ἀνανήφειν πολλάκις γίνεται τὸν μεθύοντα, τὸν αὐτὸν τρόπον ὑπὸ τῆς ἡδονῆς ἀναπεινῆν γίνεται τὸν ἐσθίοντα.  ἀταβυρίτην. Σώπατρος ἐν Κνιδίᾳ  ̓αταβυρίτης δ΄ ἄρτος ἦν πλησίγναθοσ.   ̓αχαί̈νασ. τούτου τοῦ ἄρτου μνημονεύει Σῆμος ἐν η΄] Δηλιάδος λέγων ταῖς θεσμοφόροις γίνεσθαι. εἰσὶ δὲ ἄρτοι μεγάλοι, καὶ ἑορτὴ καλεῖται Μεγαλάρτια  ἐπιλεγόντων τῶν φερόντων  ἀχαΐνην στέατος ἔμπλεων τράγον. κριβανίτην. τούτου μνημονεύει ̓αριστοφάνης ἐν Γήρᾳ· ποιεῖ δὲ λέγουσαν ἀρτόπωλιν διηρπασμένων αὐτῆς τῶν ἄρτων ὑπὸ τῶν τὸ γῆρας ἀποβαλλόντων   τουτὶ τί ἦν τὸ πρᾶγμα; β. θερμούσ, ὦ τέκνον. α. ἀλλ΄ ἦ παραφρονεῖσ; β. κριβανίτασ, ὦ τέκνον.  α. τί κριβανίτασ; β. πάνυ δὲ λευκούσ, ὦ τέκνον.  ἐγκρυφίαν. τούτου μνημονεύει Νικόστρατος ἐν ̔ιεροφάντῃ καὶ ὁ ὀψοδαίδαλος ̓αρχέστρατοσ, οὗ κατὰ καιρὸν τὸ μαρτύριον παραθήσομαι.  δίπυρον. Εὔβουλος ἐν Γανυμήδει.  διπύρους τε θερμούσ. β. οἱ δίπυροι δ΄ εἰσὶν τίνεσ;  β. ἄρτοι τρυφῶντεσ,  ̓αλκαῖος Γανυμήδει. λάγανον. τοῦτο ἐλαφρὸν τ΄ ἐστὶ καὶ ἄτροφον, καὶ μᾶλλον αὐτοῦ ἔτι ἡ ἐπανθρακὶς καλουμένη. μνημονεύει δὲ τοῦ μὲν ̓αριστοφάνης ἐν ̓εκκλησιαζούσαις φάσκων   λάγανα πέττεται,  τῆς δ΄ ἀπανθρακίδος Διοκλῆς ὁ Καρύστιος ἐν α ̔υγιεινῶν οὑτωσὶ λέγων ἡ δ΄ ἀπανθρακίς ἐστι τῶν λαγάνων ἁπαλωτέρα. ἔοικε δὲ καὶ οὗτος ἐπ΄ ἀνθράκων γίνεσθαι, ὥσπερ καὶ ὁ παρ΄ ̓αττικοῖς ἐγκρυφίασ· ὃν καὶ ̓αλεξανδρεῖς τῷ Κρόνῳ ἀφιεροῦντες προτιθέασιν ἐσθίειν τῷ βουλομένῳ ἐν τῷ τοῦ Κρόνου ἱερῷ. ̓επίχαρμος δ΄ ἐν ̔́ηβης γάμῳ κἀν Μούσαιστοῦτο δὲ τὸ δρᾶμα διασκευή ἐστι τοῦ προκειμένουἄρτων ἐκτίθεται γένη κριβανίτην, ὅμωρον, σταιτίτην, ἐγκρίδα, ἀλειφατίτην, ἡμιάρτιον. ὧν καὶ Σώφρων ἐν γυναικείοις μίμοις μνημονεύει λέγων  οὕτωσ· Ι ΄ δεῖπνον ταῖς θεαῖσ,1 κριβανίτας καὶ ὁμώρους καὶ ἡμιάρτιον ̔εκάτᾳ.΄ οἶδα δ΄, ἄνδρες φίλοι, ὅτι ̓αττικοὶ μὲν διὰ τοῦ ρ στοιχείου λέγουσι καὶ κρίβανον καὶ κριβανίτην. ̔ηρόδοτος δ΄ ἐν δευτέρᾳ τῶν ἱστοριῶν ἔφη· κλιβάνῳ διαφανεῖ. καὶ ὁ Σώφρων δὲ ἔφη· τίς σταιτίτας ἢ κλιβανίτας ἢ ἡμιάρτια πέσσει; ὁ δ΄ αὐτὸς μνημονεύει καὶ Πλακίτα τινὸς ἄρτου ἐν γυναικείοισ· ΄εἰς νύκτα μ΄ ἑστιάσειν ἄρτῳ πλακίτᾳ.΄ καὶ τυρῶντος δ΄ ἄρτου μνημονεύει ὁ Σώφρων ἐν  τῇ ἐπιγραφομένῃ Πενθερᾷ οὕτως Σϙ2 συμβουλεύω τ΄ ἐμφαγεῖν ἄρτον γάρ τις τυρῶντα τοῖς παιδίοις ἴαλε.΄ Νίκανδρος δ΄ ὁ Κολοφώνιος ἐν ταῖς Γλώσσαις τὸν ἄζυμον ἄρτον καλεῖ δάρατον. Πλάτων δ΄ ὁ  κωμῳδιοποιὸς ἐν Νυκτὶ μακρᾷ τοὺς μεγάλους ἄρτους καὶ ῥυπαροὺς Κιλικίους ὀνομάζει διὰ τούτων   κἆθ΄ ἧκεν ἄρτους πριάμενος  μὴ τῶν καθαρύλλων, ἀλλὰ μεγάλους Κιλικίουσ. ἐν δὲ τῷ Μενελάῳ ἐπιγραφομένῳ ἀγελαίους τινὰς  ἄρτους καλεῖ, αὐτοπύρου δ΄ ἄρτου μέμνηται ̓́αλεξις ἐν Κυπρίῳ·   τὸν δ΄ αὐτόπυρον ἄρτον ἀρτίως φαγών.  Φρύνιχος δ΄ ἐν Ποαστρίαις αὐτοπυρίτας αὐτοὺς καλῶν φησιν  αὐτοπυρίταισὶ τ΄ ἄρτοις καὶ λιπῶσι στεμφύλοισ. ὀρίνδου δ΄ ἄρτου μέμνηται Σοφοκλῆς ἐν Τριπτολέμῳ ἤτοι τοῦ ἐξ ὀρύζης γινομένου ἢ ἀπὸ τοῦ ἐν Αἰθιοπίᾳ γιγνομένου σπέρματοσ, ὅ ἐστιν ὅμοιον  σησάμῳ. κολλάβου δ΄ ἄρτου ̓αριστοφάνης ἐν Ταγηνισταῖσ·   λαμβάνετε κόλλαβον ἕκαστοσ. καὶ πάλιν  ἢ δέλφακος ὀπωρινῆς  ἠτριαίαν φέρετε δεῦρο μετὰ κολλάβων  χλιαρῶν.  γίνονται δ΄ οἱ ἄρτοι οὗτοι ἐκ νέου πυροῦ, ὡς Φιλύλλιος ἐν Αὔγῃ παρίστησιν ·   αὐτὸς φέρων πάρειμι πυρῶν ἐκγόνους τριμήνων  γαλακτοχρῶτας κολλάβους θερμούσ. μακωνίδων δ΄ ἄρτων μνημονεύει ̓αλκμὰν ἐν τῷ ε΄ οὕτως    κλῖναι μὲν ἑπτὰ καὶ τόσαι τράπεσδαι  μακωνίδων ἄρτων ἐπιστέφοισαι  λίνω τε σασάμω τε κἠν πελίχναις  πεδεσσι χρυσοκόλλα , ἐστὶ βρωμάτιον διὰ μέλιτος καὶ λίνου. τοῦ δὲ κολλύρας καλουμένου ἄρτου ̓αριστοφάνης ἐν Εἰρήνῃ·   κολλύραν μεγάλην καὶ κόνδυλον ὄψον ἐπ΄ αὐτῇ. καὶ ἐν ̔ολκάσι·  καὶ κολλύραν τοῖσι γέρουσιν διὰ τοὐν Μαραθῶνι τρόπαιον.   ὁ δὲ ̓οβελίας ἄρτος κέκληται ἤτοι ὅτι ὀβολοῦ πιπράσκεται, ὡς ἐν τῇ ̓αλεξανδρείᾳ, ἢ ὅτι ἐν ὀβελίσκοις ὠπτᾶτο. ̓αριστοφάνης Γεωργοῖσ·   εἶτ΄ ἄρτον ὀπτῶν τυγχάνει τις ὀβελίαν.  Φερεκράτης ̓επιλήσμονι·  ὠλεν ὀβελίαν σποδεῖν, ἄρτου δὲ μὴ προτιμᾶν. ἐκαλοῦντο δὲ καὶ ὀβελιαφόροι οἱ ἐν ταῖς πομπαῖς παραφέροντες αὐτοὺς ἐπὶ τῶν ὤμων. Σωκράτης ἐν σ΄ ̓επικλήσεων τὸν ὀβελίαν φησὶν ἄρτον Διόνυσον εὑρεῖν ἐν ταῖς στρατείαισ.  ἐτνίτας ἄρτος ὁ προσαγορευόμενοσ. λεκιθίτασ,  ὥς φησιν Εὐκράτησ. πανὸς ἄρτοσ· Μεσσάπιοι. καὶ τὴν πλησμονὴν πανίαν καὶ πάνια τὰ πλήσμια·  Βλαῖσος ἐν Μεσοτρίβᾳ καὶ Δεινόλοχος ἐν Τηλέφῳ ̔ρίνθων τε ἐν ̓αμφιτρύωνι. καὶ ̔ρωμαῖοι δὲ πᾶνα τὸν ἄρτον καλοῦσι.   ναστὸς ἄρτος ζυμίτης καλεῖται μέγασ, ὥς φησι Πολέμαρχος καὶΙ ̓αρτεμίδωροσ, ̔ηρακλέων δὲ πλακοῦντος εἶδοσ. Νικόστρατος δ΄ ἐν Κλίνῃ·   ναστὸς τὸ μέγεθος τηλικοῦτοσ, δέσποτα,  λευκόσ· τὸ πάχος γὰρ ὑπερέκυπτε τοῦ κανοῦ.   ὀσμὴ δέ, τουπίβλημ΄ ἐπεὶ περιῃρέθη,  ἄνω ΄βάδιζε καὶ μέλιτι μεμιγμένη  ἀτμίς τις εἰς τὰς ῥῖνασ· ἔτι γὰρ θερμὸς ἦν.   κνηστὸς ἄρτος ποιὸς παρὰ ̓́ιωσι, ̓αρτεμίδωρος ὁ ̓εφέσιός φησιν ἐν ̓ιωνικοῖς ὑπομνήμασι. θρόνος ἄρτου ὄνομα. Νεάνθης ὁ Κυζικηνὸς ἐν β΄ ̔ελληνικῶν γράφων οὕτωσ· ΄ ὁ δὲ Κόδρος τόμον ἄρτου τὸν καλούμενον θρόνον λαμβάνει καὶ κρέας καὶ τῷ πρεσβυτάτῳ νέμουσι.   Βάκχυλος δ΄ ἐστὶν ἄρτος σποδίτης παρ΄ ̓ηλείοις καλούμενοσ, ὡς Νίκανδρος ἐν β΄ Γλωσσῶν ἱστορεῖ, μνημονεύει δ΄ αὐτοῦ καὶ Δίφιλος ἐν Διαμαρτανούσῃ οὕτωσ·  ἄρτους σποδίτας κρησερίτας περιφέρειν.  ἄρτου δ΄ εἶδός ἐστι καὶ ὁ ἀποπυρίας καλούμενοσ, ἐπ΄ ἀνθράκων δ΄ ὀπτᾶται. καλεῖται δ΄ οὗτος ὑπό τινων ζυμίτησ. Κρατῖνος Μαλθακοῖσ· πρῶτον ἀποπυρίαν ἔχω ζυμηταμιαδου πλεους κνέφαλλον. ̓αρχέστρατος δ΄ ἐν τῇ Γαστρονομίᾳ περὶ ἀλφίτων καὶ ἄρτων οὕτως ἐκτίθεται·   πρῶτα μὲν οὖν δώρων μεμνήσομαι ἠυκόμοιο  Δήμητροσ, φίλε Μόσχε· σὺ δ΄ ἐν φρεσὶ βάλλεο σῇσιν.   ἔστι γὰρ οὖν τὰ κράτιστα λαβεῖν βέλτιστά τε πάντων,  εὐκάρπου κριθῆς καθαρῶς ἠσσημένα πάντα,2  ἐν Λέσβῳ κλεινῆς ̓ερέσου περικύμονι μαστῷ,  λευκότερ΄ αἰθερίας χιόνοσ, θεοὶ εἴπερ ἔδουσιν   ἄλφιτ΄, ἐκεῖθεν ἰὼν ̔ερμῆς αὐτοῖς ἀγοράζει,  ἐστὶ δὲ κἀν Θήβαις ταῖς ἑπταπύλοις ἐπιεικῆ  κἀν Θάσῳ ἒν τ΄ ἄλλαις πόλεσίν τισιν, ἀλλὰ γίγαρτα  φαίνονται πρὸς ἐκεῖνα· σαφεῖτάδ΄ ἐπίστασο δόξῃ.  στρογγυλοδίνητος δὲ τετριμμένος εὖ κατὰ χεῖρα  κόλλιξ Θεσσαλικός σοι ὑπαρχέτω, ὃν καλέουσι   κεῖνοι κριμνίταν, οἱ δ΄ ἄλλοι χόνδρινον ἄρτον.  εἶτα τὸν ἐκ Τεγέης σεμιδάλεος υἱὸν ἐπαινῶ  ἐγκρυφίαν. τὸν δ΄ εἰς ἀγορὰν ποιεύμενον ἄρτον  αἱ κλειναὶ παρέχουσι βροτοῖς κάλλιστον ̓αθῆναι.  ἐν δὲ φερεσταφύλοις ̓ερυθραῖς ἐκ κλιβάνου ἐλθὼν  λευκὸς ἁβραῖς θάλλων ὥραις τέρψει παρὰ δεῖπνον.  ταῦτ΄ εἰπὼν ὁ τένθης ̓αρχέστρατος καὶ τὸν τῶν ἄρτων ποιητὴν ἔχειν συμβουλεύει Φοίνικα ἢ Λυδὸν  ἠγνόει γὰρ τοὺς ἀπὸ τῆς Καππαδοκίας ἀρτοποιοὺς ἀρίστους ὄντασ, λέγει δ΄ οὕτωσ·   ἔστω δή σοι ἀνὴρ Φοῖνιξ ἢ Λυδὸς ἐν οἴκῳ,  ὅστις ἐπιστήμων ἔσται σίτοιο κατ΄ ἦμαρ  παντοίας ἰδέας τεύχειν, ὡς ἂν σὺ κελεύῃσ. τῶν δ΄ ̓αττικῶν ἄρτων ὡς διαφόρων μνημονεύει καὶ ̓αντιφάνης ἐν ̓ομφάλῃ οὕτωσ·   πῶς γὰρ ἄν τις εὐγενὴς γεγὼς  δύναιτ΄ ἂν ἐξελθεῖν ποτ΄ ἐκ τῆσδε στέγησ,   ὁρῶν μὲν ἄρτους τούσδε λευκοσωμάτους   ἰπνὸν κατέχοντας ἐν πυκναῖς διεξόδοισ,  ὁρῶν δὲ μορφὴν κριβάνοις ἠλλαγμένουσ,  μίμημα χειρὸς ̓αττικῆσ, οὓς δημόταις  Θεαρίων ἔδειξεν; οὗτός ἐστι Θεαρίων ὁ ἀρτοποιὸς οὗ μνημονεύει Πλάτων ἐν Γοργίᾳ συγκαταλέγων αὐτῷ καὶ Μίθαικον οὕτως γράφων· οἵτινες ἀγαθοὶ γεγόνασιν ἢ εἰσὶ σωμάτων θεραπευταὶ ἔλεγές μοι πάνυ σπουδάζων, Θεαρίων ὁ ἀρτοκόπος καὶ Μίθαικος  ὁ τὴν ὀψοποιίαν συγγεγραφὼς τὴν Σικελικὴν καὶ Σάραμβος ὁ κάπηλοσ, ὅτι οὗτοι θαυμάσιοι γεγόνασι σωμάτων θεραπευταί, ὁ μὲν ἄρτους θαυμαστοὺς παρασκευάζων, ὁ δὲ ὄψον, ὁ δὲ οἶνον. καὶ ̓αριστοφάνης ἐν Γηρυτάδῃ καὶ Αἰολοσίκωνι διὰ τούτων   ἥκω Θεαρίωνος ἀρτοπώλιον λιπών, ἵν΄ ἐστὶ κριβάνων ἑδώλια.  Κυπρίων δὲ ἄρτων μνημονεύει Εὔβουλος ὡς διαφόρων ἐν ̓ορθάννῃ διὰ τούτων   δεινὸν μὲν ἰδόντα παριππεῦσαι  Κυπρίους ἄρτουσ·  Μαγνῆτις γὰρ  λίθος ὣς ἕλκει τοὺς πεινῶντασ.  τῶν δὲ κολλικίων ἄρτων  οἱ αὐτοὶ δ΄ εἰσὶ τοῖς κολλάβοις  ἔφιππος ἐν ̓αρτέμιδι μνημονεύει οὕτως  παῤαλεξάνδρου δ΄ ἐκ Θετταλίας  κολλικοφάγε κρίβανος ἄρτων. ̓αριστοφάνης δ΄ ἐν ̓αχαρνεῦσιν  ὦ χαῖρε κολλικοφάγε Βοιωτίδιον.    τούτων οὕτω λεχθέντων ἔφη τις τῶν παρόντων  γραμματικῶν, ̓αρριανὸς ὄνομα ταῦτα σιτία Κρονικά ἐστιν, ὦ ἑταῖροι. ἡμεῖς γὰρ ΄ οὔτ΄ ἀλφίτοισι χαίρομεν πλήρης γὰρ ἄρτων πόλις ΄ οὔτε τῷ τῶν ἄρτων τούτων καταλόγῳ. ἐπεὶ δὲ καὶ ἄλλῳ Χρυσίππου τοῦ Τυανέως συγγράμματι ἐνέτυχον ἐπιγραφομένῳ ̓αρτοποιικῷ καὶ πεῖραν ἔσχον τῶν αὐτόθι ὀνομασθέντων παρὰ πολλοῖς τῶν φίλων, ἔρχομαι καὶ αὐτὸς λέξων τι περὶ ἄρτων, ὁ ἀρτοπτίκιος ἄρτος καλούμενος κλιβανικίου καὶ  φουρνακίου διαφέρει, ἐὰν δ΄ ἐκ σκληρᾶς ζύμης ἐργάζῃ αὐτόν, ἔσται καὶ λαμπρὸς καὶ εὔβρωτος πρὸς ξηροφαγίαν εἰ δ΄ ἐξ ἀνειμένησ, ἔσται μὲν ἐλαφρόσ, οὐ λαμπρὸς δέ. κλιβανίκιος δὲ καὶ φουρνάκιος χαίρουσιν ἁπαλωτέρᾳ τῇ ζύμῃ. παρὰ δὲ τοῖς ̔́ελλησι καλεῖταί τις ἄρτος ἁπαλὸς ἀρτυόμενος γάλακτι ὀλίγῳ καὶ ἐλαίῳ καὶ ἁλσὶν ἀρκετοῖσ. δεῖ δὲ τὴν ματερίαν ἀνειμένην ποιεῖν. οὗτος δὲ ὁ ἄρτος λέγεται Καππαδόκιοσ, ἐπειδὴ ἐν Καππαδοκίᾳ  κατὰ τὸ πλεῖστον ἁπαλὸς ἄρτος γίνεται, τὸν δὲ τοιοῦτον ἄρτον οἱ Σύροι λαχμὰν προσαγορεύουσι, καί ἐστιν οὗτος ἐν Συρίᾳ χρηστότατος γινόμενος διὰ τὸ θερμότατος τρώγεσθαι καί ἐστιν  ἄνθει παραπλήσιοσ. ὁ δὲ βωλήτινος καλούμενος ἄρτος πλάττεται μὲν ὡς βωλήτησ, καὶ ἀλείφεται ἡ μάκτρα ὑποπασσομένης μήκωνοσ, ἐφ΄ ᾗ ἐπιτίθεται ἡ ματερία, καὶ ἐν τῷ ζυμοῦσθαι οὐ κολλᾶται τῇ καρδόπῳ. ἐπειδὰν δ΄ ἐμβληθῇ εἰς τὸν φοῦρνον, ὑποπάσσεται τῷ κεράμῳ χόνδρος τις καὶ τότ΄ ἐπιτίθεται ὁ ἄρτος καὶ ἕλκει χρῶμα κάλλιστον, ὅμοιον τῷ φουμώσῳ τυρῷ.   ὁ δὲ στρεπτίκιος ἄρτος συναναλαμβάνεται γάλακτι ὀλίγῳ, καὶ προσβάλλεται πέπερι καὶ ἔλαιον ὀλίγον εἰ δὲ μή, στέαρ. εἰς δὲ τὸ καλούμενον ἀρτολάγανον ἐμβάλλεται οἰνάριον ὀλίγον καὶ πέπερι γάλα τε καὶ ἔλαιον ὀλίγον ἢ στέαρ. εἰς δὲ τὰ καπύρια τὰ καλούμενα τράκτα μίξεις ὥσπερ καὶ εἰς ἀρτολάγανον.  ταῦτ΄ ἐκθεμένου τἀριστάρχεια δόγματα τοῦ ̔ ̔ρωμαίων μεγαλοσοφιστοῦ ὁ Κύνουλκος ἔφη·  Δάματερ σοφίας οὐκ ἐτὸς ἄρα ψαμμακοσίους  ἔχει μαθητὰς ὁ θαυμάσιος Βλεψίας καὶ πλοῦτον ἀπηνέγκατο τοσοῦτον ἐκ τῆς καλῆς ταύτης σοφίας ὑπὲρ Γοργίαν καὶ Πρωταγόραν. ὅθεν ὀκνῶ μὰ τὰς θεὰς εἰπεῖν πότερον αὐτὸς οὐ βλέπει ἢ οἱ ἑαυτοὺς μαθητὰς αὐτῷ παραδιδόντες πάντες ἕνα ἔχουσιν ὀφθαλμόν, ὡς μόλις διὰ τὸ πλῆθος ὁρᾶν. μακαρίους οὖν αὐτούσ, μᾶλλον δὲ μακαρίτας εἶναί φημι τοιαύτας δείξεις τῶν διδασκάλων ποιουμένων. πρὸς ὃν ὁ Μάγνος φιλοτράπεζος ὢν καὶ τὸν γραμματικὸν τοῦτον ὑπερεπαινῶν διὰ τὴν ἐκτένειαν  ἔφη·   οὗτοι ἀνιπτόποδεσ, χαμαιευνάδεσ, ἀερίοικοι,  κατὰ τὸν κωμικὸν Εὔβουλον,   ἀνόσιοι λάρυγγεσ, ἀλλοτρίων κτεάνων παραδειπνίδεσ, οὐ χὠ> προπάτωρ ὑμῶν Διογένης πλακοῦντά ποτε ἐσθίων ἐν δείπνῳ λάβρως πρὸς τὸν πυνθανόμενον ἔλεγεν ἄρτον ἐσθίειν καλῶς πεποιημένον; ὑμεῖς  δ΄ ΄ ὦ λοπαδάγχαι κατὰ τὸν αὐτὸν ποιητὴν Εὔβουλον,  λευκῶν ὑπογαστριδίων,΄ ἑτέροις οὐ παραχωροῦντες φθέγγεσθε καὶ τὰς ἡσυχίας οὐκ  ἄγετε ἕως ἄν τις ὑμῖν ὡς κυνιδίοις ἄρτων ἢ ὀστέων προσρίψῃ. πόθεν ὑμῖν εἰδέναι ὅτι καὶ κύβοι, οὐχ οὓς ἀεὶ μεταχειρίζεσθε, ἄρτοι εἰσὶ τετράγωνοι, ἡδυσμένοι ἀννήθῳ καὶ τυρῷ καὶ ἐλαίῳ, ὥς φησιν ̔ ̔ηρακλείδης ἐν ̓οψαρτυτικῷ; παρεῖδε δὲ τοῦτον ὁ Βλεψίασ, ὥσπερ καὶ τὸν θαργηλὸν, ὅν τινες καλοῦσι θαλύσιον Κράτης δ΄ ἐν β΄ ̓αττικῆς διαλέκτου θάργηλον καλεῖσθαι τὸν ἐκ τῆς συγκομιδῆς πρῶτον γινόμενον ἄρτον καὶ τὸν σησαμίτην. οὐχ ἑώρακε δὲ οὐδὲ τὸν ἀνάστατον καλούμενον, ὃς ταῖς  ἀρρηφόροις γίνεται, ἐστὶ δὲ καὶ ὁ πυραμοῦς ἄρτος διὰ σησάμων πεττόμενος καὶ τάχα ὁ αὐτὸς τῷ σησαμίτῃ ὤν. μνημονεύει δὲ πάντων τούτων Τρύφων ἐν α΄ φυτικῶν, καθάπερ καὶ τῶν θιαγόνων ὀνομαζομένων οὗτοι δ΄ εἰσὶν ἄρτοι θεοῖς πεττόμενοι ἐν Αἰτωλίᾳ, δραμίκες δὲ καὶ δραμεῖς παρ΄ ̓αθαμᾶσιν ἄρτοι τινὲς οὕτως καλοῦνται. καὶ οἱ γλωσσογράφοι δὲ ἄρτων ὀνόματα καταλέγουσι· Σέλευκος μὲν δράμιν ὑπὸ Μακεδόνων οὕτως καλούμενον, δάρατον δ΄ ὑπὸ Θεσσαλῶν. ἐτνίταν δέ φησι ἄρτον εἶναι λεκιθίτην, ἐρικίταν δὲ καλεῖσθαι τὸν ἐξ ἐρηριγμένου καὶ ἀσήστου πυροῦ  γιγνόμενον καὶ χονδρώδουσ. ̓αμερίας δὲ καλεῖ ξηροπυρίταν τὸν αὐτόπυρον ἄρτον ὁμοίως δὲ καὶ Τιμαχίδασ. Νίκανδρος δὲ θιαγόνας φησὶν ἄρτους  ὑπ΄ Αἰτωλῶν καλεῖσθαι τοὺς τοῖς θεοῖς γινομένουσ. Αἰγύπτιοι δὲ τὸν ὑποξίζοντ΄ ἄρτον κυλλάστιν καλοῦσιν. μνημονεύει δ΄ αὐτοῦ ̓αριστοφάνης Δαναίσι·   καὶ τὸν κυλλᾶστιν φθέγγου καὶ τὸν Πετόσιριν.  μνημονεύουσιν αὐτοῦ καὶ ̔εκαταῖος καὶ ̔ηρόδοτος καὶ Φανόδημος ἐν ζ΄ ̓ατθίδοσ, ὁ δὲ Θυατειρηνὸς  Νίκανδρος τὸν ἐκ τῆς κριθῆς ἄρτον γινόμενον ὑπὸ τῶν Αἰγυπτίων κυλλᾶστίν φησι καλεῖσθαι. τοὺς δὲ ῥυπαροὺς ἄρτους φαιοὺς ὠνόμασεν ̓́αλεξις ἐν Κυπρίῳ οὕτως ·   ἔπειτα πῶς ἦλθεσ; β. μόλις  ὀπτωμένους κατέλαβον. α. ἐξόλοι΄  ἀτὰρ  πόσους φέρεισ; β. ἑκκαίδεκ΄. α. οἶσε δεῦρο.  β. λευκοὺς μὲν ὀκτώ, τῶν δὲ φαιῶν τοὺς ἴσουσ. βλημα δέ φησι καλεῖσθαι τὸν ἐντεθρυμμένον ἄρτον καὶ θερμὸν Σέλευκοσ. Φιλήμων δ΄ ἐν α΄ παντοδαπῶν χρηστηρίων πύρνον φησι καλεῖσθαι τὸν ἐκ  πυρῶν ἀσήστων γινόμενον ἄρτον καὶ πάντα ἐν ἑαυτῷ ἔχοντα, βραττίμην τε ἄρτους ὀνομάζεσθαι λέγει τοὺς ἔχοντας ἐντομάσ, οὓς ̔ρωμαῖοι κοδράτους λέγουσι, βραττίμην τε καλεῖσθαι τὸν πιτυρίτην ἄρτον, ὃν εὔκονον ὀνομάζουσιν ̓αμερίας καὶ Τιμαχίδασ. Φιλίτας δ΄ ἐν τοῖς ̓ατάκτοις σπολέα καλεῖσθαί τινα ἄρτον, ὃν ὑπὸ τῶν συγγενῶν μόνον καταναλίσκεσθαι. καὶ μάζας δ΄ ἔστιν εὑρεῖν ἀναγεγραμμένας παρά τε τῷ Τρύφωνι καὶ παρ΄  ἄλλοις πλείοσιν. παρ΄   ̓αθηναίοις μὲν φύστην τὴν μὴ ἄγαν τετριμμένην,  ἔτι δὲ καρδαμάλην καὶ βήρηκα καὶ τολύπας καὶ ̓αχίλλειον καὶ ἴσως αὕτη ἐστὶν ἡ ἐξ ̓αχιλλείων κριθῶν γινομένη · θριδακίνας τε καὶ οἰνοῦτταν καὶ μελιτοῦτταν καὶ κρίνον  ,1 καλούμενον καὶ σχῆμά τι χορικῆς ὀρχήσεως παρ΄ ̓απολλοφάνει ἐν Δαλίδι. αἱ δὲ παρ΄ ̓αλκμᾶνι θριδακίσκαι λεγόμεναι αἱ αὐταί εἰσι ταῖς ̓αττικαῖς θριδακίναισ. λέγει δὲ οὕτως ὁ ̓αλκμάν·   θριδακίσκας τε καὶ κριβάνας νῶντοσ.  Σωσίβιος δ΄ ἐν γ΄ περὶ ̓αλκμᾶνος κρίβανά φησι λέγεσθαι πλακοῦντάς τινας τῷ σχήματι μαστοειδεῖσ. ὑγίεια δὲ καλεῖται ἡ διδομένη ἐν ταῖς θυσίαις μᾶζα ἵνα ἀπογεύσωνται. καὶ ̔ ̔ησίοδος δὲ μᾶζὰν τιν΄ ἀμολγαίαν καλεῖ·  μᾶζὰ τ΄ ἀμολγαίη γάλα τ΄ αἰγῶν σβεννυμενάων,  τὴν ποιμενικην λέγων καὶ ἀκμαίαν ἀμολγὸς γὰρ τὸ ἀκμαιότατον. παραιτητέον δὲ καταλέγειν οὐδὲ γὰρ οὕτως εὐτυχῶς μνήμης ἔχωἃ ἐξέθετο πόπανα καὶ πέμματα ̓αριστομένης ὁ ̓αθηναῖος  ἐν γ΄ τῶν πρὸς τὰς ἱερουργίασ, ἔγνωμεν δὲ καὶ ἡμεῖς τὸν ἄνδρα τοῦτον νεώτεροι πρεσβύτερον. ὑποκριτὴς δὲ ἦν ἀρχαίας κωμῳδίας ἀπελεύθερος τοῦ μουσικωτάτου βασιλέως ̓αδριανοῦ, καλούμενος ὑπ΄ αὐτοῦ ̓αττικοπέρδιξ. καὶ ὁ Οὐλπιανὸς ἔφη· ὁ δ΄ ἀπελεύθερος παρὰ τίνι κεῖται; εἰπόντος δέ τινος καὶ δρᾶμα ἐπιγράφεσθαι Φρυνίχου ̓απελευθέρουσ, Μένανδρον δ΄  ἐν ̔ραπιζομένῃ καὶ ἀπελευθέραν εἰρηκέναι καὶ ἐπισυνάπτοντοσ..,1 πάλιν ἔφη·  τίνι δὲ διαφέρει ἐξελευθέρου;  ταῦτα μὲν οὖν ἔδοξε κατὰ τὸ παρὸν ἀναβαλέσθαι.  καὶ ὁ Γαληνὸς μελλόντων ἡμῶν ἐφάπτεσθαι τῶν ἄρτων οὐ πρότερον,  ἔφη,  δειπνήσομεν, ἕως ἂν καὶ παρ΄ ἡμῶν ἀκούσητε ὅσα εἰρήκασι περὶ ἄρτων ἢ πεμμάτων ἔτι τε ἀλφίτων ̓ασκληπιαδῶν παῖδεσ. Δίφιλος μὲν ὁ Σίφνιος ἐν τῷ περὶ τῶν προσφερομένων τοῖς νοσοῦσι καὶ τοῖς ὑγιαίνουσιν · ἄρτοι φησίν, ΄ οἱ ἐκ πυρῶν κριθίνων εἰσὶ πολυτροφώτεροι καὶ εὐοικονομητότεροι καὶ τὸ ὅλον κρείττονεσ, εἶθ΄ οἱ σεμιδαλῖται, μεθ΄ οὓς οἱ ἀλευρῖται, εἶθ΄ οἱ συγκομιστοὶ  ἐξ ἀσήστων ἀλεύρων γινόμενοι· οὗτοι γὰρ πολυτροφώτεροι εἶναι δοκοῦσι.΄ Φιλιστίων δ΄ ὁ Λοκρὸς τῶν χονδριτῶν τοὺς σεμιδαλίτας πρὸς ἰσχύν φησι μᾶλλον πεφυκέναι· μεθ΄ οὓς τοὺς χονδρίτας τίθησιν, εἶτα τοὺς ἀλευρίτασ. οἱ δὲ ἐκ γύρεως ἄρτοι γινόμενοι κακοχυλότεροὶ τέ εἰσι καὶ ὀλιγοτροφώτεροι. πάντες δ΄ οἱ θερμοὶ ἄρτοι τῶν ἐψυγμένων εὐοικονομητότεροι πολυτροφώτεροί τε καὶ εὐχυλότεροι, ἔτι δὲ πνευματικοὶ καὶ εὐανάδοτοι. οἱ δ΄ ἐψυγμένοι πλήσμιοι, δυσοικονόμητοι. οἱ δὲ τελείως παλαιοὶ καὶ κατεψυγμένοι ἀτροφώτεροι στατικοί τε κοιλίας καὶ κακόχυλοι. ὁ δ΄ ἐγκρυφίας ἄρτος βαρὺς δυσοικονόμητός τε διὰ τὸ  ἀνωμάλως ὀπτᾶσθαι. ὁ δὲ ἰπνίτης καὶ καμινίτης δύσπεπτοι καὶ δυσοικονόμητοι. ὁ δὲ ἐσχαρίτης καὶ ἀπὸ τηγάνου διὰ τὴν τοῦ ἐλαίου ἐπίμιξιν εὐεκκριτώτεροσ, διὰ δὲ τὸ κνισὸν κακοστομαχώτεροσ,1 ὁ δὲ κλιβανίτης πάσαις ταῖς ἀρεταῖς περιττεύει· εὔχυλος γὰρ καὶ εὐστόμαχος καὶ εὔπεπτος καὶ πρὸς ἀνάδοσιν ῥᾷστοσ· οὔτε γὰρ ἱστάνει κοιλίαν οὔτε παρατείνει. ̓ανδρέας δὲ ὁ ἰατρὸς ἄρτους τινὰς  φησιν ἐν Συρίᾳ γίνεσθαι ἐκ συκαμίνων, ὧν τοὺς φαγόντας τριχορρυεῖν. Μνησίθεος δέ φησι τὸν ἄρτον τῆς μάζης εὐπεπτότερον εἶναι καὶ τοὺς ἐκ τῆς τίφης μᾶλλον ἱκανῶς τρέφειν πέττεσθαι γὰρ αὐτοὺς οὐ μετὰ πολλοῦ πόνου, τὸν δ΄ ἐκ τῶν ζειῶν ἄρτον ἄδην φησὶν ἐσθιόμενον βαρὺν εἶναι καὶ δύσπεπτον διὸ οὐχ ὑγιαίνειν τοὺς αὐτὸν  ἐσθίοντασ. εἰδέναι δὲ ὑμᾶς δεῖ ὅτι τὰ μὴ πυρωθέντα ἢ τριφθέντα σιτία φύσας καὶ βάρη καὶ στρόφους καὶ κεφαλαλγίας ποιεῖ.  μετὰ τὰς τοσαύτας διαλέξεις ἔδοξεν ἤδη ποτὲ καὶ δειπνεῖν, καὶ περιενεχθέντος τοῦ καλουμένου ὡραίου ὁ Λεωνίδης ἔφη·  Εὐθύδημος ὁ ̓αθηναῖοσ, ἄνδρες φίλοι, ἐν τῷ περὶ ταρίχων ̔ησίοδόν φησι περὶ πάντων τῶν ταριχευομένων τάδ΄ εἰρηκέναι·  ἄμφακες μὲν πρῶτον στόμα κέκριται αντα καὶ  θιοην,4  γναθμὸν ὃν ηὐδάξαντο δυσείμονες ἰχθυβολῆεσ,   οἷς ὁ ταριχόπλεως ἅδε Βόσποροσ, οἵ θ΄ ὑπόγαστρα  τμήγοντες τετράγωνα ταρίχια τεκταίνονται.   ναὶ μὴν οὐκ ἀκλεὲς θνητοῖς γένος ὀξυρρύγχου,  ὃν καὶ ὅλον καὶ τμητὸν ἅλες τρηχεῖς ἐκόμισσαν.  θύννων δ΄ ὡραίων Βυζάντιον ἔπλετο μήτηρ   καὶ σκόμβρων βυθίων τε καὶ εὐχόρτου λικιβάττεω  καὶ Πάριον κολιῶν κυδρὴ τροφὸς ἔσκε πολίχνη. ̓ιόνιον  δ΄ ἀνὰ κῦμα φέρων Γαδειρόθεν ἄξει  Βρέττιος ἢ Καμπανὸς ἢ ἐκ ζαθέοιο Τάραντος  ὀρκύνοιο τρίγωνα, τά τ΄ ἐν στάμνοισι τεθέντα  ἀμφαλλὰξ δείπνοισιν ἐνὶ πρώτοισιν ὀπηδεῖ. ταῦτα τὰ ἔπη ἐμοὶ μὲν δοκεῖ τινος μαγείρου  εἶναι μᾶλλον ἢ τοῦ μουσικωτάτου ̔ησιόδου, πόθεν γὰρ εἰδέναι δύναται Πάριον ἢ Βυζάντιον, ἔτι δὲ Τάραντα καὶ Βρεττίους καὶ Καμπανοὺς πολλοῖς ἔτεσι τούτων πρεσβύτερος ὤν; δοκεῖ οὖν μοι αὐτοῦ τοῦ Εὐθυδήμου εἶναι τὰ ποιήματα. καὶ ὁ Διονυσοκλῆς ἔφη·  ὅτου μέν ἐστι τὰ ποιήματα, ὦ ἀγαθὲ Λεωνίδη, ὑμῶν ἐστι κρίνειν τῶν δοκιμωτάτων γραμματικῶν ἀλλ΄ ἐπεὶ περὶ ταρίχων ἐστὶν ὁ λόγοσ, περὶ ὧν οἶδα καὶ παροιμίαν μνήμης ἠξιωμένην ὑπὸ τοῦ Σολέως Κλεάρχου·   σαπρὸς τάριχος τὴν ὀρίγανον φιλεῖ, ἔρχομαι κἀγὼ λέξων τι περὶ αὐτῶν, τὰ τῆς τέχνησ.  Διοκλῆς μὲν ὁ Καρύστιος ἐν τοῖς ̔υγιεινοῖς ἐπιγραφομένοις τῶν ταρίχων φησὶ τῶν ἀπιμέλων κράτιστα εἶναι τὰ ὡραῖα, τῶν δὲ πιόνων τὰ θύννεια. ̔ικέσιος δὲ ἱστορεῖ οὐκ εἶναι εὐεκκρίτους κοιλίας οὔτε πηλαμύδας οὔτε τὰ ὡραῖα, τὰ δὲ νεώτερα τῶν θυννείων τὴν αὐτὴν ἀναλογίαν ἔχειν τοῖς κυβίοις μεγάλην τε εἶναι διαφορὰν πρὸς πάντα  τὰ ὡραῖα λεγόμενα, ὁμοίως δὲ λέγει καὶ τῶν Βυζαντίων ὡραίων πρὸς τὰ ἀφ΄ ἑτέρων τόπων  λαμβανόμενα καὶ οὐ μόνον τῶν θυννείων, ἀλλὰ καὶ τῶν ἄλλων τῶν ἁλισκομένων ἐν Βυζαντίῳ. τούτοις προσέθηκεν ὁ ̓εφέσιος Δάφνοσ· ̓αρχέστρατος μὲν ὁ περιπλεύσας τὴν οἰκουμένην γαστρὸς ἕνεκα καὶ τῶν ὑπὸ τὴν γαστέρα φησί·  καὶ Σικελοῦ θύννου τέμαχοσ, φίλε Μόσχε, φαγεῖν χρή,  τμηθὲν ὅτ΄ ἐν βίκοισι ταριχεύεσθαι ἔμελλεν.   σαπέρδῃ δ΄ ἐνέπω κλαίειν μακρά, Ποντικῷ ὄψῳ,  καὶ τοῖς κεῖνον ἐπαινοῦσιν. παῦροι γὰρ ἴσασιν  ἀνθρώπων ὅτι φαῦλον ἔφυ καὶ ἀκιδνὸν ἔδεσμα.  ἀλλὰ τριταῖον ἔχειν σκόμβρον, πρὶν ἐς ἁλμυρὸν ὕδωρ  ἐλθεῖν, ἀμφορέως ἐντὸς νέον, ἡμιτάριχον.  ἂν δ΄ ἀφίκῃ κλεινοῦ Βυζαντίου εἰς πόλιν ἁγνήν,  ὡραίου φάγε μοι τέμαχος πάλιν ἐστὶ γὰρ ἐσθλὸν   καὶ μαλακόν. παρέλιπεν δ΄ ὁ τένθης ̓αρχέστρατος συγκαταλέξαι ἡμῖν καὶ τὸ παρὰ Κράτητι τῷ κωμῳδιοποιῷ ἐν Σαμίοις λεγόμενον ἐλεφάντινον τάριχοσ, περὶ οὗ φησιν   σκυτίνῃ ποτ΄ ἐν χύτρᾳ τάριχος ἐλεφάντινον  ἧψε ποντιὰς χελώνη πευκίνοισι καύμασι,2  καρκίνοι ποδάνεμοί τε καὶ τανύπτεροι λύκοι  ὑσοριμαχεῖν ἄνδρες οὐρανοῦ καττύματα.  παῖ΄ ἐκεῖνον, ἄγχ΄ ἐκεῖνον. ἐν Κέῳ τίς ἡμέρα;   ὅτι δὲ διαβόητον ἦν τὸ τοῦ Κράτητος ἐλεφάντινον τάριχος μαρτυρεῖ ̓αριστοφάνης ἐν Θεσμοφοριαζούσαις διὰ τούτων  ἦν μέγα τι χρῆμ΄ ἔτι τρυγῳδοποιομουσική,  ἡνίκα Κράτητί τε τάριχος ἐλεφάντινον  λαμπρὸν ἐνόμιζεν ἀπόνως παρακεκλημένον  ἄλλα τε τοιαῦθ΄ ἕτερα μυρί΄ ἐκιχλίζετο. ΄ ̓ωμοτάριχον δέ τινα κέκληκεν ̓́αλεξις ἐν ̓απεγλαυκωμένῳ, ὁ δ΄ αὐτὸς ποιητὴς ἐν Πονήρᾳ περὶ σκευασίας ταρίχων μάγειρόν τινα παράγει λέγοντα  τάδε   ὅμως λογίσασθαι πρὸς ἐμαυτὸν βούλομαι  καθεζόμενος ἐνταῦθα τὴν ὀψωνίαν,  ὁμοῦ τε συντάξαι τί πρῶτον οἰστέον  ἡδυντέον τε πῶς ἕκαστὸν ἐστί μοι   τάριχος πρῶτον ὡραῖον τοδί·  διωβόλου τοῦτ΄ ἐστί. πλυτέον εὖ μάλα.  εἶτ΄ εἰς λοπάδιον ὑποπάσας ἡδύσματα  ἐνθεὶς τὸ τέμαχοσ, λευκὸν οἶνον ἐπιχέας  ἐπισκεδάσας τ΄ ἔλαιον εἶθ΄ ἕψων ποῶ  μυελὸν ἀφειδῶς τ΄ ἐπιγανώσας σιλφίῳ.  ἐν δὲ ̓απεγλαυκωμένῳ συμβολάς τις ἀπαιτούμενός φησι·  παρ΄  ἐμοῦ δ΄, ἐὰν μὴ καθ΄ ἓν ἕκαστον πάντα δῷσ,4 χαλκοῦ μέρος δωδέκατον οὐκ ἂν ἀπολάβοισ.  β. δίκαιος ὁ λόγοσ, ἀβάκιον, ψῆφον. α. λέγε.  β. ἔστ΄ ὠμοτάριχος πέντε χαλκῶν. α. λέγ΄ ἕτερον.   β. μῦς ἑπτὰ χαλκῶν. α. οὐδὲν ἀσεβεῖς οὐδέπω,  λέγε. β. τῶν ἐχίνων ὀβολόσ. α. ἁγνεύεις ἔτι.   β. ἆρ΄ ἦν μετὰ ταῦθ΄ ἡ ῥάφανοσ, ἣν ἐβοᾶτε;  α. ναί·  χρηστὴ γὰρ ἦν. β. ἔδωκα ταύτης δύ΄ ὀβολούσ.  α. τί γὰρ ἐβοῶμεν; β. τὸ κύβιον τριωβόλου.   α. ὠνήν, κιχορίων δ΄ οὐκ ἐπράξατ΄ οὐδὲ ἕν.  β. οὐκ οἶσθασ, ὦ μακάριε, τὴν ἀγοράν, ὅτι  κατεδηδόκασι τὰ λάχαν΄ αἱ τρωξαλλίδεσ.  α. διὰ τοῦτο τὸ τάριχος τέθεικας διπλασίου;  β. ὁ ταριχοπώλης ἐστὶν ἐλθὼν πυνθάνου.  γόγγρος δέκ΄ ὀβολῶν. α. οὐχὶ πολλοῦ. λέγ΄ ἕτερον. β. τὸν ὀπτὸν ἰχθὺν ἐπριάμην δραχμῆσ. α. παπαῖ,  ὥσπερ πυρετὸς ἀνῆκεν, εἶτ΄ ἐν ἐπιτέλει.   β. πρόσθες τὸν οἶνον, ὃν μεθυόντων προσέλαβον  ὑμῶν, χοᾶς τρεῖσ, δέκ΄ ὀβολῶν ὁ χοῦσ. ̔ικέσιος δ΄ ἐν β΄ περὶ ὕλης πηλαμύδας κύβια  εἶναί φησι μεγάλα, κυβίων δὲ μνημονεύει Ποσείδιππος ἐν Μεταφερομένῳ. Εὐθύδημος ἐν τῷ περὶ ταρίχων τὸν δελκανόν φησιν ἰχθὺν ὀνομάζεσθαι ἀπὸ Δέλκωνος τοῦ ποταμοῦ, ἀφ΄ οὗπερ καὶ ἁλίσκεσθαι, καὶ ταριχευόμενον εὐστομαχώτατον εἶναι. Δωρίων δ΄ ἐν τῷ περὶ ἰχθύων τὸν λεβίαν ὀνομάζων φησὶ λέγειν τινὰς ὡς ὁ αὐτός ἐστι τῷ δελκανῷ, τὸν δὲ κορακῖνον ὑπὸ πολλῶν λέγεσθαι σαπέρδην καὶ εἶναι κράτιστον τὸν ἐκ τῆς Μαιώτιδος λίμνησ,  θαυμαστοὺς δὲ εἶναι λέγει καὶ τοὺς περὶ ̓́αβδηρα ἁλισκομένους κεστρεῖσ, μεθ΄ οὓς τοὺς περὶ  Σινώπην, καὶ ταριχευομένους εὐστομάχους ὑπάρχειν. τοὺς δὲ προσαγορευομένους φησὶ μύλλους ὑπὸ μέν τινων καλεῖσθαι ἀγνωτίδια, ὑπὸ δέ τινων πλατιστάκους ὄντας τοὺς αὐτούσ, καθάπερ καὶ τὸν χελλαρίην καὶ γὰρ τοῦτον ἕνα ὄντα ἰχθὺν πολλῶν ὀνομασιῶν τετυχηκέναι· καλεῖσθαι γὰρ καὶ βάκχον καὶ ὀνίσκον καὶ χελλαρίην. οἱ μὲν οὖν μείζονες αὐτῶν ὀνομάζονται πλατίστακοι, οἱ δὲ μέσην ἔχοντες ἡλικίαν μύλλοι, οἱ δὲ βαιοὶ τοῖς μεγέθεσιν ἀγνωτίδια.  μνημονεύει τῶν μύλλων καὶ ̓αριστοφάνης ἐν ̔ολκάσι·   σκόμβροι, κολίαι, λεβίαι, μύλλοι, σαπέρδαι, θυννίδεσ.  ἐπὶ τούτοις σιωπήσαντος τοῦ Διονυσοκλέους ὁ γραμματικὸς ἔφη Οὔαροσ·  ἀλλὰ μὴν καὶ ̓αντιφάνης ὁ ποιητὴς ἐν Δευκαλίωνι ταρίχων τῶνδε μέμνηται·   τάριχος ἀντακαῖον εἴ τις βούλετ΄ ἢ  Γαδειρικόν, Βυζαντίας δὲ θυννίδος  ὀσμαῖσι χαίρει.  καὶ ἐν Παρασίτῳ·   τάριχος ἀντακαῖον ἐν μέσῳ  πῖον, ὁλόλευκον, θερμόν.  Νικόστρατός τε ἢ Φιλέταιρος ἐν ̓αντύλλῳ·  Βυζάντιόν τε τέμαχος ἐπιβακχευσάτω,  Γαδειρικὸν θ΄ ὑπογάστριον παρεισίτω.  καὶ προελθών   ἀλλ΄ ἐπριάμην παρ΄ ἀνδρόσ, ὦ γῆ καὶ θεοί,  ταριχοπώλου πάνυ καλοῦ τε κἀγαθοῦ  τιλτὸν μέγιστον, ἄξιον δραχμῆσ, δυοῖν   ὀβολοῖν, ὃν οὐκ ἂν καταφάγοιμεν ἡμερῶν  τριῶν ἂν ἐσθίοντες οὐδὲ δώδεκα·  ὑπερμέγεθες γάρ ἐστιν.  ἐπὶ τούτοις ὁ Οὐλπιανὸς ἀποβλέψας εἰς τὸν Πλούταρχον ἔφη·  μήποτ΄ οὔτις ἐν τούτοισ, ὦ οὗτοσ, τοὺς παρ΄ ὑμῖν τοῖς ̓αλεξανδρεῦσι κατέλεξε Μενδησίουσ, ὧν οὐδ΄ ἂν μαινόμενος κύων γεύσαιτο ἄν ποτε, ἢ τῶν καλῶν σου ἡμινήρων ἢ τῶν ταριχηρῶν  σιλούρων. καὶ ὁ Πλούταρχος ὁ μὲν ἡμίνηροσ, ἔφη, τί διαφέρει τοῦ προκαταλελεγμένου ἡμιταρίχου, οὗ ὁ καλὸς ὑμῶν ̓αρχέστρατος μέμνηται; ἀλλ΄ ὅμως ὠνόμασεν ἡμίνηρον ὁ Πάφιος Σώπατρος ἐν Μυστάκου θητίῳ οὕτως ·   ἐδέξατ΄ ἀντακαῖον, ὃν τρέφει μέγας  ̓́ιστρος Σκύθαισιν ἡμίνηρον ἡδονήν.  καὶ τὸν Μενδήσιον οὕτως ὁ αὐτὸς καταλέγει  Μενδήσιὸς θ΄ ὡραῖος ἀκρόπαστος εὖ  ξανθαῖσιν ὀπτὸς κέφαλος ἀκτῖσιν πυρόσ. ταῦτα δὲ τὰ βρώματα ὅτι πολλῷ ἡδίω ἐστὶ τῶν  παρὰ σοὶ περισπουδάστων κόττα καὶ λέπιδι,2 οἱ πειραθέντες ἴσασι. λέγε οὖν ἡμῖν καὶ σὺ εἰ καὶ ἀρσενικῶς ὁ τάριχος λέγεται παῤαττικοῖσ· παρὰ γὰρ ̓επιχάρμῳ οἴδαμεν. ὃν ζητοῦντα προφθάσας ὁ Μυρτίλος ἔφη ·  Κρατῖνος μὲν ἐν Διονυσαλεξάνδρῳ ·  ἐν σαργανίσιν ἄξω ταρίχους Ποντικούσ.  Πλάτων Διὶ κακουμένῳ ·   ὥσθ΄ ἅττ΄ ἔχω ταῦτ΄ ἐς ταρίχους ἀπολέσω. ̓αριστοφάνης Δαιταλεῦσιν    οὐκ αἰσχυνοῦμαι τὸν τάριχον τουτονὶ  πλύνων ἅπασιν ὅσα σύνοιδ΄ αὐτῷ κακά.  Κράτης Θηρίοισ·   καὶ τῶν ῥαφάνων ἕψειν χρή,  ἰχθῦς τ΄ ὀπτᾶν τούς τε ταρίχουσ,  ἡμῶν δ΄ ἀπὸ χεῖρας ἔχεσθαι.  ἰδίως δ΄ ἐσχημάτισται παρ΄ ̔ερμίππῳ ἐν ̓αρτοπώλισι·   καὶ τάριχος πίονα.  Σοφοκλῆς τ΄ ἐν Φινεῖ·   νεκρὸς τάριχος εἰσορᾶν Αἰγύπτιοσ. ὑποκοριστικῶς δ΄ εἴρηκεν ̓αριστοφάνης ἐν Εἰρήνῃ·   ἀγόρασόν τι χρηστὸν εἰς ἀγρὸν ταρίχιον.  καὶ Κηφισόδωρος ἐν τι·  κρεᾴδιόν τι φαῦλον ἢ ταρίχιον.  Φερεκράτης ἐν Αὐτομόλοισ·  ἡ γυνὴ δ΄ ἡμῶν ἑκάστῳ λέκιθον ἕψουσ1΄ ἢ φακῆν  ἀναμένει καὶ σμικρὸν ὀπτῶσ1΄ ὀρφανὸν ταρίχιον. καὶ ̓επίχαρμος δ΄ ἀρσενικῶς εἴρηκεν ὁ τάριχοσ. ̔ηρόδοτος δ΄ ἐν θ΄ οὕτωσ· οἱ τάριχοι ἐπὶ τῷ πυρὶ κείμενοι ἐπάλλοντο καὶ ἤσπαιρον.  καὶ αἱ  παροιμίαι δὲ κατὰ τὸ ἄρρεν λέγουσι·  τάριχος ὀπτὸς εὐθὺς ἂν ἴδῃ τὸ πῦρ.  σαπρὸς τάριχος τὴν ὀρίγανον φιλεῖ.  οὐκ ἂν πάθοι τάριχος ὧνπερ ἄξιοσ.  ̓αττικοὶ δὲ καὶ οὐδετέρως λέγουσι, καὶ γίνεται ἡ γενικὴ τοῦ ταρίχουσ. Χιωνίδης Πτωχοῖσ·  ἆρ΄ ἂν φάγοιτ΄· ἂν καὶ ταρίχουσ, ὦ θεοί;  ἡ δὲ δοτικὴ ταρίχει ὡς ξίφει. Μένανδρος ̓επιτρέπουσιν   ἐπὶ τῷ ταρίχει τῷδε τοίνυν κόπτετον.  καὶ ἐπὶ αἰτιατικῆς   ἐπέπασα   ἐπὶ τὸ τάριχος ἅλασ, ἐὰν οὕτω τύχῃ.  ὅτε δὲ ἀρσενικόν ἐστιν, ἡ γενικὴ οὐκέτι ἕξει τὸ σ. τοσαύτην δ΄ ̓αθηναῖοι σπουδὴν ἐποιοῦντο περὶ τὸ τάριχος ὡς καὶ πολίτας ἀναγράψαι τοὺς Χαιρεφίλου τοῦ ταριχοπώλου υἱούσ, ὥς φησιν ̓́αλεξις ἐν ̓επιδαύρῳ οὕτως Ι  τοὺς Χαιρεφίλου δ΄ υἱεῖς ̓αθηναίουσ, ὅτι   εἰσήγαγεν τάριχοσ, οὓς καὶ Τιμοκλῆς  ἰδὼν ἐπὶ τῶν ἵππων δύο σκόμβρους ἔφη  ἐν τοῖς Σατύροις εἶναι.  μνημονεύει αὐτῶν καὶ ̔υπερείδης ὁ ῥήτωρ. Εὐθύνου δὲ τοῦ ταριχοπώλου μέμνηται ̓αντιφάνης ἐν Κουρίδι οὕτως ·  ἐλθών τε πρὸς τὸν τεμαχοπώλην, περίμενε,1  παρ΄· οὗ φέρειν εἴωθα κἂν οὕτω τύχῃ   εὔθυνος  ἀπολογίζων αὐτόθι  χρηστόν τι, περίμεινον κέλευσον μοι τεμεῖν.  Φειδίππου δὲ καὶ γὰρ οὗτος ταριχοπώλης ̓́αλεξις ἐν ̔ιππίσκῳ κἀν Σωράκοισ·   Φείδιππος ἕτερός τις ταριχηγὸς ξένοσ. ἐσθιόντων δ΄ ἡμῶν τὸ τάριχος καὶ πολλῶν  ὁρμὴν ἐχόντων ἐπὶ τὸ πιεῖν ὁ Δάφνος ἔφη ἀνατείνας τὼ χεῖρε· ̔ηρακλείδης ὁ Ταραντῖνοσ, ἄνδρες φίλοι, ἐν τῷ ἐπιγραφομένῳ Συμποσίῳ φησί· ΄ ληπτέον σύμμετρον τροφὴν πρὸ τοῦ πίνειν καὶ μάλιστα  τὰς εἰθισμένας προπαρατίθεσθαι περιφοράσ· ἐκ διαστήματος γὰρ εἰσφερομένας ἐναλλάττειν τὰ ἀπὸ τοῦ οἴνου προσκαθίζοντα τῷ στομάχῳ καὶ δηγμῶν αἴτια καθιστάμενα, οἴονται δέ τινες ταῦτ΄ εἶναι καὶ κακοστόμαχαλέγω δὴ λαχάνων καὶ ταρίχων γένηδηκτικόν τι κεκτημένα, εὐθετεῖν δὲ τὰ κολλώδη καὶ ἐπιστύφοντα βρώματα, ἀγνοοῦντες ὅτι πολλὰ τῶν τὰς ἐκκρίσεις ποιούντων εὐλύτους  ἐκ τῶν ἐναντίων εὐστόμαχα καθέστηκεν ἐν οἷς ἐστι καὶ τὸ σίσαρον καλούμενον οὗ μνημονεύει ̓επίχαρμος ἐν ̓αγρωστίνῳ, ἐν Γῇ καὶ Θαλάσσῃ, καὶ Διοκλῆς ἐν α ̔υγιεινῶν, ἀσπάραγοσ, τεῦτλον τὸ λευκὸν ̔τὸ γὰρ μέλαν καθεκτικόν ἐστιν ἐκκρίσεων΄, κόγχαι, σωλῆνεσ, μύες θαλάττιοι, χῆμαι, κτένεσ, τάριχος τέλειος καὶ μὴ βρομώδης καὶ ἰχθύων εὐχύλων γένη. προπαρατίθεσθαι δ΄ ἐστὶν ὠφέλιμον τὴν λεγομένην φυλλίδα καὶ τευτλίον, ἔτι δὲ τάριχοσ, εἰς τὰς ὁρμὰς εἰς ταῦτα  μὴ ὁμοίως τῶν πολυτρόφων ἀπολαύειν. τὰς δὲ ἁθρόους ἐν ἀρχῇ πόσεις ἐκκλιτέον δύσκλητοι γὰρ εἰς τὴν πλείονα τῶν ὑγρῶν προσφοράν.΄ Μακεδόνες δ΄, ὥς φησιν ̓́εφιππος ὁ ̓ολύνθιος  ἐν τῷ περὶ τῆς ̓αλεξάνδρου καὶ ̔ ̔ηφαιστίωνος ταφῆσ, οὐκ ἠπίσταντο πίνειν εὐτάκτωσ, ἀλλ΄ εὐθέως ἐχρῶντο μεγάλαις προπόσεσιν, ὥστε  μεθύειν ἔτι παρακειμένων τῶν πρώτων τραπεζῶν καὶ μὴ δύνασθαι τῶν σιτίων ἀπολαύειν.  Δίφιλος δὲ ὁ Σίφνιός φησι· ΄ τὰ ταρίχη τὰ ἐκ τῶν θαλασσίων καὶ λιμναίων καὶ ποταμίων γινόμενά ἐστιν ὀλιγότροφα, ὀλιγόχυλα, καυσώδη, εὐκοίλια, ἐρεθιστικὰ ὀρέξεωσ. κράτιστα δὲ τῶν μὲν ἀπιόνων κύβια καὶ ὡραῖα καὶ τὰ τούτοις ὅμοια γένη, τῶν δὲ πιόνων τὰ θύννεια καὶ κορδύλεια.  τὰ δὲ παλαιὰ κρείσσονα καὶ δριμύτερα καὶ μάλιστα τὰ Βυζάντια. τὸ δὲ θύννειον, φησί, γίνεται ἐκ τῆς μείζονος πηλαμύδοσ, ὧν τὸ μικρὸν ἀναλογεῖ τῷ κυβίῳ, ἐξ οὗ γένους ἐστὶ καὶ τὸ ὡραῖον. ἡ  δὲ σάρδα προσέοικε τῷ κολίᾳ μεγέθει. ὁ δὲ σκόμβρος κούφως καὶ ταχέως ἀποχωρῶν τοῦ στομάχου. ὁ κολίας δὲ σκιλλωδέστεροσ, δηκτικώτερος καὶ κακοχυλότεροσ, τρόφιμος · κρείσσων δὲ ὁ ̓αμυνκλανὸς καὶ Σπανὸς ὁ Σαξιτανὸς λεγόμενοσ· λεπτότερος γὰρ καὶ γλυκύτερος Στράβων δ΄ ἐν γ΄ Γεωγραφικῶν πρὸς ταῖς ̔ ̔ηρακλέους φησὶ νήσοις κατὰ Καρχηδόνα τὴν καινὴν πόλιν εἶναι Σεξιτανίαν, ἐξ ἧς καὶ τὰ ταρίχη ἐπωνύμως λέγεσθαι, καὶ ἄλλην Σκομβροαρίαν ἀπὸ τῶν ἁλισκομένων σκόμβρων,  ἐξ ὧν τὸ ἄριστον σκευάζεσθαι γάρον. οἱ δὲ λεγόμενοι μελανδρύαι, ὧν καὶ ̓επίχαρμος μνημονεύει ἐν Αὐτομόλῳ ̓οδυσσεῖ οὕτωσ·   ποτιφόριμον τὸ τέμαχος ἦς ὑπομελανδρυῶδεσ.  μέλανδρυς δὲ τῶν μεγίστων θύννων εἶδός ἐστιν, ὡς Πάμφιλος ἐν τοῖς περὶ ὀνομάτων παρίστησι, καί ἐστι τὰ τεμάχη αὐτοῦ λιπαρώτερα. τὸ δὲ ὠμοτάριχον, φησὶν ὁ Δίφιλοσ, κήτημα τινὲς λέγουσι, καί ἐστι βαρὺ καὶ γλοιῶδεσ, προσέτι  δὲ καὶ δύσπεπτον. ὁ δὲ ποτάμιος κορακῖνοσ, ὃν πέλτην τινὲς καλοῦσιν, ὁ ἀπὸ τοῦ Νείλου, ὃν οἱ κατὰ τὴν ̓αλεξάνδρειαν ἰδίως ἡμίνηρον ὀνομάζουσιν,  ὑποπίμελος μέν ἐστι καὶ ἥκιστα κακόχυλοσ, σαρκώδησ, τρόφιμοσ, εὔπεπτοσ, εὐανάδοτοσ, κατὰ πάντα τοῦ μύλλου κρείσσων. τὰ μέντοι τῶν ἰχθύων καὶ τῶν ταρίχων ᾠὰ πάντα δύσπεπτα, δύσφθαρτα, μᾶλλον δὲ τὰ τῶν λιπαρωτέρων καὶ μειζόνων σκληρότερα γὰρ μένει καὶ ἀδιαίρετα, γίνεται δὲ εὐστόμαχα μετὰ ἁλῶν σβεσθέντα καὶ ἐποπτηθέντα. πάντας δὲ χρὴ τοὺς ταρίχους πλύνειν ἄχρι ἂν τὸ ὕδωρ ἄνοσμον καὶ γλυκὺ γένηται.  ὁ δ΄ ἐκ θαλάσσης ἑψόμενος τάριχος γλυκύτερος γίνεται, θερμοί τε οἱ τάριχοι ἡδίονὲς εἰσιν. Μνησίθεος δ΄ ὁ ̓αθηναῖος ἐν τῷ περὶ ἐδεστῶν ΄ ἁλυκοί,΄ φησίν, ΄ καὶ γλυκεῖς χυμοὶ πάντες ὑπάγουσι τὰς κοιλίασ, οἱ δὲ ὀξεῖς καὶ δριμεῖς λύουσι τὴν οὔρησιν, οἱ δὲ πικροὶ μᾶλλον μὲν εἰσιν οὐρητικοί, λύουσι δ΄ αὐτῶν ἔνιοι καὶ τὰς κοιλίας · οἱ δὲ στρυφνοὶ τὰς ἐκκρίσεις   Ξενοφῶν δὲ ὁ μουσικώτατος ἐν τῷ ἐπιγραφομένῳ ̔ιέρωνι ἢ τυραννικῷ διαβάλλων τὰ τοιαῦτα βρώματά φησι·  ΄ τί γάρ, ἔφη ὁ ̔ιέρων, τὰ πολλὰ ταῦτα μηχανήματα κατανενοήκατε ἃ παρατίθεται τοῖς τυράννοισ, ὀξέα καὶ δριμέα καὶ στρυφνὰ καὶ τὰ τούτων ἀδελφά; πάνυ μὲν οὖν, ἔφη ὁ Σιμωνίδησ, καὶ πάνυ γέ μοι δοκοῦντα παρὰ φύσιν εἶναι ταῦτα ἀνθρώπῳ. ἄλλο τι οἴει, ἔφη ὁ ̔ιέρων, ταῦτα ἐδέσματα εἶναι ἢ μὴ διὰ κακῆς καὶ ἀσθενούσης ψυχῆς ἐπιθυμήματα; ἐπεὶ οἵ γε ἡδέως ἐσθίοντες καὶ σὺ  που οἶσθα ὅτι οὐδὲν προσδέονται τούτων τῶν σοφισμάτων.΄ ἐπὶ τούτοις λεχθεῖσιν ὁ Κύνουλκος πιεῖν ᾔτησε δηκόκταν, δεῖν λέγων ἁλμυροὺς λόγους γλυκέσιν  ἀποκλύζεσθαι νάμασι. πρὸς ὃν ὁ Οὐλπιανὸς σχετλιάσας καὶ τύψας τῇ χειρὶ τὸ προσκεφάλαιον ἔφη·  μέχρι πότε βαρβαρίζοντες οὐ παύσεσθε; ἢ ἕως ἂν καταλιπὼν τὸ συμπόσιον οἴχωμαι, πέττειν ὑμῶν τοὺς λόγους οὐ δυνάμενοσ; καὶ ὅσ· ἐν ̔ρώμῃ τῇ βασιλευούσῃ διατρίβων τὰ νῦν, ὦ λῷστε, ἐπιχωρίῳ κέχρημαι κατὰ τὴν συνήθειαν φωνῇ . καὶ γὰρ παρὰ τοῖς ἀρχαίοις ποιηταῖς καὶ συγγραφεῦσι τοῖς σφόδρα ἑλληνίζουσιν ἔστιν εὑρεῖν καὶ Περσικὰ ὀνόματα κείμενα διὰ τὴν τῆς χρήσεως συνήθειαν,  ὡς τοὺς παρασάγγας καὶ τοὺς ἀστάνδας καὶ τοὺς ἀγγάρους καὶ τὴν σχοῖνον ἢ τὸν σχοῖνον μέτρον δ΄ ἐστὶ τοῦτο ὁδοῦ μέχρι νῦν οὕτως παρὰ πολλοῖς καλούμενον. μακεδονίζοντὰς τ΄ οἶδα πολλοὺς τῶν ̓αττικῶν διὰ τὴν ἐπιμιξίαν. βέλτιον δ΄ ἦν μοι   αἷμα ταύρειον πιεῖν,  ὁ Θεμιστοκλέους γὰρ θάνατος αἱρετώτεροσ, ἢ εἰς σὲ ἐμπεσεῖν. οὐ γὰρ ἂν εἴποιμι Ταύρειον ὕδωρ πιεῖν, ὅπερ σὺ οὐκ οἶσθα τί ἐστιν οὐδὲ γὰρ ἐπίστασαι ὅτι καὶ παρὰ τοῖς ἀρίστοις τῶν ποιητῶν  καὶ συγγραφέων εἴρηταί τινα καὶ φαῦλα. Κηφισόδωρος γοῦν ὁ ̓ισοκράτους τοῦ ῥήτορος μαθητὴς ἐν τῷ τρίτῳ τῶν πρὸς ̓αριστοτέλην λέγει ὅτι εὕροι τις ἂν ὑπὸ τῶν ἄλλων ποιητῶν ἢ καὶ σοφιστῶν ἓν ἢ δύο γοῦν πονηρῶς εἰρημένα, οἷα παρὰ  μὲν ̓αρχιλόχῳ τὸ πάντ΄ ἄνδρ΄ ἀποσκολύπτειν, Θεοδώρῳ δὲ τὸ κελεύειν μὲν πλέον ἔχειν, ἐπαινεῖν δὲ τὸ ἴσον, Εὐριπίδῃ τε τὸ τὴν γλῶτταν ὀμωμοκέναι φάναι καὶ Σοφοκλεῖ τὸ ἐν Αἰθίοψιν εἰρημένον   τοιαῦτὰ τοί σοι πρὸς χάριν τε κου΄ βίᾳ  λέγω, σὺ δ΄ αὐτὸς ὥσπερ οἱ σοφοὶ τὰ μὲν  δίκαι΄ ἐπαίνει, τοῦ δὲ κερδαίνειν ἔχου.  καὶ ἀλλαχοῦ δ΄ ὁ αὐτὸς ἔφη μηδὲν εἶναι ῥῆμα σὺν κέρδει κακὸν ̔ομήρῳ δὲ τὸ τὴν ̔́ηραν ἐπιβουλεῦσαι τῷ Διὶ καὶ τὸν ̓́αρη μοιχεύειν· ἐφ΄ οἷς πάντες κατηγοροῦσιν αὐτῶν. εἰ οὖν κἀγώ τι ἥμαρτον, ὦ καλλίστων ὀνομάτων καὶ ῥημάτων θηρευτά, μὴ χαλέπαινε. κατὰ γὰρ τὸν Μιλήσιον Τιμόθεον τὸν ποιητὴν   οὐκ ἀείδω τὰ παλαιά· καινὰ γὰρ μάλα κρείσσω,  νέος ὁ Ζεὺς βασιλεύει· τὸ πάλαι δ΄ ἦν  Κρόνος ἄρχων, ἀπίτω μοῦσα παλαιά. ̓αντιφάνης τ΄ ἐν ̓αλκήστιδι ἔφη·   ἐπὶ τὸ καινουργεῖν φέρου,  οὕτωσ, ἐκείνωσ, τοῦτο γιγνώσκων ὅτι  ἓν καινὸν ἐγχείρημα, κἂν τολμηρὸν ᾖ,,  πολλῶν παλαιῶν ἐστι χρησιμώτερον  ὅτι δὲ καὶ οἱ ἀρχαῖοι οἴδασι τὸ οὕτω λεγόμενον ὕδωρ, ἵνα μὴ πάλιν ἀγανακτήσῃς δηκόκταν μου λέγοντοσ, δείξω, κατὰ γὰρ Φερεκράτους Ψευδηρακλέα   εἴποι τις ἂν τῶν πάνυ δοκησιδεξίων    ἐγὼ δ΄ ἂν ἀντείποιμι μὴ πολυπραγμόνει,  ἀλλ΄ εἰ δοκεῖ σοι, πρόσεχε τὸν νοῦν κἀκροῶ.   ἀλλὰ μὴ φθονήσῃσ, ἔφη ὁ Οὐλπιανόσ,  δέομαι, μηδὲ τοῦ Ταυρείου ὕδατος ὁποῖόν ἐστι δηλῶσαι· τῶν γὰρ τοιούτων φωνῶν ἐγὼ διψῶ. καὶ ὁ Κύνουλκος   ἀλλὰ προπίνω σοι, ἔφη,  φιλοτησίαν διψᾷς γὰρ λόγων παρ΄ ̓αλέξιδος λαβὼν ἐκ Πυθαγοριζούσης ·  ὕδατος ἀπέφθου κύαθον ἂν δ΄ ὠμὸν πίῃ,  βαρὺ καὶ κοπῶδεσ. τὸ δὲ Ταύρειον ὕδωρ ὠνόμασεν, ὦ φίλε, Σοφοκλῆς Αἰγεῖ ἀπὸ τοῦ περὶ Τροιζῆνα ποταμοῦ Ταύρου,  παρ΄ ᾧ καὶ κρήνη τις ̔υόεσσα καλεῖται, ἐπίστανται δ΄ οἱ παλαιοὶ καὶ τὸ πάνυ ψυχρὸν ὕδωρ ἐν ταῖς προπόσεσιν, ἀλλ΄ οὐκ ἐρῶ, ἐὰν μὴ καὶ σύ με διδάξῃς εἰ ἔπινον θερμὸν ὕδωρ ἐν ταῖς εὐωχίαις οἱ ἀρχαῖοι. εἰ γὰρ οἱ κρατῆρες ἀπὸ τοῦ συμβεβηκότος τῆς ὀνομασίας ἔτυχον οὗτοί τε κερασθέντες παρέκειντο πλήρεισ, οὐ ζέον τὸ ποτὸν παρεῖχον, λεβήτων τρόπον ὑποκαιόμενοι. ὅτι γὰρ οἴδασι θερμὸν ὕδωρ Εὔπολις μὲν ἐν Δήμοις παρίστησι·  τὸ χαλκίον  θέρμαινέ θ΄ ἡμῖν καὶ θύη πέττειν τινὰ  κέλευ΄, ἵνα σπλάγχνοισι συγγενώμεθα.  ̓αντιφάνης δ΄ ἐν ̓ομφάλῃ ·  ἐν χύτρᾳ δέ μοι  ὅπως ὕδωρ ἕψοντα μηδέν΄ ὄψομαι.  οὐ γὰρ κακὸν ἔχω μηδ΄ ἔχοιμ΄. ἐὰν δ΄ ἄρα  στρέφῃ με περὶ τὴν γαστέρ΄ ἢ τὸν ὀμφαλόν,  παρὰ Φερτάτου δακτύλιός ἐστί μοι δραχμῆσ. ἐν δ΄ ̓αλειπτρίᾳ φέρεται τὸ δρᾶμα καὶ ὡς ̓αλέξιδος ·   ἐὰν δὲ τοὐργαστήριον ποιῆτε περιβόητον,   κατασκεδῶ, νὴ τὴν φίλην Δήμητρα, τὴν μεγίστην  ἀρύταιναν ὑμῶν ἐκ μέσου βάψασα τοῦ λέβητος  ζέοντος ὕδατοσ· εἰ δὲ μή,1 μηδέποθ΄ ὕδωρ πίοιμι  ἐλευθέριον.  Πλάτων δ΄ ἐν δ΄ Πολιτείασ· πλέονος ἄν τινος ἐπιθυμία ἐν τῇ ψυχῇ εἴη; οἷον δίψα ἐστὶ δίψα ἆρά γε θερμοῦ ποτοῦ ἢ ψυχροῦ ἢ πολλοῦ ἢ ὀλίγου ἢ καὶ ἑνὶ λόγῳ ποιοῦ τινος πώματοσ; ἢ ἐὰν μέν τις θερμότης τῷ δίψει προσῇ, τὴν τοῦ θερμοῦ ἐπιθυμίαν προσπαρέχοιτ΄ ἄν, ἐὰν δὲ ψυχρότησ, τὴν τοῦ ψυχροῦ, ἐὰν δὲ διὰ πλήθους παρουσίαν πολλὴ  ἡ δίψα ᾖ, τὴν τοῦ πολλοῦ παρέξεται, ἐὰν δὲ ὀλίγη, τὴν τοῦ ὀλίγου; αὐτὸ δὲ τὸ διψῆν οὐ μή ποτε ἄλλου γένηται ἐπιθυμία ἢ οὗπερ πέφυκεν, αὐτοῦ πώματοσ, καὶ αὖ τὸ πεινῆν βρώματοσ;΄ Σῆμος δὲ ὁ Δήλιος ἐν β΄ Νησιάδος ἐν Κιμώλῳ τῇ νήσῳ φησὶ ψυχεῖα κατεσκευάσθαι θέρους ὀρυκτά, ἔνθα χλιεροῦ ὕδατος πλήρη κεράμια καταθέντες κομίζονται χιόνος οὐδὲν διάφορα, τὸ δὲ  χλιαρὸν ὕδωρ ̓αθηναῖοι μετάκερας καλοῦσιν, ὡς Σώφιλος ἐν ̓ανδροκλεῖ. ̓́αλεξις δ΄ ἐν Λοκροῖσ·  αἱ δὲ παῖδες παρέχεον  ἡ μὲν τὸ θερμόν, ἡ δ΄ ἑτέρα τὸ μετάκερασ.  καὶ Φιλήμων ἐν Κορινθίᾳ. ̓́αμφις δ΄ ἐν Βαλανείῳ·   ἀνεβόησ1΄ ὕδωρ ἐνεγκεῖν θερμόν, ἄλλος μετάκερασ.  μέλλοντος δὲ τοῦ κυνικοῦ τούτοις ἐπισωρεύειν τινὰ ὁ Ποντιανὸς ἔφη·  οἴδασιν, ὦ φίλτατοι ἀνδρῶν, οἱ ἀρχαῖοι καὶ τὴν τοῦ πάνυ ψυχροῦ πόσιν. ̓́αλεξις γοῦν ἐν Παρασίτῳ φησί·  καὶ γὰρ βούλομαι  ὕδατός σε γεῦσαι· πρᾶγμα δ΄ ἔστι μοι μέγα   φρέατος ἔνδον ψυχρότερον ̓αραρότοσ.  ὀνομάζει δὲ καὶ ̔́ερμιππος ἐν Κέρκωψι φρεατιαῖον ὕδωρ οὕτως  ὅτι δὲ καὶ χιόνα ἔπινον ἐν Μανδραγοριζομένῃ ἔφη ̓́αλεξις ·   εἶτ΄ οὐ περίεργόν ἐστιν ἄνθρωπος φυτὸν  ὑπεναντιωτάτοις τε πλείστοις χρώμενον;  ἐρῶμεν ἀλλοτρίων, παρορῶμεν συγγενεῖσ,   ἔχοντες οὐδὲν εὐποροῦμεν τοῖς πέλασ,  ἐράνους φέροντες οὐ φέρομεν ἀλλ΄ ἢ κακῶσ,  τακτῆς τροφῆς δὲ τῆς καθ΄ ἡμέραν πάλιν  γλιχόμεθα τὴν μὲν μᾶζαν ἵνα λευκὴ παρῇ,  ζωμὸν δὲ ταύτῃ μέλανα μηχανώμεθα,  τὸ καλόν τε χρῶμα δευσοποιῷ χρῴζομεν.  καὶ χιόνα μὲν πίνειν παρασκευάζομεν,  τὸ δ΄ ὄψον ἂν μὴ θερμὸν ᾖ διασύρομεν.  καὶ τὸν μὲν ὀξὺν οἶνον ἐκπυτίζομεν,  ἐπὶ ταῖς ἀβυρτάκαισι δὲ ἐκβακχεύομεν.   οὐκοῦν τὸ πολλοῖς τῶν σοφῶν εἰρημένον,  τὸ μὴ γενέσθαι μὲν κράτιστὸν ἐστ΄ ἀεί,  ἐπὰν γένηται δ΄, ὡς τάχιστ΄ ἔχειν τέλοσ.  Δεξικράτης δ΄ ἐν τῷ ἐπιγραφομένῳ ̔υφ΄ ἑαυτῶν πλανώμενοί φησιν   εἰ δὲ μεθύω καὶ χιόνα πίνω καὶ μύρον  ἐπίσταμ΄ ὅτι κράτιστον Αἴγυπτος ποιεῖ.  Εὐθυκλῆς δ΄ ἐν ̓ασώτοις ἢ ̓επιστολῇ·  πρῶτος μὲν οἶδεν εἰ χιών ἐστ΄ ὠνία· πρῶτον δ΄ ἐκεῖνον σχαδόνα δεῖ πάντως φαγεῖν.  οἶδεν δὲ καὶ ὁ καλὸς Ξενοφῶν ἐν ̓απομνημονεύμασι τὴν διὰ χιόνος πόσιν. Χάρης δ΄ ὁ Μιτυληναῖος ἐν ταῖς περὶ ̓αλέξανδρον ἱστορίαις καὶ ὅπως δεῖ χιόνα διαφυλάσσεσθαι εἴρηκε διηγούμενος περὶ τῆς πολιορκίας τῆς ἐν ̓ινδοῖς πόλεως Πέτρασ, ὀρύξαι φάσκων τὸν ̓αλέξανδρον ὀρύγματα τριάκοντα ψυχεῖα, ἃ πληρώσαντα χιόνος παρεμβαλεῖν δρυὸς κλάδουσ, οὕτω γὰρ παραμένειν πλείω χρόνον τὴν χιόνα. ὅτι δὲ καὶ τὸν οἶνον ἔψυχον ὑπὲρ τοῦ ψυχρότερον αὐτὸν πίνειν Στράττις φησὶν ἐν Ψυχασταῖσ··   οἶνον γὰρ πιεῖν  οὐδ΄ ἂν εἷς δέξαιτο θερμόν, ἀλλὰ πολὺ τοὐναντίον  ψυχόμενον ἐν τῷ φρέατι καὶ χιόνι μεμιγμένον.  καὶ ὁ Λύσιππος ἐν Βάκχαισ·  ̔́ερμων, τί ἔστι; πῶς ἔχομεν; β. τί δ΄ ἄλλο γ΄ ἢ  ὁ πατήρ ἄνωθεν ἐς τὸ φρέαρ, ἐμοὶ δοκεῖν,  ὥσπερ τὸν οἶνον τοῦ θέρους καθεῖκέ με.  Δίφιλος δ΄ ἐν Μνηματίῳ φησὶν  ψῦξον τὸν οἶνον, Δῶρι.  Πρωταγορίδης δ΄ ἐν β΄ τῶν κωμικῶν ἱστοριῶν  τὸν ̓αντιόχου τοῦ βασιλέως κατὰ τὸν ποταμὸν διηγούμενος πλοῦν λέγει τι καὶ περὶ ἐπιτεχνήσεως ψυχρῶν ὑδάτων ἐν τούτοισ· ΄ τὴν γὰρ ἡμέραν  ἀνηλιάζοντες αὐτό, τῆς νυκτὸς ἀπηθοῦντες τὸ παχύτατον τὸ λοιπὸν ἐξαιθριάζουσιν ἐν ὑδρίαις κεραμέαις ἐπὶ τῶν μετεωροτάτων μερῶν τῆς οἰκήσεωσ, δι΄ ὅλης τε τῆς νυκτὸς δύο παῖδες ὕδατι τὰ τεύχη καταρραίνουσιν. ὄρθρου δὲ καθαιροῦντες καὶ τὴν ὑποστάθμην πάλιν ὑποσπῶντες λεπτόν τε ποιοῦντες αὐτὸ καὶ πρὸς ὑγίειαν οἷον ἄριστον  ἐν ἀχύροις τιθέασιν τὰς ὑδρίασ, εἶθ΄ οὕτως χρῶνται χιόνος οὐδ΄ ἡντινοῦν χρείαν ἔχοντες λακκαίου δὲ ὕδατος μνημονεύει ̓αναξίλας ἐν Αὐλητῇ οὕτωσ·  ὕδατός τε λακκαίου παρ΄  ἐμοῦ τουτὶ γέ σοι  νόμιζ΄ ὑπάρχειν.  καὶ πάλιν   ἴσως τὸ λακκαῖὸν γ΄ ὕδωρ ἀπόλωλ΄ ἐμόν. ̓απολλόδωρος δ΄ ὁ Γελῷος καὶ τοῦ λάκκου αὐτοῦ, ὥσπερ ἡμεῖς λέγομεν, μνημονεύει ἐν ̓απολιπούσῃ οὕτωσ·   ἀγωνιῶσα τόν τε τοῦ λάκκου κάδον  λύσασα καὶ τὸν τοῦ φρέατος εὐτρεπεῖς  τὰς ἱμονιὰς πεποίηκασ. τούτων ὁ Μυρτίλος ἀκούσας ἔφη·  ἐγὼ δ΄ ὢν φιλοτάριχοσ, ὦ ἑταῖροι, χιόνος πιεῖν βούλομαι κατὰ Σιμωνίδην. καὶ ὁ Οὐλπιανὸς  κεῖται μὲν ὁ φιλοτάριχοσ, ἔφη,  παρ΄ ̓αντιφάνει ἐν ̓ομφάλῃ οὕτωσ·   οὐ φιλοτάριχος οὐδαμῶς εἰμ΄, ὦ κόρη. ̓́αλεξις δ΄ ἐν Γυναικοκρατίᾳ καὶ ζωμοτάριχόν τινα κέκληκεν ἐν τούτοισ·   ὁ δὲ Κίλιξ ὅδ΄ ̔ιπποκλῆσ, ὁ ζωμοτάριχος ὑποκριτήσ. τὸ δὲ κατὰ Σιμωνίδην τί ἐστιν οὐκ οἶδα. οὐ γὰρ μέλει σοι, ἔφη ὁ Μυρτίλοσ, ἱστορίασ, ὦ γάστρων. κνισολοιχὸς γάρ τις εἶ καὶ κατὰ τὸν Σάμιον ποιητὴν ̓́ασιον τὸν παλαιὸν ἐκεῖνον  κνισοκόλαξ. Καλλίστρατος ἐν ζ΄ Συμμίκτων φησὶν ὡς ἑστιώμενος παρά τισι Σιμωνίδης ὁ ποιητὴς ΄ κραταιοῦ καύματος ὥρᾳ καὶ τῶν οἰνοχόων τοῖς ἄλλοις μισγόντων εἰς τὸ ποτὸν χιόνοσ, αὐτῷ δὲ οὔ, ἀπεσχεδίασε τόδε τὸ ἐπίγραμμα·  τὴν ῥὰ ποτ΄ Οὐλύμποιο περὶ πλευρὰς ἐκάλυψεν  ὠκὺς ἀπὸ Θρῄκης ὀρνύμενος Βορέησ·  ἀνδρῶν δ΄ ἀχλαίνων ἔδακεν φρένασ, αὐτὰρ ἐκάμφθη   ζώνη Πιερίην γῆν ἐπιεσσαμένη· ἔν τις ἐμοὶ καὶ τῆς χεέτω μέροσ, οὐ γὰρ ἔοικε  θερμὴν βαστάζειν ἀνδρὶ φίλῳ πρόποσιν. πιόντος οὖν αὐτοῦ πάλιν ἐζήτει ὁ Οὐλπιανόσ·  ποῦ κεῖται ὁ κνισολοιχὸς καὶ τίνα ἐστὶ τὰ τοῦ ̓ασίου ἔπη τὰ περὶ τοῦ κνισοκόλακοσ; τὰ μὲν οὖν τοῦ ̓ασίου, ἔφη ὁ Μυρτίλοσ, ἔπη ταῦτ΄ ἐστί·   χωλόσ, στιγματίησ, πολυγήραοσ, ἶσος ἀλήτῃ  ἦλθεν κνισοκόλαξ εὖτε Μέλης ἐγάμει,  ἄκλητοσ, ζωμοῦ κεχρημένοσ· ἐν δὲ μέσοισιν   ἥρως εἱστήκει βορβόρου ἐξαναδύσ. ὁ δὲ κνισολοιχός ἐστι παρὰ μὲν Σωφίλῳ ἐν Φιλάρχῳ οὕτωσ··   ὀψοφάγος εἶ καὶ κνισολοιχόσ. ἐν δὲ τοῖς ἐπιγραφομένοις Συντρέχουσι κνισολοιχίαν εἴρηκεν ἐν τούτοις  ὁ πορνοβοσκὸς γὰρ μ΄ ὑπὸ κνισολοιχίας  χορδὴν τιν΄ αἱματῖτιν αὑτῷ σκευάσαι  ἐκέλευσε ταυτηνί με.  τοῦ κνισολοιχοῦ δὲ καὶ ̓αντιφάνης μνημονεύει ἐν Βομβυλιῷ, ὅτι δὲ ἔπινον καὶ γλυκὺν οἶνον μεταξὺ ἐσθίοντεσ, ̓́αλεξίς φησιν ἐν Δρωπίδῃ·   εἰσῆλθεν ἡταίρα φέρουσα τὸν γλυκὺν ἐν ἀργυρῷ ποτηρίῳ, πετάχνῳ τινὶ ἀστειοτάτῳ τὴν ὄψιν, οὔτε τρυβλίῳ  οὔτε φιάλῃ μετεῖχε δ΄ ἀμφοῖν τοῖν ῥυθμοῖν. ἑξῆς ἐπεισηνέχθη πλακοῦς ἐκ γάλακτος ἰτρίων  τε καὶ μέλιτοσ, ὃν ̔ρωμαῖοι λίβον καλοῦσι. καὶ ὁ Κύνουλκος ἔφη·  ἐμπίπλασο, Οὐλπιανέ, χθωροδλαψου πατρίου, ὃς παρ΄  οὐδενὶ τῶν παλαιῶν μὰ τὴν Δήμητρα γέγραπται πλὴν εἰ μὴ ἄρα παρὰ τοῖς τὰ Φοινικικὰ συγγεγραφόσι Σαγχουνιάθωνι καὶ Μώχῳ, τοῖς σοῖς πολίταισ. καὶ ὁ Οὐλπιανὸς  ἀλλ΄ ἐμοὶ μέν, ἔφη, ὦ κυνάμυια, μελιπήκτων ἅλισ, ἡδέως δ΄ ἂν χόνδρου φάγοιμι τῶν ὀστρακίδων ἢ τῶν κοκκάλων ἀφθόνως ἔχοντοσ. καὶ κομισθέντος  δότε, ἔφη,  μυστίλην· οὐ γὰρ ἂν εἴποιμι μύστρον  παρ΄ οὐδενὶ δὲ τῶν πρὸ  ἡμῶν εἰρημένον.  ἐπιλήσμων εἶ, ἔφη, ὦ θαυμάσιε, ὁ Αἰμιλιανόσ. οὐ σὺ μέντοι τὸν Κολοφώνιον Νίκανδρον ἀεὶ τεθαύμακας τὸν ἐποποιὸν ὡς  φιλάρχαιον καὶ πολυμαθῆ; καὶ ὡς τὸ πεπέρι ὀνομάσαντα παρέθου; οὗτος τοίνυν αὐτὸς ἐν τῷ προτέρῳ τῶν Γεωργικῶν ἐμφανίζων τὴν τοῦ χόνδρου χρῆσιν καὶ μύστρον ὠνόμασε διὰ τούτων·   ἀλλ΄ ὁπότ΄ ἢ ἐρίφοιο νεοσφάγος ἠὲ καὶ ἀρνὸς  ἠὲ κλυτοῦ ὄρνιθος ἐφοπλίζεσθαι ἐδωδήν,  χίδρα μὲν ἐντρίψειας ὑποστρώσας ἐνὶ κοίλοις   ἄγγεσιν, εὐώδει δὲ μιγῇ ἀνάφυρσον ἐλαίῳ.  ζωμὸν δὲ βρομέοντα καταντλας   πνῖγε δὲ πῶμα ἀμφιβαλών· φωκτὸν γὰρ ἀνοιδαίνει βαρὺ κρῖμνον.  ἠρέμα δὲ χλιαρὸν κοίλοις ἐκδαίνυσο μύστροισ.  διὰ τούτων, ὦ θαυμασιώτατε, ὑπογράφει ὁ Νίκανδρος τὴν χρείαν τοῦ τε χόνδρου καὶ τῆς ἐπτισμένης κριθῆσ, ἐπιχεῖν κελεύων ἀρνὸς ἢ ἐρίφου ζωμὸν ἢ  ὄρνιθοσ, τὰ μὲν οὖν χίδρα, φησίν, ἔντριψον μὲν ἐν θυείᾳ, μίξας δ΄ ἔλαιον αὐτοῖς ἀναφύρασον ἡνίκ΄ ἂν ἕψηται. τὸν ἐκ τῆς τοιᾶσδε σκευῆς ἀναβρομοῦντα ζωμὸν πυκνότερον τῇ ζωμηρύσει καταμίγνυε, μηδὲν ἕτερον ἐπεγχέων, ἀλλ΄ αὐτὸν ἀπ΄ αὐτοῦ ἀρυόμενος πρὸς τὸ μηδὲν ὑπερζέσαι τοῦ πιμελεστέρου. διὸ καί φησι, ̔ κατάπνιγε τὸ ὑπερζέον ἐπιθεὶς πῶμα τὸ γὰρ κρῖμνον οὕτω φωκτὸν γινόμενον ἀνοιδεῖ· τελευταῖον δὲ πρᾴως χλιαρὸν γενόμενον κοίλοις προσφέρου τοῖς μύστροισ. ἀλλὰ μὴν καὶ ̔ιππόλοχος ὁ Μακεδὼν ἐν τῇ πρὸς Λυγκέα ἐπιστολῇ δι΄ ἧς ἐμφανίζει Μακεδονικόν τι δεῖπνον πολυτελείᾳ τὰ πάντα πανταχοῦ γενόμενα ὑπερβαλόν, μνημονεύει ὡς ἑκάστῳ τῶν δειπνούντων δοθέντων μύστρων χρυσῶν, ἐπεὶ δὲ φιλάρχαιος εἶναι θέλεις  καὶ οὐδὲν φὴς φθέγξασθαι ὃ μὴ τῆς ̓αττικῆς ἐστι φωνῆσ, ὦ φίλτατε, τί ἐστιν ὃ λέγει Νικοφῶν ὁ τῆς ἀρχαίας κωμῳδίας ποιητὴς ἐν τοῖς Χειρογάστορσιν; ἐγὼ γὰρ καὶ τοῦτον εὑρίσκω μνημονεύοντα τῶν μύστρων ὅταν λέγῃ·   μεμβραδοπώλαισ, ἀνθρακοπώλαισ,  ἰσχαδοπώλαισ, διφθεροπώλαισ,   ἀλφιτοπώλαισ, μυστριοπώλαισ,  βιβλιοπώλαισ, κοσκινοπώλαισ,  ἐγκριδοπώλαισ, σπερματοπώλαισ.  τίνες γὰρ ἂν εἶεν οἱ μυστριοπῶλαι ἀλλ΄ ἢ οἱ τὰ μύστρα πωλοῦντεσ; μαθὼν οὖν ἐκ τούτων, ὦ καλέ μου Συραττικέ, τὴν τοῦ μύστρου χρῆσιν ἐμφοροῦ τοῦ χόνδρου, ἵνα μὴ λέγῃς ΄ ἄκικύς εἰμι κὠλιγοδρανέω τεθαύμακα δὲ καὶ πῶς οὐκ ἐζήτησας ΄ ὁ δὲ  χόνδρος πόθεν; Μεγαρόθεν ἢ Θετταλικόσ; ΄ ὅθεν καὶ Μυρτίλος ἐστίν. καὶ ὁ Οὐλπιανὸς  παύομαι, ἔφη,  ἐσθίων ἕως ἄν με διδάξῃς παρὰ τίσιν εἴρηνται οὗτοι οἱ χόνδροι. καὶ ὁ Αἰμιλιανὸς ἔφη·  ἀλλ΄ οὐ φθονήσω σοι. ὁρῶν γὰρ λαμπροτάτην δείπνου παρασκευὴν βούλομαί σε δίκην ἀλεκτρυόνος ἐμφορηθέντα τοῦ χόνδρου κορύξασθαι καὶ διδάσκειν ἡμᾶς περὶ ὧν μέλλομεν ἐδεσμάτων μεταλαμβάνειν. καὶ ὃς δυσχεράνας ἔφη·  πόθεν σοι καὶ τὰ ἐδέσματα;  μὴ γὰρ ἀναπαύσασθαι ἔστι ζητοῦντα ἀεί τι πρὸς τοὺς ὀψιμαθεῖς τούτους σοφιστάσ;  ἀλλὰ μήν, ἔφη,  καὶ περὶ τούτου σοι τὸν λόγον, ὁ Αἰμιλιανόσ, ἀποδώσω. λέξω δὲ πρῶτον περὶ τοῦ χόνδρου ̓αντιφάνους παρατιθέμενος ἐξ ̓αντείας τάδε·  ἐν ταῖς σπυρίσι δὲ τί ποτ΄ ἔνεστιν, φίλτατε;  β. ἐν ταῖς τρισὶν μὲν χόνδρος ἀγαθὸς Μεγαρικόσ.   α. οὐ Θετταλικὸν τὸν χρηστὸν εἶναί φασι δέ;  β  τῆσ.. Φοινίκησ..  σεμίδαλισ, ἐκ πολλῆς σφόδρ΄ ἐξηττημένη.  τὸ δ΄ αὐτὸ τοῦτο δρᾶμα φέρεται καὶ ὡς ̓αλέξιδος ἐν ὀλίγοις σφόδρα διαλλάττον. ἐν δὲ Πονήρᾳ πάλιν ὁ ̓́αλεξισ·   καὶ χόνδρος ἔνδον ἐστὶ Θετταλικὸς πολύσ. χόνδρον δὲ εἴρηκε τὸ ῥόφημα ̓αριστοφάνης ἐν Δαιταλεῦσιν οὕτωσ·  ἢ χόνδρον ἕψων εἶτα μυῖαν ἐμβαλὼν  ἐδίδου ῥοφεῖν ἄν. καὶ σεμιδάλεως δὲ μέμνηται, καὶ εἰ μὴ τὰ μαρτύρια κρατῶ, Στράττις ἐν ̓ανθρωπορέστῃ καὶ  ̓́αλεξις ἐν ̓ισοστασίῳ. τὴν γενικὴν δὲ σεμιδάλιδος εἴρηκεν ὁ Στράττις ἐν τῷ αὐτῷ δράματι οὕτω ·   τῶν δὲ διδύμων ἐκγόνων  σεμιδάλιδος  τὰ δὲ ἐδέσματα ὠνόμασεν ̓αντιφάνης ἐν Διδύμοις οὑτωσί·   ἀπέλαυσα πολλῶν καὶ καλῶν ἐδεσμάτων,  πιών τε προπόσεις τρεῖς ἴσως ἤ τέτταρας  ἐστρηνίων πωσ, καταβεβρωκὼς σιτία  ἴσως ἐλεφάντων τεττάρων. ἐχέτω τέλος καὶ ἥδε ἡ βίβλος ἐπὶ τοῖς λόγοις τοῖς περὶ τῶν ἐδεσμάτων ἔχουσα τὴν καταστροφὴν ἀρχὴν γὰρ τοῦ δείπνου ἀπὸ τῶν ἑξῆς ποιησόμεθαου΄ πρότερόν γε, ὦ ̓αθήναιε, πρὶν ἡμῖν διελθεῖν καὶ τὸ τοῦ ̔ιππολόχου τὸ Μακεδονικὸν συμπόσιον. ἀλλ΄ εἰ τοῦτό σοι φίλον, ὦ Τιμόκρατεσ, οὕτω παρασκευαζώμεθα, 