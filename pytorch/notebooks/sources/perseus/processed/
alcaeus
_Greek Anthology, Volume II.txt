     αλξαευς  Αλκαιου Μεσσηνιου  ἡρώων τὸν ἀοιδὸν ̓́ιῳ ἔνι παῖδες ̔́ομηρον  ἤκαχον, ἐκ Μουσέων γρῖφον ὑφηνάμενοι·  νέκταρι δ΄ εἰνάλιαι Νηρηίδες ἐχρίσαντο,  καὶ νέκυν ἀκταίῃ θῆκαν ὑπὸ σπιλάδι,   ὅττι Θέτιν κύδηνε καὶ υἱέα, καὶ μόθον ἄλλων  ἡρώων, ̓ιθακοῦ τ΄ ἔργματα Λαρτιάδεω.  ὀλβίστη νήσων πόντῳ ̓́ιοσ, ὅττι κέκευθε  βαιὴ Μουσάων ἀστέρα καὶ Χαρίτων.     αντιπατερ    τὰν μερόπων Πειθώ, τὸ μέγα στόμα, τὰν ἴσα Μούσαις  φθεγξαμέναν κεφαλάν, ὦ ξένε, Μαιονίδεω ἅδ΄ ἔλαχον νασῖτις ̓́ιου σπιλάσ· οὐ γὰρ ἐν ἄλλᾳ  ἱερόν, ἀλλ΄ ἐν ἐμοί, πνεῦμα θανὼν ἔλιπεν,   ᾧ νεῦμα Κρονίδαο τὸ παγκρατέσ, ᾦ καὶ ̓́ολυμπον καὶ τὰν Αἴαντος ναύμαχον εἶπε βίαν,  καὶ τὸν ̓αχιλλείοις Φαρσαλίσιν ̔́εκτορα, πώλοις  ὀστέα Δαρδανικῷ δρυπτόμενον πεδίῳ. εἰ δ΄ ὀλίγα κρύπτω τὸν ταλίκον, ἴσθ΄ ὅτι κεύθει   καὶ Θέτιδος γαμέταν ἁ βραχύβωλος ̓́ικοσ.     αντιπατερ   εἰ καὶ βαιὸς ὁ τύμβοσ, ὁδοιπόρε, μή με παρέλθῃσ,  ἀλλὰ κατασπείσασ, ἶσα θεοῖσι σέβου·  τὸν γὰρ Πιερίδεσσι τετιμένον ἔξοχα Μούσαις ποιητὴν ἐπέων θεῖον ̔́ομηρον ἔχω.     ανονψμι επιγραμματιξι   ἐνθάδε τὴν ἱερὴν κεφαλὴν κατὰ γαῖα καλύπτει,  ἀνδρῶν ἡρώων κοσμήτορα, θεῖον ̔́ομηρον.     παυλυς σιλεντιαριυς   ἐνθάδε Πιερίδων τὸ σοφὸν στόμα, θεῖον ̔́ομηρον, κλεινὸς ἐπ΄ ἀγχιάλῳ τύμβος ἔχει σκοπέλῳ. εἰ δ΄ ὀλίγη γεγαυῖα τόσον χάδεν ἀνέρα νῆσοσ, μὴ τόδε θαμβήσῃσ, ὦ ξένε, δερκόμενοσ·   καὶ γὰρ ἀλητεύουσα κασιγνήτη ποτὲ Δῆλος μητρὸς ἀπ΄ ὠδίνων δέξατο Λητοΐδην.      ανονψμι επιγραμματιξι   %2Οὐδ΄ εἴ με χρύσειον ἀπὸ ῥαιστῆρος ̔́ομηρον  στήσητε φλογέαις ἐν Διὸς ἀστεροπαῖσ,  οὐκ εἴμ΄ οὐδ΄ ἔσομαι Σαλαμίνιοσ, οὐδ΄ ὁ Μέλητος Δμησαγόρου· μὴ ταῦτ΄ ὄμμασιν ̔ελλὰς ἴδοι.   ἄλλον ποιητὴν βασανίζετε· τἀμὰ δέ, Μοῦσαι  καὶ Χίοσ, ̔ελλήνων παισὶν ἀείσετ΄ ἔπη.     αντιπατερ    ἡρώων κάρυκ΄ ἀρετᾶσ, μακάρων δὲ προφήταν,  ̔ελλάνων βιοτᾷ δεύτερον ἀέλιον,  Μουσῶν φέγγος ̔́ομηρον, ἀγήραντον στόμα κόσμου  παντόσ, ἁλιρροθία, ξεῖνε, κέκευθε κόνισ.     ανονψμι επιγραμματιξι   ἐνθάδε θεῖος ̔́ομηροσ, ὃς ̔ελλάδα πᾶσαν ἄεισε,  Θήβης ἐκγεγαὼς τῆς ἑκατονταπύλου.     αντιπατερ   οὐκέτι θελγομένασ, ̓ορφεῦ, δρύασ, οὐκέτι πέτρας  ἄξεισ, οὐ θηρῶν αὐτονόμους ἀγέλασ· οὐκέτι κοιμάσεις ἀνέμων βρόμον, οὐχὶ χάλαζαν, οὐ νιφετῶν συρμούσ, οὐ παταγεῦσαν ἅλα.   ὤλεο γάρ· σὲ δὲ πολλὰ κατωδύραντο θύγατρες  Μναμοσύνασ, μάτηρ δ΄ ἔξοχα Καλλιόπα. τί φθιμένοις στοναχεῦμεν ἐφ΄ υἱάσιν, ἁνίκ΄ ἀλαλκεῖν  τῶν παίδων ̓αΐδην οὐδὲ θεοῖς δύναμις ;     δαμαγετυς    ̓ορφέα Θρηικίῃσι παρὰ προμολ^σιν ̓ολύμπου  τύμβος ἔχει, Μούσης υἱέα Καλλιόπησ, ᾧ δρύες οὐκ ἀπίθησαν, ὅτῳ σὺν ἀμ΄ ἕσπετο πέτρη  ἄψυχοσ, θηρῶν θ΄ ὑλονόμων ἀγέλα,  ὅς ποτε καὶ τελετὰς μυστηρίδας εὕρετο Βάκχου,  καὶ στίγον ἡρῴῳ ζευκτὸν ἔτευξε ποδί, ὃς καὶ ἀμειλίκτοιο βαρὺ Κλυμένοιο νόημα  καὶ τὸν ἀκήλητον θυμὸν ἔθελξε λύρᾳ.     ανονψμι επιγραμματιξι  ἄδηλον   Καλλιόπης ̓ορφῆα καὶ Οἰάγροιο θανόντα  ἔκλαυσαν ξανθαὶ μυρία Βιστονίδεσ· στικτοὺς δ΄ ᾑμάξαντο βραχίονασ, ἀμφιμελαίνῃ  δευόμεναι σποδιῇ Θρηίκιον πλόκαμον·   καὶ δ΄ αὐταὶ στοναχεῦντι σὺν εὐφόρμιγγι Λυκείῳ ἔρρηξαν Μοῦσαι δάκρυα Πιερίδεσ,  μυρόμεναι τὸν ἀοιδὸν ἐπωδύραντο δὲ πέτραι  καὶ δρύεσ, ἃς ἐρατῇ τὸ πρὶν ἔθελγε λύρῃ.     ασξλεπιαδες   γλυκὺς γλυκὺς ̓ηρίννης οὗτος πόνοσ, οὐχὶ πολὺς μέν, ὡς ἂν παρθενικᾶς ἐννεακαιδεκέτευσ,   ἀλλ΄ ἑτέρων πολλῶν δυνατώτεροσ· εἰ δ΄ ̓αίδας μοι μὴ ταχὺς ἦλθε, τίς  ἂν ταλίκον ἔσχ΄ ὄνομα;     ανονψμι επιγραμματιξι    ἄρτι λοχευομένην σε μελισσοτόκων ἔαρ ὕμνων, ἄρτι δὲ κυκνείῳ φθεγγομένην στόματι,  ἤλασεν εἰς ̓αχέροντα διὰ πλατὺ κῦμα καμόντων  μοῖρα, λινοκλώστου δεσπότις ἠλακάτησ·   σὸς δ΄ ἐπέων, ̓́ηριννα, καλὸς πόνος οὔ σε γεγωνεῖ  φθίσθαι, ἔχειν δὲ χοροὺς ἄμμιγα Πιερίσιν.     μελεαγερ   Παρθενικὰν νεαοιδὸν ἐν ὑμνοπόλοισι μέλισσαν ̓́ηρινναν, Μουσῶν ἄνθεα δρεπτομέναν, ̔́ᾳδας εἰς ὑμέναιον ἀνάρπασεν. ἦ ῥα τόδ΄ ἔμφρων εἶπ΄ ἐτύμως ἁ παῖσ. βάσκανός ἐσσ1΄, ̓αίδα.     αντιπατερ   Σαπφώ τοι κεύθεισ, χθὼν Αἰολί, τὰν μετὰ Μούσαις  ἀθανάταις θνατὰν Μοῦσαν ἀειδομέναν, ἃν Κύπρις καὶ ̓́ερως συνάμ΄ ἔτραφον, ἇς μέτα Πειθὼ  ἔπλεκ΄ ἀείζωον Πιερίδων στέφανον,   ̔ελλάδι μὲν τέρψιν, σοὶ δὲ κλέοσ. ὦ τριέλικτον Μοῖραι δινεῦσαι νῆμα κατ΄ ἠλακάτασ,  πῶς οὐκ ἐκλώσασθε πανάφθιτον ἦμαρ ἀοιδῷ ἄφθιτα μησαμένᾳ δῶρ΄ ̔ελικωνιάδων ;      αντιπατερ   οὔνομά μευ Σαπφώ. τόσσον δ΄ ὑπερέσχον ἀοιδὰν  θηλειᾶν, ἀνδρῶν ὅσσον ὁ Μαιονίδασ.     πινψτυς    ὀστέα μὲν καὶ κωφὸν ἔχει τάφος οὔνομα Σαπφοῦσ· αἱ δὲ σοφαὶ κείνης ῥήσιες ἀθάνατοι.     τυλλιυς λαυρεα    Αἰολικὸν παρὰ τύμβον ἰών, ξένε, μή με θανοῦσαν  τὰν Μυτιληναίαν ἔννεπ΄ ἀοιδοπόλον  τόνδε γὰρ ἀνθρώπων ἔκαμον χέρεσ· ἔργα δὲ φωτῶν ἐς ταχινὴν ἔρρει τοιάδε ληθεδόνα.  ἢν δέ με Μουσάων ἐτάσῃς χάριν, ὧν ἀφ΄ ἑκάστης  δαίμονος ἄνθος ἐμῇ θῆκα παρ΄ ἐννεάδι,  γνώσεαι ὡς ̓αίδεω σκότον ἔκφυγον οὐδέ τις ἔσται  τῆς λυρικῆς Σαπφοῦς νώνυμος ἠέλιοσ.     αντιπατερ    ἀνέρα μὴ πέτρῃ τεκμαίρεο. λιτὸς ὁ τύμβος  ὀφθῆναι, μεγάλου δ΄ ὀστέα φωτὸς ἔχει.  εἰδήσεις ̓αλκμᾶνα, λύρης ἐλατῆρα Λακαίνης  ἔξοχον, ὃν Μουσέων ἐννέ΄ ἀριθμὸς ἔχει·  κεῖται δ΄ ἠπείροις διδύμοις ἔρισ, εἴθ΄ ὅγε Λυδὸσ,  εἴτε Λάκων πολλαὶ μητέρες ὑμνοπόλων.      λεονιδας    τὸν χαρίεντ΄ ̓αλκμᾶνα, τὸν ὑμνητῆρ΄ ὑμεναίων  κύκνον, τὸν Μουσῶν ἄξια μελψάμενον,  τύμβος ἔχει, Σπάρτας μεγάλαν χάριν, εἰθ΄ ὅ γε λοῖσθος  ἄχθος ἀπορρίψας οἴχεται εἰς ̓αίδαν.     σιμονιδες   ̓εσβέσθησ, γηραιὲ Σοφόκλεεσ, ἄνθος ἀοιδῶν,  οἰνωπὸν Βάκχου βότρυν ἐρεπτόμενοσ.     σιμμιας   τόν σὲ χοροῖς μέλψαντα Σοφοκλέα, παῖδα Σοφίλλου,  τὸν τραγικῆς Μούσης ἀστέρα Κεκρόπιον,  πολλάκις ὃν θυμέλῃσι καὶ ἐν σκηνῇσι τεθηλὼς  βλαισὸσ· ̓αχαρνίτης κισσὸς ἔρεψε κόμην,  τύμβος ἔχει καὶ γῆς ὀλίγον μέροσ· ἀλλ΄ ὁ περισσὸς  αἰὼν ἀθανάτοις δέρκεται ἐν σελίσιν.     σιμμιας   ἠρέμ΄ ὑπὲρ τύμβοιο Σοφοκλέοσ, ἠρέμα, κισσέ ἑρπύζοισ, χλοεροὺς ἐκπροχέων πλοκάμουσ,  καὶ πέταλον πάντῃ θάλλοι ῥόδου, ἥ τε φιλορρὼξ  ἄμπελοσ, ὑγρὰ πέριξ κλήματα χευαμένη,  εἵνεκεν εὐεπίης πινυτόφρονοσ, ἣν ὁ μελιχρὸς ἤσκησ1΄ ἐκ Μουσέων ἄμμιγα καὶ Χαρίτων.      αντιπατερ    θάλλοι τετρακόρυμβοσ, ̓ανάκρεον, ἀμφὶ σὲ κισσόσ, ἁβρά τε λειμώνων πορφυρέων πέταλα·  πηγαὶ δ΄ ἀργινόεντος ἀναθλίβοιντο γάλακτοσ, εὐῶδες δ΄ ἀπὸ γῆς ἡδὺ χέοιτο μέθυ,  ὄφρα κέ τοι σποδιή τε καὶ ὀστέα τέρψιν ἄρηται, εἰ δή τις φθιμένοις χρίμπτεται εὐφροσύνα.     ανονψμι επιγραμματιξι   ὦ τὸ φίλον στέρξασ, φίλε, βάρβιτον, ὦ σὺν ἀοιδᾷ  πάντα διαπλώσας καὶ σὺν ἔρωτι βίον.     σιμονιδες    ̔ημερὶ πανθέλκτειρα, μεθυτρόφε, μῆτερ ὀπώρασ,  οὔλης ἣ σκολιὸν πλέγμα φύεις ἕλικοσ,  Τηίου ἡβήσειας ̓ανακρείοντος ἐπ΄ ἄκρῃ  στήλῃ καὶ λεπτῷ χώματι τοῦδε τάφου,  ὡς ὁ φιλάκρητός τε καὶ οἰνοβαρὴς φιλοκώμοις παννυχίσιν κρούων τὴν φιλόπαιδα χέλυν,  κἠν χθονὶ πεπτηὼσ, κεφαλῆς ἐφύπερθε φέροιτο  ἀγλαὸν ὡραίων βότρυν ἀπ΄ ἀκρεμόνων, καί μιν ἀεὶ τέγγοι νοτερὴ δρόσοσ, ἧς ὁ γεραιὸς  λαρότερον μαλακῶν ἔπνεεν ἐκ στομάτων.     σιμονιδες    οὗτος ̓ανακρείοντα, τὸν ἄφθιτον εἵνεκα Μουσέων ὑμνοπόλον, πάτρης τύμβος ἔδεκτο Τέω,  ὃς Χαρίτων πνείοντα μέλη, πνείοντα δ΄ ̓ερώτων,  τὸν γλυκὺν ἐς παίδων ἵμερον ἡρμόσατο.  μοῦνος δ΄ εἰν ̓αχέροντι βαρύνεται, οὐχ ὅτι λείπων  ἠέλιον, Λήθης ἐνθάδ΄ ἔκυρσε δόμων  ἀλλ΄ ὅτι τὸν χαρίεντα μετ΄ ἠιθέοισι Μεγιστέα,  καὶ τὸν Σμερδίεω Θρῇκα λέλοιπε πόθον.  μολπῆς δ΄ οὐ λήγει μελιτερπέοσ, ἀλλ΄ ἔτ΄ ἐκεῖνον   βάρβιτον οὐδὲ θανὼν εὔνασεν εἰν ̓αίδῃ.     αντιπατερ    ξεῖνε, τάφον παρὰ λιτὸν ̓ανακρείοντος ἀμείβων, εἲ τί τοι ἐκ βίβλων ἦλθεν ἐμῶν ὄφελοσ, σπεῖσον ἐμῇ σποδιῇ σπεῖσον γάνοσ, ὄφρα κεν οἴνῳ  ὀστέα γηθήσῃ τἀμὰ νοτιζόμενα,  ὡς ὁ Διωνύσου μεμελημένος εὐάσι κώμοισ, ὡς ὁ φιλακρήτου σύντροφος ἁρμονίης  μηδὲ καταφθίμενος Βάκχου δίχα τοῦτον ὑποίσω  τὸν γενεῇ μερόπων χῶρον ὀφειλόμενον.     αντιπατερ    εἴης ἐν μακάρεσσιν, ̓ανάκρεον, εὖχος ̓ιώνων,  μήτ΄ ἐρατῶν κώμων ἄνδιχα, μήτε λύρησ·  ὑγρὰ δὲ δερκομένοισιν ἐν ὄμμασιν οὖλον ἀείδοισ, αἰθύσσων λιπαρῆς ἄνθος ὕπερθε κόμησ,  ἠὲ πρὸς Εὐρυπύλην τετραμμένοσ, ἠὲ Μεγιστῆ, ἢ Κίκονα Θρῃκὸς Σμερδίεω πλόκαμον,  ἡδὺ μέθυ βλύζων, ἀμφίβροχος εἵματα Βάκχῳ, ἄκρητον λείβων νέκταρ ἀπὸ στολίδων.  τρισσοῖς γάρ, Μούσαισι, Διωνύσῳ καὶ ̓́ερωτι,   πρέσβυ, κατεσπείσθη πᾶς ὁ τεὸς βίοτοσ.      ανονψμι επιγραμματιξι   ὦ ξένε, τόνδε τάφον τὸν ̓ανακρείοντος ἀμείβων, σπεῖσόν μοι παριών εἰμὶ γὰρ οἰνοπότησ.     αντιπατερ   εὕδεις ἐν φθιμένοισιν, ̓ανάκρεον, ἐσθλὰ πονήσασ, εὕδει δ΄ ἡ γλυκερὴ νυκτιλάλος κιθάρη· εὕδει καὶ Σμέρδισ, τὸ Πόθων ἔαρ, ᾧ σὺ μελίσδων  βάρβιτ΄ ἀνεκρούου νέκταρ ἐναρμόνιον.  ἠϊθέων γὰρ ̓́ερωτος ἔφυς σκοπόσ· εἰς δὲ σὲ μοῦνον  τόξα τε καὶ σκολιὰς εἶχεν ἑκηβολίασ.     αντιπατερ    τύμβος ̓ανακρείοντοσ· ὁ Τήιος ἐνθάδε κύκνος εὕδει, χἠ παίδων ζωροτάτη μανίη. ἀκμὴν οἱ λυρόεν τι μελίζεται ἀμφὶ Βαθύλλῳ  ἵμερα, καὶ κισσοῦ λευκὸς ὄδωδε λίθοσ.  οὐδ΄ ̓αίδης σοι ἔρωτας ἀπέσβεσεν, ἐν δ΄ ̓αχέροντος ὢν ὅλος ὠδίνεις κύπριδι θερμοτέρῃ.     διοσξοριδες   Σμερδίῃ ὦ ἐπὶ Θρῃκὶ τακεὶς καὶ ἐπ΄ ἔσχατον ὀστεῦν, κώμου καὶ πάσης κοίρανε παννυχίδοσ,   τερπνότατε Μούσῃσιν ̓ανάκρεον, ὦ  πὶ Βαθύλλῳ  χλωρὸν ὑπὲρ κυλίκων πολλάκι δάκρυ χέασ,  αὐτόματαί τοι κρῆναι ἀναβλύζοιεν ἀκρήτου,  κἠκ μακάρων προχοαὶ νέκταρος ἀμβροσίου;  αὐτόματοι δὲ φέροιεν ἴον, τὸ φιλέσπερον ἄνθοσ,  κῆποι, καὶ μαλακῇ μύρτα τρέφοιτο δρόσῳ· ὄφρα καὶ ἐν Δηοῦς οἰνωμένος ἁβρὰ χορεύσῃσ,   βεβληκὼς χρυσέην χεῖρας ἐπ΄ Εὐρυπύλην.     ςυλιανυς    πολλάκι μὲν τόδ΄ ἄεισα, καὶ ἐκ τύμβου δὲ βοήσω·   πίνετε, πρὶν ταύτην ἀμφιβάλησθε, κόνιν,     ςυλιανυς    α. πολλὰ πιὼν τέθνηκασ, ̓ανάκρεον. β.  ἀλλὰ τρυφήσασ·  καὶ σὺ δὲ μὴ πίνων ἵξεαι εἰς ̓αίδην.     αντιπατερ    Πιερικὰν σάλπιγγα, τὸν εὐαγέων βαρὺν ὕμνων  χαλκευτάν, κατέχει Πίνδαρον ἅδε κόνισ, οὗ μέλος εἰσαΐων φθέγξαιό κεν, ὥς ἀπὸ Μουσῶν ἐν Κάδμου θαλάμοις σμῆνος ἀπεπλάσατο.      λεονιδας   ἄρμενος ἦν ξείνοισιν ἀνὴρ ὅδε καὶ φίλος ἀστοῖσ,  Πίνδαροσ, εὐφώνων Πιερίδων· πρόπολοσ.     ερψξιυς   αἰεί τοι λιπαρῷ ἐπὶ σήματι, δῖε Σοφόκλεισ,  σκηνίτης μαλακοὺς κισσὸς ἅλοιτο πόδασ, αἰεί τοι βούπαισι περιστάζοιτο μελίσσαις  τύμβοσ, ̔υμηττείῳ λειβόμενος μέλιτι,  ὡς ἄν τοι ῥείῃ μὲν ἀεὶ γάνος ̓ατθίδι δέλτῳ  κηρόσ, ὑπὸ στεφάνοις δ΄ αἰὲν ἔχῃς πλοκάμουσ.     διοσξοριδες    α. τύμβος ὅδ΄ ἔστ΄, ὤνθρωπε, Σοφοκλέοσ, ὃν παρὰ Μουσέων  ἱρὴν παρθεσίην, ἱερὸς ὢν, ἔλαχον· ὅς με τὸν ἐκ Φλιοῦντοσ, ἔτι τρίβολον πατέοντα,  πρίνινον, ἐς χρύσεον σχῆμα μεθηρμόσατο,  καὶ λεπτὴν ἐνέδυσεν ἁλουργίδα· τοῦ δὲ θανόντος  εὔθετον ὀρχηστὴν τῇδ΄ ἀνέπαυσα πόδα.   β. ὄλβιοσ, ὡς ἁγνὴν ἔλαχες στάσιν ἡ δ΄ ἐνὶ χερσὶν  κούριμοσ, ἐκ ποίης ἥδε διδασκαλίησ;  α. εἴτε σοὶ ̓αντιγόνην εἰπεῖν φίλον, οὐκ ἂν ἁμάρτοισ,   εἴτε καὶ ̓ηλέκτραν ἀμφότεραι γάρ ἄκρον.     διοδορυς    θεῖος ̓αριστοφάνευς ὑπ΄ ἐμοὶ νέκυσ· εἰ τινα πεύθῃ], κωμικόσ, ἀρχαίης μνᾶμα χοροστασίησ.     αντιπατερ   ὁ τραγικὸν φώνημα καὶ ὀφρυόεσσαν ἀοιδὴν  πυργώσας στιβαρῇ πρῶτος ἐν εὐεπίῃ,  Αἰσχύλος Εὐφορίωνοσ, ̓ελευσινίης ἑκὰς αἴης  κεῖται, κυδαίνων σήματι Τρινακρίην.     διοδορυς    Αἰσχύλον ἥδε λέγει ταφίη λίθος ἐνθάδε κεῖσθαι  τὸν μέγαν, οἰκείης τῆλ΄ ἀπὸ Κεκροπίησ,  λευκὰ Γέλα Σικελοῖο παρ΄ ὕδατα· τίς  φθόνοσ, αἰαῖ,  Θησείδας ἀγαθῶν ἔγκοτος αἰὲν ἔχει;     ανονψμι επιγραμματιξι   ἆ μάκαρ ἀμβροσίῃσι συνέστιε φίλτατε Μούσαισ, χαῖρε καὶ εἰν ̓αίδεω δώμασι, Καλλίμαχε,      ανονψμι επιγραμματιξι   ἆ μέγα Βαττιάδαο σοφοῦ περίπυστον ὄνειαρ, ἦ ῥ΄ ἐτεὸν κεράων, οὐδ΄ ἐλέφαντος ἔησ.  τοῖα γὰρ ἄμμιν ἔφηνασ, ἅτ΄ οὐ πάρος ἀνέρες ἴδμεν, ἀμφί τε ἀθανάτουσ, ἀμφί τε ἡμιθέουσ,  εὖτέ μιν ἐκ Λιβύης ἀναείρας εἰς ̔ελικῶνα  ἤγαγες ἐν μέσσαις Πιερίδεσσι φέρων αἱ δ΄ οἱ εἰρομένῳ ἀμφ΄ ὠγυγίων ἡρώων  αἴτια καὶ μακάρων εἶρον ἀμειβόμεναι.     ιον    χαῖρε μελαμπετάλοισ, Εὐριπίδη, ἐν γυάλοισι  Πιερίας τὸν ἀεὶ νυκτὸς ἔχων θάλαμον  ἴσθι δ΄ ὑπὸ χθονὸς ὤν, ὅτι σοι κλέος ἄφθιτον ἔσται ἶσον ̔ομηρείαις ἀενάοις χάρισιν.     ανονψμι επιγραμματιξι   εἰ καὶ δακρυόεισ, Εὐριπίδη, εἷλέ σε πότμοσ, καί σε λυκορραῖσται δεῖπνον ἔθεντο κύνεσ,  τὸν σκηνῇ μελίγηρυν ἀηδόνα, κόσμον ̓αθηνῶν,  τὸν σοφίῃ Μουσέων μιξάμενον χάριτα,   ἀλλ΄ ἔμολες Πελλαῖον ὑπ΄ ἠρίον, ὡς ἂν ὁ λάτρις  Πιερίδων ναίῃς ἀγχόθι Πιερίδων.      τηυξψδιδες   μνῆμα μὲν ̔ελλὰς ἅπασ1΄ Εὐριπίδου· ὀστέα δ΄ ἴσχει γῆ Μακεδών ἢ γὰρ δέξατο τέρμα βίου.  πατρὶς δ΄ ̔ελλάδος ̔ελλάσ, ̓αθῆναι· πλεῖστα δε Μούσαις  τέρψασ, ἐκ πολλῶν καὶ τὸν ἔπαινον ἔχει.     ανονψμι επιγραμματιξι   οὐ σὸν μνῆμα τόδ΄ ἔστ΄, Εὐριπίδη, ἀλλὰ σὺ τοῦδε· τῇ σῇ γὰρ δόξῃ μνῆμα τόδ΄ ἀμπέχεται.     ανονψμι επιγραμματιξι   ἅπασ1΄ ̓αχαιὶς μνῆμα σόν, Εὐριπίδη·  οὔκουν ἄφωνοσ, ἀλλὰ καὶ λαλητέοσ.     ανονψμι επιγραμματιξι   Αἰθαλέοιο πυρὸς σάρκες ῥιπῇσι τρυφηλαὶ ληφθεῖσαι, νοτίην ὦσαν ἄπ΄ αἰθόμεναι·  μοῦνα δ΄ ἔνεστι τάφῳ πολυδακρύῳ ὀστέα κωφά,  καὶ πόνος εἰνοδίοις τῇδε παρερχομένοισ.     βιανορ   ἁ Μακέτις σε κέκευθε τάφου κόνισ· ἀλλὰ πυρωθεὶς  Ζανὶ κεραυνείῳ, γαῖαν ἀπημφίασασ.  τρὶς γὰρ ἐπαστράψασ, Εὐριπίδη, ἐκ Διὸς αἰθὴρ ἥγνισε τὰν θνατὰν σώματος ἱστορίαν      αρξηιμελυς    τὴν Εὐριπίδεω μήτ΄ ἔρχεο, μήτ΄ ἐπιβάλλου,  δύσβατον ἀνθρώποις οἶμον, ἀοιδοθέτα.  λείη μὲν γὰρ ἰδεῖν καὶ ἐπίρροθοσ· ἢν δέ τις αὐτὴν  εἰσβαίνῃ, χαλεποῦ τρηχυτέρη σκόλοποσ·  ἢν δὲ τὰ Μηδείης Αἰητίδος ἄκρα χαράξῃσ,  ἀμνήμων κείσῃ νέρθεν. ἔα στεφάνουσ.     αδαευς   οὔ σε κυνῶν γένος εἷλ΄, Εὐριπίδη, οὐδὲ γυναικὸς οἶστροσ, τὸν σκοτίης Κύπριδος ἀλλότριον,  ἀλλ΄ ̓αίδης καὶ γῆρασ· ὑπαὶ Μακέτῃ δ΄ ̓αρεθούσῃ  κεῖσαι, ἑταιρείῃ τίμιος ̓αρχέλεω.   σὸν δ΄ οὐ τοῦτον ἐγὼ τίθεμαι τάφον, ἀλλὰ τὰ Βάκχου  βήματα καὶ σκηνὰς ἐμβάδ΄ ^ ἐρειδομένασ.     δεμιυργυς    ̔ελλάδος εὐρυχόρου στέφανον καὶ κόσμον ἀοιδῆσ,  ̓ασκραῖον γενεὴν ̔ησίοδον κατέχω.     ανονψμι επιγραμματιξι    ̔ησίοδος Μούσαις ̔ελικωνίσι τόνδ΄ ἀνέθηκα, ὕμνῳ νικήσας ἐν Χαλκίδι θεῖον ̔́ομηρον.      μνασαλξες   ̓́ασκρη μὲν πατρὶς πολυλήιοσ, ἀλλὰ θανόντος ὀστέα πληξίππων γῆ Μινυῶν κατέχει  ̔ησιόδου, τοῦ πλεῖστον ἐν ἀνθρώποις κλέος ἐστὶν  ἀνδρῶν κρινομένων ἐν βασάνῳ σοφίησ.     αλξαευς    Λοκρίδος ἐν νέμεϊ σκιερῷ νέκυν ̔ησιόδοιο  νύμφαι κρηνίδων λοῦσαν ἀπὸ σφετέρων,  καὶ τάφον ὑψώσαντο· γάλακτι δὲ ποιμένες αἰγῶν  ἔρραναν, ξανθῷ μιξάμενοι μέλιτι·   τοίην γὰρ καὶ γῆρυν ἀπέπνεεν ἐννέα Μουσέων ὁ πρέσβυς καθαρῶν γευσάμενος λιβάδων.     ανονψμι επιγραμματιξι   ἦν ἄρα Δημοκρίτοιο γέλως τόδε, καὶ τάχα λέξει·    οὐκ ἔλεγον γελόων, Πάντα πέλουσι γέλωσ;   καὶ γὰρ ἐγὼ σοφίην μετ΄ ἀπείρονα, καὶ στίχα βίβλων   τοσσατίων, κεῖμαι νέρθε τάφοιο γέλωσ.      διογενες λαερτιυς    καὶ τίς  ἔφυ σοφὸς ὧδε; τίς  ἔργον ἔρεξε τοσοῦτον,  ὅσσον ὁ παντοδαὴς ἤνυσε Δημόκριτοσ;  ὃς θάνατον παρεόντα τρί΄ ἤματα δώμασιν ἔσχεν,  καὶ θερμοῖς ἄρτων ἄσθμασιν ἐξένισεν.     ςυλιανυς   εἰ καὶ ἀμειδήτων νεκύων ὑπὸ γαῖαν ἀνάσσεισ,  Φερσεφόνη, ψυχὴν δέχνυσο Δημοκρίτου εὐμενέως γελόωσαν, ἐπεὶ καὶ σεῖο τεκοῦσαν  ἀχνυμένην ἐπὶ. σοὶ μοῦνος ἔκαμψε γέλωσ.     ςυλιανυς    Πλούτων δέξο μάκαρ Δημόκριτον, ὥς κεν ἀνάσσων  αἰὲν ἀμειδήτων καὶ γελόωντα λάχοισ.     σιμμιας    σωφροσύνῃ προφέρων θνητῶν ἤθει τε δικαίῳ  ἐνθάδε κεῖται ἀνὴρ θεῖος ̓αριστοκλέης εἰ δέ τις ἐκ πάντων σοφίης μέγαν ἔσχεν ἔπαινον,  οὗτος ἔχει πλεῖστον, καὶ φθόνον οὐ φέρεται.     ανονψμι επιγραμματιξι    γαῖα μὲν ἐν κόλποις κρύπτει τόδε σῶμα Πλάτωνοσ,  ψυχὴ δ΄ ἀθάνατον τάξιν ἔχει μακάρων  υἱοῦ ̓αρίστωνοσ, τόν τις καὶ τηλόθι ναίων τιμᾷ ἀνὴρ ἀγαθόσ, θεῖον ἰδόντα βίον.     ανονψμι επιγραμματιξι  αἰετέ   α. αἰετέ, τίπτε βέβηκας ὑπὲρ τάφον ; ἢ τίνοσ, εἰπέ, ἀστερόεντα θεῶν οἶκον ἀποσκοπέεισ;  β. ψυχῆς εἰμι Πλάτωνος ἀποπταμένης ἐς ̓́ολυμπον εἰκών· σῶμα δὲ γῆ γηγενὲς ̓ατθὶς ἔχει.     ανονψμι επιγραμματιξι    τὸν κύνα Διογένη, νεκυοστόλε, δέξο με, πορθμεῦ,  γυμνώσαντα βίου παντὸς ἐπισκύνιον.     ανονψμι επιγραμματιξι    α. εἰπέ, κύον, τίνος ἀνδρὸσ· ἐφεστὼς σῆμα φυλάσσεισ;  β. τοῦ Κυνόσ. α. ἀλλὰ τίς  ἦν οὗτος ἀνὴρ ὁ κύων;  β.  Διογένησ. α. γένος εἰπέ. β. Σίνωπεύσ. α. ὃς  πίθον ᾤκει ;  β.  καὶ μάλα· νῦν δὲ θανὼν ἀστέρας οἶκον ἔχει.     αντιπατερ    Διογένευς τόδε σῆμα, σοφοῦ κυνόσ, ὅς ποτε θυμῷ  ἄρσενι γυμνήτην ἐξεπόνει βίοτον,  ᾧ μία τις πήρα, μία διπλοΐσ, εἷς ἅμ΄ ἐφοίτα σκίπων, αὐτάρκους ὅπλα σαοφροσύνασ.   ἀλλὰ τάφου τοῦδ΄ ἐκτὸς ἴτ΄, ἄφρονεσ, ὡς ὁ Σινωπεὺς  ἐχθαίρει φαῦλον πάντα καὶ εἰν ̓αίδῃ.     ηονεστυς    βάκτρον καὶ πήρη καὶ διπλόον εἷμα σοφοῖο  Διογένευς βιότου φόρτος ὁ κουφότατοσ.  πάντα φέρω πορθμῆι· λέλοιπα γὰρ οὐδὲν ὑπὲρ γῆσ· ἀλλὰ κύον σαίνοις Κέρβερε τόν με κύνα.     λεονιδας    ̓αίδεω λυπηρὲ διήκονε, τοῦτ΄ ̓αχέροντος ὕδωρ ὃς πλώεις πορθμίδι κυανέῃ,  δέξαι μ΄, εἰ καί σοι μέγα βρίθεται ὀκρυόεσσα βᾶρις ἀποφθιμένων, τὸν κύνα Διογένην.  ὄλπη μοι καὶ πήρη ἐφόλκια, καὶ τὸ παλαιὸν  ἔσθοσ, χὠ φθιμένους ναυστολέων ὀβολόσ.  πάνθ΄ ὅσα κἠν ζωοῖς ἐπεπάμεθα, ταῦτα παρ΄ ̔́ᾳδαν  ἔρχομ΄ ἔχων λείπω δ΄ οὐδὲν ὑπ΄ ἠελίῳ.     αρξηιας   ̓́αϊδος ὦ νεκυηγέ, κεχαρμένε δάκρυσι πάντων, ὃς βαθὺ πορθμεύεις τοῦτ΄ ̓αχέροντος ὕδωρ, εἰ καί σοι βέβριθεν ὑπ΄ εἰδώλοισι καμόντων  ὁλκάσ, μὴ προλίπῃς Διογένη με κύνα.   ὄλπην καὶ σκίπωνα φέρω, καὶ διπλόον εἷμα, καὶ πήρην, καὶ σοὶ ναυτιλίης ὀβολόν. καὶ ζωὸς τάδε μοῦνον, ἃ καὶ νέκυς ὧδε κομίζω,  εἶχον· ὑπ΄ ἠελίου δ΄ οὔ τι λέλοιπα φάει.     ςυλιανυς    Κέρβερε δειμαλέην ὑλακὴν νεκύεσσιν ἰάλλων,  ἤδη φρικαλέον δείδιθι καὶ σὺ νέκυν· ̓αρχίλοχος τέθνηκε· φυλάσσεο θυμὸν ἰάμβων δριμύν, πικροχόλου τικτόμενον στόματοσ.  οἶσθα βοῆς κείνοιο μέγα σθένοσ, εὖτε Λυκάμβεω  νηῦς μία σοι δισσὰς ἤγαγε θυγατέρασ.     ςυλιανυς    νῦν πλέον ἢ τὸ πάροιθε πύλας κρατεροῖο βερέθρου ὄμμασιν ἀγρύπνοις τρισσὲ φύλασσε κύον. εἰ γὰρ φέγγος ἔλειπον ἀλυσκάζουσαι ἰάμβων  ἄγριον ̓αρχιλόχου φλέγμα Λυκαμβιάδεσ,   πῶς οὐκ ἂν προλίποι σκοτίων πυλεῶνας ἐναύλων  νεκρὸς ἅπασ, φεύγων τάρβος ἐπεσβολίησ;     γαετυλιξυς ι    σῆμα τόδ΄ ̓αρχιλόχου παραπόντιον, ὅς ποτε πικρὴν μοῦσαν ἐχιδναίῳ πρῶτος ἔβαψε χόλῳ,   αἱμάξας ̔ελικῶνα τὸν ἥμερον. οἶδε Λυκάμβησ, μυρόμενος τρισσῶν ἅμματα θυγατέρων.   ἠρέμα δὴ παράμειψον, ὁδοιπόρε, μή ποτε τοῦδε  κινήσῃς τύμβῳ σφῆκας ἐφεζομένουσ.     μενανδερ    χαῖρε, Νεοκλείδα, δίδυμον γένοσ, ὧν ὁ μὲν ὑμῶν  πατρίδα δουλοσύνας ῥύσαθ΄, ὁ δ΄ ἀφροσύνασ.     τυλλιυς γεμινυς    ἀντὶ τάφου λιτοῖο θὲς ̔ελλάδα, θὲς δ΄ ἐπὶ ταύταν  δούρατα, βαρβαρικᾶς σύμβολα ναυφθορίασ,  καὶ τύμβῳ κρηπῖδα περίγραφε Περσικὸν ̓́αρη  καὶ Ξέρξην· τούτοις θάπτε Θεμιστοκλέα.   στάλα δ΄ ἁ Σαλαμὶς ἐπικείσεται, ἔργα λέγουσα τἀμά τί με σμικροῖς τόν μέγαν ἐντίθετε;     διοδορυς    τοῦτο Θεμιστοκλεῖ ξένον ἠρίον εἵσατο Μάγνης λαόσ, ὅτ΄ ἐκ Μήδων πατρίδα ῥυσάμενος  ὀθνείην ὑπέδυ χθόνα καὶ λίθον. ἦ θέλεν οὕτως ὁ φθόνοσ· αἱ δ΄ ἀρεταὶ μεῖον ἔχουσι γέρασ.      αντιπατερ    Στασίχορον, ζαπληθὲς ἀμέτρητον στόμα Μούσησ,  ἐκτέρισεν Κατάνας αἰθαλόεν δάπεδον, οὗ, κατὰ Πυθαγόρου φυσικὰν φάτιν, ἁ πρὶν ̔ομήρου  ψυχὰ ἐνὶ στέρνοις δεύτερον ᾠκίσατο.     διοσξοριδες    ̓εμπορίης λήξαντα Φιλόκριτον, ἄρτι δ΄ ἀρότρου  γευόμενον, ξείνῳ Μέμφις ἔκρυψε τάφῳ, ἔνθα δραμὼν Νείλοιο πολὺς ῥόος ὕδατι λάβρῳ  τἀνδρὸς τὴν ὀλίγην βῶλον ἀπημφίασε.   καὶ ζωὸς μὲν ἔφευγε πικρὴν ἅλα· νῦν δὲ καλυφθεὶς  κύμασι ναυηγὸν σχέτλιος ἔσχε τάφον.     σιμονιδες    οὗτος ὁ τοῦ Κείοιο Σιμωνίδεω ἐστὶ σαωτήρ, ὃς καὶ τεθνηὼς ζῶντ΄ ἀπέδωκε χάριν.     διονψσιυς   Πρηΰτερον γῆράς σε, καὶ οὐ κατὰ νοῦσος ἀμαυρὴ  ἔσβεσεν εὐνήθης δ΄ ὕπνον ὀφειλόμενον,  ἄκρα μεριμνήσασ, ̓ερατόσθενεσ· οὐδὲ Κυρήνη μαῖά σε πατρῴων ἐντὸς ἔδεκτο τάφων,    ̓αγλαοῦ υἱέ· φίλος δὲ καὶ ἐν ξείνῃ κεκάλυψαι  πὰρ τόδε Πρωτῆος κράσπεδον αἰγιαλοῦ.     μελεαγερ    α. ὤνθρωπ΄, ̔ηράκλειτος ἐγὼ σοφὰ μοῦνος ἀνευρεῖν φαμί τὰ δ΄ ἐς πάτραν κρέσσονα καὶ σοφίησ· λὰξ γὰρ καὶ τοκεῶνασ, ἰὼ ξένε, δύσφρονας ἄνδρας  ὑλάκτευν. β. λαμπρὰ θρεψαμένοισι χάρισ.   α. οὐκ ἀπ΄ ἐμεῦ; β. μὴ τρηχύσ. α. ἐπεὶ τάχα καὶ σύ τι πεύσῃ  τρηχύτερον Πάτρασ. β. χαῖρε. α. σὺ δ΄ ἐξ ̓εφέσου.     ξαλλιμαξηυς   εἶπέ τισ, ̔ηράκλειτε, τεὸν μόρον, ἐς δέ με δάκρυ ἤγαγεν, ἐμνήσθην δ΄ ὁσσάκις ἀμφότεροι ἥλιον ἐν λέσχῃ κατεδύσαμεν ἀλλὰ σὺ μέν που,  ξεῖν΄ ̔αλικαρνησεῦ, τετράπαλαι σποδιή·  αἱ δὲ τεαὶ ζώουσιν ἀηδόνεσ, ᾗσιν ὁ πάντων ἁρπακτὴς ̓αίδης οὐκ ἐπὶ χεῖρα βαλεῖ.     αντιπατερ    ἑπτὰ σοφῶν, Κλεόβουλε, σὲ μὲν τεκνώσατο Λίνδος  φατὶ δὲ Σισυφία χθὼν Περίανδρον ἔχειν   Πιττακὸν ἁ Μιτυλᾶνα· Βίαντα δὲ δῖα Πριήνη·  Μίλητος δὲ Θαλῆν, ἄκρον ἔρεισμα Δίκασ·  ἁ Σπάρτα Χίλωνα· Σόλωνα δὲ Κεκροπὶς αἶα,  πάντας ἀριζάλου σωφροσύνας φύλακασ.     ανονψμι επιγραμματιξι    Δωρίδος ἐκ Μούσης κεκορυθμένον ἀνέρα Βάκχῳ  καὶ Σατύροις Σικελὸν τῇδ΄ ̓επίχαρμον ἔχω.     ανονψμι επιγραμματιξι    τόνδε Θαλῆν Μίλητος ̓ιὰς θρέψασ1΄ ἀνέδειξεν, ἀστρολόγων πάντων πρεσβύτατον σοφίῃ.     ανονψμι επιγραμματιξι   ἦ ὀλίγον τόδε σᾶμα, τὸ δὲ κλέος οὐρανόμηκες  τοῦ πολυφροντίστου τοῦτο Θάλητος ὅρη.     διογενες λαερτιυς    γυμνικὸν αὖ ποτ΄ ἀγῶνα θεώμενον, ἠέλιε Ζεῦ,  τὸν σοφὸν ἄνδρα Θαλῆν ἥρπασας ἐκ σταδίου.  αἰνέω ὅττι μιν ἐγγὺς ἀπήγαγεσ· ἦ γὰρ ὁ πρέσβυς οὐκέθ΄ ὁρᾶν ἀπὸ γῆς ἀστέρας ἠδύνατο.      ανονψμι επιγραμματιξι   ἡ Μήδων ἄδικον παύσασ1΄ ὕβριν ἥδε Σόλωνα τόνδε τεκνοῖ Σαλαμὶς θεσμοθέτην ἱερόν.     διογενες λαερτιυς    σῶμα μὲν ἦρε Σόλωνος ἐν ἀλλοδαπῇ Κύπριον πῦρ,  ὀστὰ δ΄ ἔχει Σαλαμίσ, ὧν κόνις ἀστάχυεσ·  ψυχὴν δ΄ ἄξονες εὐθὺς ἐς οὐρανὸν ἤγαγον εὖ γὰρ  θῆκε νόμοις ἀστοῖς ἄχθεα κουφότατα.     διογενες λαερτιυς   Φωσφόρε σοί Πολύδευκες ἔχω χάριν, οὕνεκεν υἱὸς  Χίλωνος πυγμῇ χλωρὸν ἕλεν κότινον εἰ δ΄ ὁ πατὴρ στεφανοῦχον ἰδὼν τέκνον> ἤμυσεν ἡσθείσ, οὐ νεμεσητὸν ἐμοὶ τοῖος ἴτω θάνατοσ.     ξαλλιμαξηυς    ξεῖνος ̓αταμνείτης τις ἀνείρετο Πιττακὸν οὕτω τὸν Μυτιληναῖον, παῖδα τὸν ̔υρράδιον·    ἄττα γέρον, δοιός με καλεῖ γάμοσ· ἡ μία μὲν δὴ  νύμφη καὶ πλούτῳ καὶ γενεῇ κατ΄ ἐμέ·    ἡ δ΄ ἑτέρη προβέβηκε. τί λώιον; εἰ δ΄ ἄγε σύν μοὶ  βούλευσον, ποτέρην εἰς ὑμέναιον ἄγω.  εἶπεν· ὁ δὲ σκίπωνα, γεροντικὸν ὅπλον, ἀείρασ,  ̔ηνιδ΄, ἐκεῖνοί σοι πᾶν ἐρέουσιν ἔποσ· οἱ δ΄ ἄρ΄ ὑπὸ πληγῇσι θοὰς βέμβικας ἔχοντες   ἔστρεφον εὐρείῃ παῖδες ἐνὶ τριόδῳ·  κείνων ἔρχεο, φησί,  μετ΄ ἴχνια. χὠ μὲν ἐπέστη  πλησίον· οἱ δ΄ ἔλεγον  τὴν κατὰ σαυτὸν ἔλα.  ταῦτ΄ ἀίων ὁ ξεῖνος ἐφείσατο μείζονος οἴκου  δράξασθαι, παίδων κληδόνα συνθέμενοσ.   τὴν δ΄ ὀλίγην ὡς κεῖνος ἐς οἶκον ἐπήγετο νύμφην, οὕτω καὶ σὺ γ΄ ἰὼν τὴν κατὰ σαυτὸν ἔλα.     ανονψμι επιγραμματιξι    κλεινοῖς ἐν δαπέδοισι Πριήνης φύντα καλύπτει ἥδε Βίαντα πέτρη, κόσμον ̓́ιωσι μέγαν.     διογενες λαερτιυς    τῇδε Βίαντα κέκευθα, τὸν ἀτρέμας ἤγαγεν ̔ερμῆς  εἰς ̓αίδην, πολιῷ γήραϊ νιφόμενον εἶπε γάρ, εἶπε δίκην Βίαντα τινόσ· εἶτ΄ ἀποκλινθεὶς  παιδὸς ἐς ἀγκαλίδας μακρὸν ἔτεινεν ὕπνον.      διογενες λαερτιυς   ἐς Σκυθίην ̓ανάχαρσις ὅτ΄ ἤλυθε πολλὰ μογήσασ,  πάντας ἔπειθε βιοῦν ἤθεσιν ἑλλαδικοῖσ·  τὸν δ΄ ἔτι μῦθον ἄκραντον ἐνὶ στομάτεσσιν ἔχοντα  πτηνὸς ἐς ἀθανάτους ἥρπασεν ὦκα δόναξ,     ανονψμι επιγραμματιξι  εἰς Φερεκύδην   τῆς σοφίης πάσης ἐν ἐμοὶ τέλοσ· ἢν δέ τι πάσχω, Πυθαγόρῃ τῷ  μῷ λέγε ταῦθ΄, ὅτι πρῶτος ἀπάντων ἔστιν ἀν΄ ̔ελλάδα γῆν. οὐ ψεύδομαι ὧδ΄ ἀγορεύων.     ανονψμι επιγραμματιξι    ἐνθάδε, πλεῖστον ἀληθείας ἐπὶ τέρμα περήσας  οὐρανίου κόσμου, κεῖται ̓αναξαγόρασ.     διογενες λαερτιυς   ἠέλιον πυρόεντα μύδρον ποτὲ φάσκεν ὑπάρχειν,  καὶ διὰ τοῦτο θανεῖν μέλλεν ̓αναξαγόρασ·  ἀλλ΄ ὁ φίλος Περικλῆς μὲν ἐρύσατο τοῦτον· ὁ δ΄ αὑτὸν  ἐξάγαγεν βιότου μαλθακίῃ σοφίησ,      διογενες λαερτιυς   πῖνέ νυν ἐν Διὸς ὤν, ὦ Σώκρατεσ· ἦ σε γὰρ ὄντως καὶ σοφὸν εἶπε θεὸσ, καὶ θεὸς ἡ Σοφία.  πρὸς γὰρ ̓αθηναίων κώνειον ἁπλῶς σὺ ἐδέξω, αὐτοὶ δ΄ ἐξέπιον τοῦτο τεῷ στόματι.     διογενες λαερτιυς   οὐ μόνον ἐς Πέρσας ἀνέβη Ξενοφῶν διὰ Κῦρον,  ἀλλ΄ ἄνοδον ζητῶν ἐς Διὸς ἥτις ἄγοι·  παιδείης γὰρ ἑῆς ̔ελληνικὰ πράγματα δείξασ, ὡς καλὸν ἡ σοφίη μνήσατο Σωκράτεοσ.     διογενες λαερτιυς   εἰ καὶ σέ, Ξενοφῶν, Κραναοῦ Κέκροπός τε πολῖται  φεύγειν κατέγνων τοῦ φίλου χάριν Κύρου,  ἀλλὰ Κόρινθος ἔδεκτο φιλόξενοσ, ᾗ σὺ φιληδῶν οὕτως ἀρέσκῃ κεῖθι καὶ μένειν ἔγνωσ.     πλατο    δάκρυα μὲν ̔εκάβῃ τε καὶ ̓ιλιάδεσσι γυναιξὶ  Μοῖραι ἐπέκλωσαν δή ποτε γεινομέναισ·  σοὶ δέ, Δίων, ῥέξαντι καλῶν ἐπινίκον ἔργων  δαίμονες εὐρείας ἐλπίδας ἐξέχεαν·   κεῖσαι δ΄ εὐρυχόρῳ ἐν πατρίδι τίμιος ἀστοῖσ, ὦ ἐμὸν ἐκμήνας θυμὸν ἔρωτι Δίων.     πλατο    νῦν ὅτε μηδέν, ̓́αλεξισ, ὅσον μόνον εἶφ΄, ὅτι καλόσ, ὦπται, καὶ πάντῃ πᾶσι περιβλέπεται.  θυμέ, τί μηνύεις κυσὶν ὀστέον, εἶτ΄ ἀνιήσει ὕστερον; οὐχ οὕτω Φαῖδρον ἀπωλέσαμεν;     διογενες λαερτιυς   ἀλλ΄ εἰ μὴ Σπεύσιππον ἐμάνθανον ὧδε θανεῖσθαι, οὐκ ἂν ἔπεισὲ μέ τις τόδε λέξαι, ὡς ἦν οὐχὶ Πλάτωνι πρὸς αἵματοσ· οὐ γὰρ ἀθυμῶν  κάτθανεν ἂν διά τι σφόδρα μικρόν.     διογενες λαερτιυς    χαλκῇ προσκόψας λεκάνῃ ποτέ, καὶ τὸ μέτωπον    πλήξασ, ἴαχεν ὤ  σύντονον, εἶτ΄ ἔθανεν,  ὁ πάντα πάντη Ξενοκράτης ἀνὴρ γεγώσ.       ανταγορας   μνήματι τῷδε Κράτητα θεουδέα καὶ Πολέμωνα  ἔννεπε κρύπτεσθαι, ξεῖνε, παρερχόμενοσ,  ἄνδρας ὁμοφροσύνῃ μεγαλήτορασ, ὧν ἀπὸ μῦθος  ἱερὸς ἤισσεν δαιμονίου στόματοσ,   καὶ βίοτος καθαρὸς σοφίας ἐπὶ θεῖον ἐκόσμει  αἰῶν΄ ἀστρέπτοις δόγμασι πειθόμενοσ.     διογενες λαερτιυς   ̓αρκεσίλαε, τί μοι τί τοσοῦτον ἄκρητον ἀφειδῶς  ἔσπασασ, ἔσπασας φρενῶν ἐκτὸς ὄλισθες ἑῶν;  οἰκτείρω σ1΄ οὐ τόσσον ἐπεὶ θάνεσ, ἀλλ΄ ὅτι Μούσας ὕβρισασ, οὐ μετρίῃ χρησάμενος κύλικι.     διογενες λαερτιυς    καί σέο, Λακύδη, φάτιν ἔκλυον, ὡς ἄρα καί σε  Βάκχος ἑλὼν ἀίδην ποσσὶν ἔσυρεν ἄκροισ. ἦ σαφὲς ἦν Διόνυσος ὅτ΄ ἀν πολὺς ἐς δέμας ἔλθῃ,  λῦσε μέλη· διὸ δὴ μήτι Λυαῖος ἔφυ;     διογενες λαερτιυς     χαίρετε καὶ μέμνησθε τὰ δόγματα· τοῦτ΄ ̓επίκουρος ὕστατον εἶπε φίλοις οἷσιν ἀποφθίμενοσ· θερμὴν ἐς πύελον γὰρ ἐσήλυθε, καὶ τὸν ἄκρητον  ἔσπασεν, εἶτ΄ ἀίδην ψυχρὸν ἐπεσπάσατο.      διογενες λαερτιυς   μέλλων Εὐρυμέδων ποτ΄ ̓αριστοτέλην ἀσεβείας  γράψασθαι, Δηοῦς μύστιδος ὢν πρόπολοσ,  ἀλλὰ πιὼν ἀκόνιτον ὑπέκφυγε· τοῦτ΄ ἀκονιτὶ ἦν ἄρα νικῆσαι συκοφάσεις ἀδίκουσ.     διογενες λαερτιυς    καὶ πῶς εἰ μὴ Φοῖβος ἀν΄ ̔ελλάδα φύσε Πλάτωνα,  ψυχὰς ἀνθρώπων γράμμασιν ἠκέσατο;  καὶ γὰρ ὁ τοῦδε γεγὼς ̓ασκληπιός ἐστιν ἰητὴρ  σώματοσ, ὡς ψυχῆς ἀθανάτοιο Πλάτων.     διογενες λαερτιυς    Φοῖβος ἔφυσε βροτοῖς ̓ασκληπιὸν ἠδὲ Πλάτωνα, τὸν μὲν ἵνα ψυχήν, τὸν δ΄ ἵνα σῶμα σάοι δαισάμενος δὲ γάμον, πόλιν ἤλυθεν ἥν ποθ΄ ἑαυτῷ ἔκτισε, καὶ δαπέδῳ Ζηνὸς ἐνιδρύσατο.     διογενες λαερτιυς   οὐκ ἄρα τοῦτο μάταιον ἔπος μερόπων τινὶ λέχθη,  ῥήγνυσθαι σοφίης τόξον ἀνιέμενον δὴ γὰρ καὶ Θεόφραστος ἕως ἐπόνει μὲν ἄπηρος ἦν δέμασ, εἶτ΄ ἀνεθεὶς κάτθανε πηρομελήσ.      διογενες λαερτιυς    λεπτὸς ἀνὴρ δέμας ἦν  εἰ μὴ προσέχῃσ, ἀπόχρη μοι· Στράτωνα τοῦτ΄ οὖν φημί γε, Λάμψακος ὃν ποτ΄ ἔφυσεν ἀεὶ δὲ νόσοισι παλαίων θνῄσκει λαθὼν, οὐδ΄ ᾔσθετο.     διογενες λαερτιυς   οὐ μὰ τόν, οὐδὲ Λύκωνα παρήσομεν, ὅττι ποδαλγὴς  κάτθανε· θαυμάζω τοῦτο μάλιστα δ΄ ἐγώ,  τὴν οὕτως ἀίδαο μακρὴν ὁδὸν εἰ πρὶν ὁ ποσσὶν ἀλλοτρίοις βαδίσας ἔδραμε νυκτὶ μιῇ.     διογενες λαερτιυς   ἀνεῖλεν ἀσπὶς τὸν σοφὸν Δημήτριον  ἰὸν ἔχουσα πολὺν  ἄσμηκτον, οὐ στίλβουσα φῶς ἀπ΄ ὀμμάτων,  ἀλλ΄ ἀίδην μέλανα.     διογενες λαερτιυς   ἤθελες ἀνθρώποισι λιπεῖν φάτιν, ̔ηρακλείδη, ὥς ῥα θανὼν ἐγένου ζωὸς ἅπασι δράκων  ἀλλὰ διεψεύσθης σεσοφισμένε· δὴ γὰρ ὁ μὲν θὴρ ἦε δράκων, σὺ δὲ θήρ, οὐ σοφὸς ὢν, ἑάλωσ.      διογενες λαερτιυς    τὸν βίον ἦσθα κύων, ̓αντίσθενεσ, ὧδε πεφυκώσ, ὥστε δακεῖν κραδίην ῥήμασιν, οὐ στόμασιν. ἀλλ΄ ἔθανες φθισικόσ, τάχ΄ ἐρεῖ τις ἴσωσ· τί δὲ τοῦτο;   πάντως εἰς ἀίδην δεῖ τιν΄ ὁδηγὸν ἔχειν.     διογενες λαερτιυς   Διόγενεσ, ἄγε λέγε, τίς  ἔλαβέ σε μόρος ἐς ̓́αϊδοσ; ἔλαβέ με κυνὸς ἄγριον ὀδάξ.    ζενοδοτυς   ἔκτισας αὐτάρκειαν, ἀφεὶς κενεαυχέα πλοῦτον,  Ζήνων, σὺν πολιῷ σεμνὸς ἐπισκυνίῳ·  ἄρσενα γὰρ λόγον εὗρεσ, ἐνηθλήσω δὲ προνοίᾳ, αἵρεσιν ἀτρέστου αἵρεσιν ἐλευθερίησ. εἰ δὲ πάτρα Φοίνισσα, τίς  ὁ φθόνοσ; ἦν καὶ ὁ Κάδμος  κεῖνοσ, ἀφ΄ οὗ γραπτὰν ̔ελλὰς ἔχει σελίδα.     διογενες λαερτιυς    τὸν Κιτιέα Ζήνωνα θανεῖν λόγος ὡς ὑπὸ γήρως  πολλὰ καμὼν ἐλύθη μένων ἄσιτος <οἱ δ΄ ὅτι προσκόψας ποτ΄ ἔφη χερὶ γᾶν ἀλοήσασ,  ἔρχομαι αὐτόματοσ· τί δὴ καλεῖς με; >      ανονψμι επιγραμματιξι    ἡνίκα Πυθαγόρης τὸ περικλεὲς εὕρετο γράμμα  κεῖν΄, ἐφ΄ ὅτῳ κλεινὴν ἤγαγε βουθυσίην.     χενοπηανες   καὶ ποτέ μιν στυφελιζομένου σκύλακος παριόντα φασὶν ἐποικτεῖραι, καὶ τόδε φάσθαι ἔποσ·    παῦσαι, μηδὲ ῥάπιζ΄, ἐπειὴ φίλου ἀνέρος ἐστὶ   ψυχή, τὴν ἔγνων, φθεγξαμένης ἀίων.      διογενες λαερτιυς   οὐ μόνος ἐμψύχων ἄπεχες χέρασ, ἀλλὰ καὶ ἡμεῖσ· τίς  γὰρ ὃς ἐμψύχων ἥψατο, Πυθαγόρη;  ἀλλ΄ ὅταν ἑψηθῇ τι καὶ ὀπτηθῇ καὶ ἁλισθῇ δὴ τότε καὶ ψυχὴν οὐκ ἔχον ἐσθίομεν.     διογενες λαερτιυς    αἰαῖ, Πυθαγόρης τί τόσον κυάμους ἐσεβάσθη,  καὶ θάνε φοιτηταῖς ἄμμιγα τοῖς ἰδίοισ;  χωρίον ἦν κυάμων ἵνα μὴ τούτους δὲ πατήσῃ ἐξ ̓ακραγαντίνων κάτθαν΄ ἐνὶ τριόδῳ.      διογενες λαερτιυς    καὶ σὺ ποτ΄ , ̓εμπεδόκλεισ, διερῇ φλογὶ σῶμα καθήρας  πῦρ ἀπὸ κρητήρων ἔκπιες ἀθάνατον οὐκ ἐρέω δ΄ ὅτι σαυτὸν ἑκὼν βάλες ἐς ῥόον Αἴτνησ,  ἀλλὰ λαθεῖν ἐθέλων ἔμπεσες οὐκ ἐθέλων.     διογενες λαερτιυς    ναὶ μὴν ̓εμπεδοκλῆα θανεῖν λόγος ὥς ποτ΄ ἀμάξης  ἔκπεσε, καὶ μηρὸν κλάσσατο δεξιτερὸν εἰ δὲ πυρὸς κρητῆρας ἐσήλατο καὶ πίε τὸ ζῆν,  πῶς ἂν ἔτ΄ ἐν Μεγάροις δείκνυτο τοῦδε τάφοσ;     ανονψμι επιγραμματιξι   εἴ τι παραλλάσσει φαέθων μέγας ἅλιος ἄστρων, καὶ πόντος ποταμῶν μείζον΄ ἔχει δύναμιν,  φαμὶ τοσοῦτον ἐγὼ σοφίᾳ προέχειν ̓επίχαρμον, ὃν πατρὶς ἐστεφάνωσ1΄ ἅδε Συρακοσίων.     διογενες λαερτιυς    τὴν ὑπόνοιαν πᾶσι μάλιστα λέγω θεραπεύειν εἰ γὰρ καὶ μὴ δρᾷσ, ἀλλὰ δοκεῖσ, ἀτυχεῖσ. οὕτω καὶ Φιλόλαον ἀνεῖλε Κρότων ποτὲ πάτρη, ὥς μιν ἔδοξε θέλειν δῶμα τύραννον ἔχειν.      διογενες λαερτιυς    πολλάκις ̔ηράκλειτον ἐθαύμασα, πῶς ποτε τὸ ζῆν  ὧδε διαντλήσας δύσμοροσ, εἶτ΄ ἔθανεν σῶμα γὰρ ἀρδεύουσα κακὴ νόσος ὕδατι, φέγγος  ἔσβεσεν ἐκ βλεφάρων καὶ σκότον ἠγάγετο.     ανονψμι επιγραμματιξι   ̔ηράκλειτος ἐγώ· τί μ΄ ἄνω κάτω ἕλκετ΄ ἄμουσοι; οὐχ ὑμῖν ἐπόνουν, τοῖς δ΄ ἔμ΄ ἐπισταμένοισ.  εἷς ἐμοὶ ἄνθρωπος τρισμύριοι, οἱ δ΄ ἀνάριθμοι οὐδείσ. ταῦτ΄ αὐδῶ καὶ παρὰ Περσεφόνῃ.     διογενες λαερτιυς   ἤθελεσ, ὦ Ζήνων, καλὸν ἤθελεσ, ἄνδρα τύραννον κτείνας ἐκλῦσαι δουλοσύνης ̓ελέαν  ἀλλ΄ ἐδάμησ· δὴ γάρ σε λαβὼν ὁ τύραννος ἐν ὅλμῳ κόψε· τί τοῦτο λέγω; σῶμα γάρ, οὐχὶ δὲ σέ.     διογενες λαερτιυς    καὶ σεῦ, Πρωταγόρη, φάτιν ἔκλυον, ὡς ἄρ΄ ̓αθηνῶν ἔκ ποτ΄ ἰὼν καθ΄ ὁδὸν πρέσβυς ἐὼν ἔθανεσ· εἵλετο γάρ σε φυγεῖν Κέκροπος πόλισ· ἀλλὰ σὺ μέν που  Παλλάδος ἄστυ φύγεσ, Πλουτέα δ΄ οὐκ ἔφυγεσ.      ανονψμι επιγραμματιξι    Πρωταγόρην λόγος ὧδε θανεῖν φέρει· ἀλλὰ γὰρ   οὔτι ἥκατο σῶμα γαῖαν, ψυχὰ δ΄ ἇλτο σοφοῖσ.     ανονψμι επιγραμματιξι    καὶ σέο, Πρωταγόρη, σοφίης ἴδμεν βέλος ὀξύ,  ἀλλ΄ οὐ τιτρῶσκον,   "ὢν δὲ γλυκὺ {"κρῆμα.^     διογενες λαερτιυς    πτίσσετε, Νικοκρέων, ἔτι καὶ μάλα, θύλακός ἐστι·  πτίσσετ΄, ̓ανάξαρχος δ΄ ἐν Διός ἐστι πάλαι·  καὶ σὲ διαστείλασα γνάφοις ὀλίγον τάδε λέξει  ῥήματα Περσεφόνη· ἔρρε μυλωθρὲ κακέ.     ανονψμι επιγραμματιξι    ἐνθάδε Γοργίου ἡ κεφαλὴ κυνικοῦ κατάκειμαι, οὐκέτι χρεμπτομένη, οὔτ΄ ἀπομυσσομένη.     ανονψμι επιγραμματιξι    Θεσσαλὸς ̔ιπποκράτησ, Κῷος γένοσ, ἐνθάδε κεῖται,  Φοίβου ἀπὸ ῥίζης ἀθανάτου γεγαώσ.   πλεῖστα τρόπαια νόσων στήσας ὅπλοις ̔υγιείησ,  δόξαν ἑλὼν πολλῶν οὐ τύχᾳ, ἀλλὰ τέχνᾳ.     αντιπατερ   ἥρωος Πριάμου βαιὸς τάφοσ· οὐχ ὅτι τοίου  ἄξιοσ, ἀλλ΄ ἐχθρῶν χερσὶν ἐχωννύμεθα.     ανονψμι επιγραμματιξι   μή με τάφῳ σύγκρινε τὸν̔́εκτορα, μηδ΄ ἐπὶ τύμβῳ  μέτρει τὸν πάσης ̔ελλάδος ἀντίπαλον,  ̓ιλιάσ, τὐτὸς ̔́ομηρος ἐμοὶ τάφοσ, ̔ελλάσ, ̓αχαιοὶ  φεύγοντες  τούτοις πᾶσιν ἐχωννύμεθα·  [εἰ δ΄ ὀλίγην ἀθρεῖς ἐπ΄ ἐμοὶ κόνιν, οὐκ ἐμοὶ αἶσχοσ·  ̔ελλήνων ἐχθραῖς χερσὶν ἐχωννύμεθα.]     αξερατυς   ̔́εκτορ ̔ομηρείῃσιν ἀεὶ βεβοημένε βίβλοισ,  θειοδόμου τείχευς ἕρκος ἐρυμνότατον, ἐν σοὶ Μαιονίδης ἀνεπαύσατο· σοῦ δὲ θανόντοσ, ̔́εκτορ, ἐσιγήθη καὶ σελὶς ̓ιλιάδοσ.     ανονψμι επιγραμματιξι   ̔́εκτορι μὲν Τροίη συγκάτθανεν, οὐδ΄ ἔτι χεῖρας  ἀντῆρεν Δαναῶν παισὶν ἐπερχομένοισ·  Πέλλα δ΄ ̓αλεξάνδρῳ συναπώλετο. πατρίδες ἆρα  ἀνδράσιν, οὐ πάτραις ἄνδρες ἀγαλλόμεθα.      αρξηιας    καὶ γενέταν τοῦ νέρθε καὶ οὔνομα καὶ χθόνα φώνει,  στάλα, καὶ ποίᾳ κηρὶ δαμεὶς ἔθανε.    πατὴρ μὲν Πρίαμοσ, γᾶ δ΄ ̓́ιλιον, οὔνομα δ΄ ̔́εκτωρ,  ὦνερ, ὑπὲρ πάτρας δ΄ ὤλετο μαρνάμενοσ.      αντιπηιλυς    Θεσσαλὲ Πρωτεσίλαε, σὲ μὲν πολὺς ᾅσεται αἰὼν, Τροίᾳ ὀφειλομένου πτώματος ἀρξάμενου· σῆμα δέ τοι πτελέῃσι συνηρεφὲς ἀμφικομεῦσι  νύμφαι, ἀπεχθομένης ̓ιλίου ἀντιπέρασ·  δένδρα δὲ δυσμήνιτα, καὶ ἢν ποτὶ τεῖχος ἴδωσι  Τρώιον, αὐαλέαν φυχλλοχοεῦντι κόμην,  ὅσσος ἐν ἡρώεσσι τότ΄ ἦν χόλοσ, εἰ μέρος ἀκμὴν  ἐχθρὸν ἐν ἀψύχοις σώζεται ἀκρεμόσιν ;     ανονψμι επιγραμματιξι    τύμβος ̓αχιλλῆος ῥηξήνοροσ, ὃν ποτ΄ ̓αχαιοὶ  δώμησαν, Τρώων δεῖμα καὶ ἐσσομένων  αἰγιαλῷ δὲ νένευκεν, ἵνα στοναχῇσι θαλάσσης  κυδαίνοιτο πάις τῆς ἁλίας Θέτιδοσ.     ανονψμι επιγραμματιξι   ἄνδρε δύω φιλότητι καὶ ἐν τεύχεσσιν ἀρίστω,  χαίρετον, Αἰακίδη, καὶ σύ, Μενοιτιάδη.      ανονψμι επιγραμματιξι    ἡδυεπὴς Νέστωρ Πύλιος Νηλήιος ἥρως ἐν Πύλῳ ἠγαθέῃ τύμβον ἔχει τριγέρων.     ασξλεπιαδες   ἅδ΄ ἐγὼ ἁ τλάμων ̓αρετὰ παρὰ τῷδε κάθημαι  Αἴαντος τύμβῳ κειραμένα πλοκάμουσ,  θυμὸν ἄχει μεγάλῳ βεβολημένα, εἰ παρ΄ ̓αχαιοῖς ἁ δολόφρων ̓απάτα κρέσσον ἐμεῦ δύναται.     αντιπατερ    σῆμα παρ΄ Αἰάντειον ἐπὶ ̔ροιτηίσιν ἀκταῖς  θυμοβαρὴς ̓αρετὰ μύρομαι ἑζομένα, ἀπλόκαμοσ, πινόεσσα, διὰ κρίσιν ὅττι Πελασγῶν οὐκ ἀρετὰ νικᾶν ἔλλαχεν, ἀλλὰ δόλοσ.  τεύχεα δ΄ ἂν λέξειεν ̓αχιλλέοσ·  ἄρσενος ἀκμᾶσ,  οὐ σκολιῶν μύθων ἄμμες ἐφιέμεθα.      αρξηιας    μοῦνος ἐναιρομένοισιν ὑπέρμαχος ἀσπίδα τείνασ,  νηυσὶ βαρὺν Τρώων, Αἶαν, ἔμεινας ἄρην· οὐδέ σε χερμαδίων ὦσεν κτύποσ, οὐ νέφος ἰῶν, οὐ πῦρ, οὐ δοράτων, οὐ ξιφέων πάταγοσ·   ἀλλ΄ αὔτως προβλής τε καὶ ἔμπεδοσ, ὥς τις ἐρίπνα ἱδρυθείσ, ἔτλης λαίλαπα δυσμενέων.  εἰ δέ σε μὴ τεύχεσσιν ̓αχιλλέος ὥπλισεν ̔ελλάσ,  ἄξιον ἀντ΄ ἀρετᾶς ὅπλα ποροῦσα γέρασ,  Μοιράων βουλῇσι τάδ΄ ἤμπλακεν, ὡς ἂν ὑπ΄ ἐχθρῶν  μή τινοσ, ἀλλὰ σὺ σῇ πότμον ἕλῃς παλάμῃ.     ανονψμι επιγραμματιξι    σῆμα τόδ΄ Αἴαντος Τελαμωνίου, ὃν κτάνε Μοῖρα, αὐτοῦ χρησαμένα καὶ χερὶ καὶ ξίφεϊ. οὐδὲ γὰρ ἐν θνητοῖσι δυνήσατο καὶ μεμαυῦα  εὑρέμεναι Κλωθὼ τῷδ΄ ἕτερον φονέα.     λεοντιυς μινοταυρυς    κεῖται ἐνὶ Τροίῃ Τελαμώνιοσ, οὔ τινι δ΄ ἔμπης  ἀντιβίων ὀπάσας εὖχος ἑοῦ θανάτου·  τόσσης γὰρ Χρόνος ἄλλον ἐπάξιον ἀνέρα τόλμης οὐχ εὑρὼν, παλάμῃ θῆκεν ὑπ΄ αὐτοφόνῳ.     λεοντιυς μινοταυρυς    Αἴας ἐν Τροίῃ μετὰ μυρίον εὖχος ἀέθλων  μέμφεται οὐκ ἐχθροῖς κείμενοσ, ἀλλὰ φίλοισ.     ανονψμι επιγραμματιξι   ̔́εκτωρ Αἴαντι ξίφος ὤπασεν, ̔́εκτορι δ΄ Αἴας  ζωστῆρ΄· ἀμφοτέρων ἡ χάρις εἷς θάνατοσ.      ανονψμι επιγραμματιξι    πικρὴν ἀλλήλοις ̔́εκτωρ χάριν ἠδὲ φέρασπις  Αἴας ἐκ πολέμου μνῆμ΄ ἔπορον φιλίησ· ̔́εκτωρ γὰρ ζωστῆρα λαβὼν ξίφος ἔμπαλι δῶκε·  τὴν δὲ χάριν δώρων πείρασαν ἐν θανάτῳ· τὸ ξίφος εἷλ΄ Αἴαντα μεμηνότα, καὶ πάλι ζωστὴρ εἵλκυσε Πριαμίδην δίφρια συρόμενον. οὕτως ἐξ ἐχθρῶν αὐτοκτόνα πέμπετο δῶρα, ἐν χάριτος προφάσει μοῖραν ἔχοντα μόρου.     ξλεοβυλυς    χαλκῆ παρθένος εἰμί, Μίδα δ΄ ἐπὶ σήματι κεῖμαι.  ἔστ΄ ἂν ὕδωρ τε νάῃ, καὶ δένδρεα μακρὰ τεθήλῃ, αὐτοῦ τῇδε μένουσα πλουκλαύτῳ ἐπὶ τύμβῳ,  ἀγγελέω παριοῦσι, Μίδας ὅτι τῇδε τέθαπται.     ανονψμι επιγραμματιξι  εἰς Κόροίβον   κοινὸν ἐγὼ Μεγαρεῦσι καὶ ̓ιναχίδαισιν ἄθυρμα  ἵδρυμαι, Ψαμάθης ἔκδικον οὐλομένησ·  εἰμὶ δὲ Κὴρ τυμβοῦχοσ· ὁ δὲ κτείνας με Κόροιβοσ· κεῖται δ΄ ὧδ΄ ὑπ΄ ἐμοῖς ποσσὶ διὰ τρίποδα·  δελφὶς γὰρ φάμα τόδ΄ ἐθέσπισεν, ὄφρα γενοίμαν  τᾶς κείνου νύμφας σῆμα καὶ ἱστορίησ.      ανονψμι επιγραμματιξι  εἰς Φιλιστίωνα τὸν Νικαέα γελωτοποιόν  ὁ τὸν πολυστένακτον ἀνθρώπων βίον  γέλωτι κεράσας Νικαεὺς Φιλιστίων  ἐνταῦθα κεῖμαι, λείψανον παντὸς βίου,  πολλάκις ἀποθανών, ὧδε δ΄ οὐδεπώποτε.     ισιδορυς    ἰξῷ καὶ καλάμοισιν ἀπ΄ ἠέρος αὑτὸν ἔφερβεν  Εὔμηλοσ, λιτῶσ, ἀλλ΄ ἐν ἐλευθερίῃ.  οὔποτε δ΄ ὀθνείην ἔκυσεν χέρα γαστρὸς ἕκητι·  τοῦτο τρυφὴν κείνῳ, τοῦτ΄ ἔφερ΄ εὐφροσύνην.   τρὶς δὲ τριηκοστὸν ζήσας ἔτος ἐνθάδ΄ ἰαύει,  παισὶ λιπὼν ἰξὸν καὶ πτερὰ καὶ καλάμουσ.     ανονψμι επιγραμματιξι   τρεῖς ἐτέων δεκάδασ, τριάδας δύο, μέτρον ἔθηκαν ἡμετέρης βιοτῆς μάντιες αἰθέριοι. ἀρκοῦμαι τούτοισιν ὁ γὰρ χρόνος ἄνθος ἄριστον  ἡλικίησ· ἔθανεν χὠ τριγέρων Πύλιοσ.     ανονψμι επιγραμματιξι  εἰς Μάρκελλον τὸν Σιδίτην ἰατρόν   Μαρκέλλου τόδε σῆμα περικλυτοῦ ἰητῆροσ,  φωτὸς κυδίστοιο τετιμένου ἀθανάτοισιν, οὗ βίβλους ἀνέθηκεν ἐυκτιμένῃ ἐνὶ ̔ρώμῃ ̓αδριανός προτέρων προφερέστερος ἡγεμονήων,  καὶ πάις ̓αδριανοῖο μέγ΄ ἔξοχος ̓αντωνῖνοσ,  ὄφρα καὶ ἐσσομένοισι μετ΄ ἀνδράσι κῦδος ἄροιτο εἵνεκεν εὐεπίησ, τὴν οἱ πόρε Φοῖβος ̓απόλλων,  ἡρῴῳ μέλψαντι μέτρῳ θεραπήια νούσων βίβλοις ἐν πινυταῖς Χειρωνίσι τεσσαράκοντα.     νιξαρξηυς ι   ̓ορφεὺς μὲν κιθάρᾳ πλεῖστον γέρας εἵλετο θνητῶν,  Νέστωρ δὲ γλώσσης ἡδυλόγου σοφίῃ,  τεκτοσύνῃ δ΄ ἐπέων πολυίστωρ θεῖος ̔́ομηροσ,  Τηλεφάνης δ΄ αὐλοῖσ, οὗ τάφος ἐστὶν ὅδε.     αναξρεον    καρτερὸς ἐν πολέμοις Τιμόκριτοσ, οὗ τόδε σᾶμα ̓́αρης δ΄ οὐκ ἀγαθῶν φείδεται, ἀλλὰ κακῶν.     αντιπατερ    α. ὄρνι, Διὸς Κρονίδαο διάκτορε, τεῦ χάριν ἔστας  γοργὸς ὑπὲρ μεγάλου τύμβον ̓αριστομένουσ·;  β. ἀγγέλλω μερόπεσσιν ὅθ΄ οὕνεκεν ὅσσον ἄριστος  οἰωνῶν γενόμαν, τόσσον ὅδ΄ ἠιθέων.  δειλαί τοι δειλοῖσιν ἐφεδρήσσουσι πέλειαι·  ἄμμες δ΄ ἀτρέστοις ἀνδράσι τερπόμεθα.     διοσξοριδες   Εὐφράτην μὴ καῖε, Φιλώνυμε, μηδὲ μιήνῃς πῦρ ἐπ΄ ἐμοί· Πέρσης εἰμὶ καὶ ἐκ πατέρων, Πέρσης αὐθιγενήσ, ναὶ δέσποτα· πῦρ δὲ μιῆναι  ἡμῖν τοῦ χαλεποῦ πικρότερον θανάτου.  ἀλλὰ περιστείλας με δίδου χθονί· μηδ΄ ἐπὶ νεκρῷ  λουτρὰ χέῃσ· σέβομαι, δέσποτα, καὶ ποταμούσ,      λεονιδας    α. τίς  τίνος εὖσα, γύναι, Παρίην ὑπὸ κίονα κεῖσαι;  β. Πρηξὼ Καλλιτέλευσ. α. καὶ ποδαπή; β. Σαμίη.  α. τίς  δέ σε καὶ κτερέιξε; β. Θεόκριτοσ, ᾧ με γονῆες  ἐξέδοσαν. α. θνῄσκεις δ΄ ἐκ τίνος ; β. ἐκ τοκετοῦ.   α. εὖσα πόσων ἐτέων ; β. δύο κεἴκοσιν. α. ἦ ῥὰ γ΄ ἄτεκνος ;  β. οὔκ, ἀλλὰ τριετῆ Καλλιτέλην ἔλιπον.  α. Ζώοι σοι κεῖνός γε, καὶ ἐς βαθὺ γῆρας ἵκοιτο.  β. καὶ σοί, ξεῖνε, πόροι πάντα Τύχη τὰ καλά.     αντιπατερ    α. φράζε, γύναι, γενεήν, ὄνομα, χθόνα. β. Καλλιτέλης μὲν ὁ σπείρασ, Πρηξὼ δ΄ οὔνομα, γῆ δὲ Σάμοσ.  α. σῆμα δὲ τίς  τόδ΄ ἔχωσε ; β. Θεόκριτοσ, ὁ πρὶν ἄθικτα ἡμετέρας λύσας ἅμματα παρθενίησ.   α. πῶς δ΄ ἔθανεσ; β. Λοχίοισιν ἐν ἄλγεσιν· α. εἰπὲ δὲ ποίην  ἦλθες ἐς ἡλικίην. β. Δισσάκις ἑνδεκέτισ.  α. ἦ καὶ ἄπαισ; β. οὐ, ξεῖνε· λέλοιπα γὰρ ἐν νεότητι  Καλλιτέλη, τριετῆ παῖδ΄ ἔτι νηπίαχον.  α. ἔλθοι ἐς ὀλβίστην πολιὴν τρίχα. β. καὶ σόν, ὁδῖτα,   οὔριον ἰθύνοι πάντα Τύχη βίοτον.      αρξηιας    α. εἰπὲ γύναι τίς  ἔφυσ. β.  Πρηξώ. α. τίνος ἔπλεο πατρός ;  β. Καλλιτέλευσ. α. πάτρας δ΄ ἐκ τίνος ἐσσί; β.  Σάμου.  α. μνᾶμα δέ σου τίς  ἔτευξε; β. θεόκριτοσ, ὅς με σύνευνον  ἤγετο. α. πῶς δ΄ ἐδάμησ; β. ἄλγεσιν ἐν λοχίοισ.   α. εἰν ἔτεσιν τίσιν εὖσα; β.  δὶς ἕνδεκα. α. παῖδα δὲ λείπεις ;  β.  νηπίαχον τρισσῶν Καλλιτέλην ἐτέων.  α. ζωῆς τέρμαθ΄ ἵκοιτο μετ΄ ἀνδράσι. β.  καὶ σέο δοίη  παντὶ Τύχη βιότῳ τερπνόν, ὁδῖτα, τέλοσ.     νιξαρξηυς ι    τὴν γοεραῖς πνεύσασαν ἐν ὠδίνεσσι Λαμίσκην ὕστατα, Νικαρέτης παῖδα καὶ Εὐπόλιδοσ,  σὺν βρέφεσιν διδύμοισ, Σαμίην γένοσ, αἱ παρὰ Νείλῳ  κρύπτουσιν Λιβύης ᾐόνες εἰκοσέτιν.   ἀλλά, κόραι, τῇ παιδὶ λεχώια δῶρα φέρουσαι,  θερμὰ κατὰ ψυχροῦ δάκρυα χεῖτε τάφου.     ηεξαταευς   ̓αρχέλεώ με δάμαρτα Πολυξείνην, Θεοδέκτου  παῖδα καὶ αἰνοπαθοῦς ἔννεπε Δημαρέτησ, ὅσσον ἐπ΄ ὠδῖσιν καὶ μητέρα· παῖδα δὲ δαίμων  ἔφθασεν οὐδ΄ αὐτῶν εἴκοσιν ἠελίων.   ὀκτωκαιδεκέτις δ΄ αὐτὴ θάνον, ἄρτι τεκοῦσα, ἄρτι δὲ καὶ νύμφη, πάντ΄ ὀλιγοχρόνιοσ.      αντιπατερ     εὐχέσθω τις ἔπειτα γυνὴ τόκον, εἶπε Πολυξώ,  γαστέρ΄ ὑπὸ τρισσῶν ῥηγνυμένη τεκέων  μαίης δ΄ ἐν παλάμῃσι χύθη νέκυσ· οἱ δ΄ ἐπὶ γαῖαν ὤλισθον κοίλων ἄρρενες ἐκ λαγόνων,   μητέρος ἐκ νεκρῆς ζωὸς γόνοσ· εἷς ἄρα δαίμων  τῆς μὲν ἀπὸ ζωὴν εἵλετο, τοῖς δ΄ ἔπορεν.     ανονψμι επιγραμματιξι  εἰς τὴν δάμαλιν τὴν ἱσταμένην πίραν Βυζαντίου ἐν ̓ιναχίης   ̓ιναχίης οὐκ εἰμὶ βοὸς τύποσ, οὐδ΄ ἀπ΄ ἐμεῖο κλῄζεται ἀντωπὸν Βοσπόριον πέλαγοσ.  κείνην γὰρ τὸ πάροιθε βαρὺς χόλος ἤλασεν̔́ηρης ἐς Φάρον ἥδε δ΄ ἐγὼ Κεκροπίς εἰμι νέκυσ.  εὐνέτις ἦν δὲ Χάρητοσ· ἔπλων δ΄ ὅτ΄ ἔπλωεν ἐκεῖνος  τῇδε, Φιλιππείων ἀντίπαλος σκαφέων.  Βοιίδιον δὲ καλεῦμαι ἐγὼ τότε· νῦν δὲ Χάρητος εὐνέτις ἠπείροις τέρπομαι ἀμφοτέραισ.     ποσιδιππυς    τὸν τριετῆ παίζοντα περὶ φρέαρ ̓αρχιάνακτα  εἴδωλον μορφᾶς κωφὸν ἐπεσπάσατο ἐκ δ΄ ὕδατος τὸν παῖδα διάβροχον ἥρπασε μάτηρ σκεπτομένα ζωᾶς εἴ τινα μοῖραν ἔχει·   νύμφας δ΄ οὐκ ἐμίηνεν ὁ νήπιοσ, ἀλλ΄ ἐπὶ γούνων  ματρὸς κοιμαθεὶς τὸν βαθὺν ὕπνον ἔχει.      μνασαλξες   ̓αμπαύσει καὶ τῇδε θοὸν πτερὸν ἱερὸς ὄρνισ,  τᾶσδ΄ ὑπὲρ ἁδείας ἑζόμενος πλατάνου· ὤλετο γὰρ Ποίμανδρος ὁ Μάλιοσ, οὐδ΄ ἔτι νεῖται  ἰξὸν ἐπ΄ ἀγρευταῖς χευάμενος καλάμοισ.     αντιπατερ   ὁ πρὶν ἐγὼ καὶ ψῆρα καὶ ἁρπάκτειραν ἐρύκων  σπέρματοσ, ὑψιπετῆ Βιστονίαν γέρανον,  ῥινοῦ χερμαστῆρος ἐΰστροφα κῶλα τιταίνων, ̓αλκιμένησ, πτανῶν εἶργον ἄπωθε νέφοσ·  καὶ μέ τις οὐτήτειρα παρὰ σφυρὰ διψὰς ἔχιδνα  σαρκὶ τὸν ἐκ γενύων πικρὸν ἐνεῖσα χόλον ἠελίου χήρωσεν ἴδ΄ ὡς τὰ κατ΄ αἰθέρα λεύσσων τοὐμ ποσὶν οὐκ ἐδάην πῆμα κυλινδόμενον.     λεονιδας   αὐτόμαται δείλῃ ποτὶ ταὔλιον αἱ βόες ἦλθον ἐξ ὄρεοσ, πολλῇ νιφόμεναι χιόνι·  αἰαῖ, Θηρίμαχος δὲ παρὰ δρυῒ τὸν μακρὸν εὕδει ὕπνον ἐκοιμήθη δ΄ ἐκ πυρὸς οὐρανίου.     ερψξιυς   οὐκέτι συρίγγων νόμιον μέλος ἀγχόθι ταύτας  ἁρμόζῃ βλωθρᾶσ, Θηρίμαχε, πλατάνου· οὐδέ σευ ἐκ καλάμων κερααὶ βόες ἁδὺ μέλισμα δέξονται, σκιερᾷ πὰρ δρυῒ κεκλιμένου.  ὤλεσε γὰρ πρηστήρ σε κεραύνιοσ· αἱ δ΄ ἐπὶ μάνδραν ὀψὲ βόες νιφετῷ σπερχόμεναι κατέβαν.      αντιπηιλυς   οὕτω πᾶσ1̓ ἀπόλωλε, γεωπόνε, βῶλος ἀρότροισ,  ἤδη καὶ τύμβους νωτοβατοῦσι βόεσ, ἡ δ΄ ὕνις ἐν νεκύεσσι; τί τοι πλέον; ἢ πόσος οὗτος  πυρόσ, ὃν ἐκ τέφρησ, κοὐ χθονὸς ἁρπάσετε;  οὐκ αἰεὶ ζήσεσθε, καὶ ὑμέας ἄλλος ἀρώσει,  τοίης ἀρξαμένους πᾶσι κακοσπορίησ.     αντιπηιλυς   οὐχ ὅτι με φθίμενον κῆδος λίπεν, ἐνθάδε κεῖμαι  γυμνὸς ὑπὲρ γαίης πυροφόροιο νέκυσ·  ταρχύθην γὰρ ἐγὼ τὸ πρίν ποτε, νῦν δ΄ ἀροτῆρος  χερσὶ σιδηρείη μ΄ ἐξεκύλισεν ὕνισ.  ἦ ῥα κακῶν θάνατόν τις ἐρεῖ λύσιν, ὁππότ΄ ἐμεῖο,  ξεῖνε, πέλει παθέων ὕστατον οὐδὲ τάφοσ;     σιμονιδες    σᾶμα τόδε Σπίνθηρι πατὴρ ἐπέθηκε θανόντι.     διοσξοριδες   Λυδὸς ἐγώ, ναὶ Λυδόσ, ἐλευθερίῳ δέ με τύμβῳ,  δέσποτα, Τιμάνθη τὸν σὸν ἔθευ τροφέα.  εὐαίων ἀσινῆ τείνοις βίον ἢν δ΄ ὑπὸ γήρως πρός με μόλῃσ, σὸς ἐγώ, δέσποτα, κἠν ̓αίδῃ.      ανονψμι επιγραμματιξι    σοὶ καὶ νῦν ὑπὸ γῆν, ναί, δέσποτα, πιστὸς ὑπάρχω, ὡς πάροσ, εὐνοίης οὐκ ἐπιληθόμενοσ, ὥς με τότ΄ ἐκ νούσου τρὶς ἐπ΄ ἀσφαλὲς ἤγαγες ἴχνοσ,  καὶ νῦν ἀρκούσᾐ τῇδ΄ ὑπέθου καλύβῃ,   Μάνην ἀγγείλασ, Πέρσην γένοσ. εὖ δέ με ῥέξας ἕξεις ἐν χρείῃ δμῶας ἑτοιμοτέρουσ.     απολλονιδες   ἠλλάχθη θανάτοιο τεὸς μόροσ, ἀντὶ δὲ σεῖο,  δέσποτα, δοῦλος ἐγὼ στυγνὸν ἔπλησα τάφον ἡνίκα σεῦ δακρυτὰ κατὰ χθονὸς ἠρία τεῦχον, ὡς ἂν ἀποφθιμένου κεῖθι δέμας κτερίσω·  ἀμφὶς ^ ἔμ΄ ὤλισθεν γυρὴ κόνισ. οὐ βαρὺς ἡμῖν  ἔστ΄ ̓αίδησ· ζήσω τὸν σὸν ὑπ΄ ἠέλιον.     ανδρονιξυς    οἰκτρὰ δὴ δνοφερὸν δόμον ἤλυθες εἰς ̓αχέροντοσ, Δαμοκράτεια φίλα, ματρὶ λιποῦσα γόουσ. ἁ δέ, σέθεν φθιμένασ, πολιοὺς νεοθῆγι σιδάρῳ κείρατο γηραλέας ἐκ κεφαλᾶς πλοκάμουσ.     μελεαγερ   οὐ γάμον, ἀλλ΄ ̓αίδαν ἐπινυμφίδιον Κλεαρίστα  δέξατο, παρθενίας ἅμματα λυομένα. ἄρτι γὰρ ἑσπέριοι νύμφας ἐπὶ δικλίσιν ἄχευν  λωτοί, καὶ θαλάμων ἐπλαταγεῦντο θύραι·    ἠῷοι δ΄ ὀλολυγμὸν ἀνέκραγον, ἐκ δ΄ ̔υμέναιος  σιγαθεὶς γοερὸν φθέγμα μεθαρμόσατο· αἱ δ΄ αὐταὶ καὶ φέγγος ἐδᾳδούχουν παρὰ παστῷ  πεῦκαι, καὶ φθιμένᾳ νέρθεν ἔφαινον ὁδόν.     παρμενιον      ᾅδης τὴν Κροκάλης ἔφθασε παρθενίην  εἰς δὲ γόους ̔υμέναιος ἐπαύσατο· τὰς δὲ γαμούντων  ἐλπίδας οὐ θάλαμος κοίμισεν, ἀλλὰ τάφοσ.     παρμενιον    παρθενικῆς τάφος εἴμ΄ ̔ελένησ, πένθει δ΄ ἐπ΄ ἀδελφοῦ προφθιμένου διπλᾶ μητρὸς ἔχω δάκρυα· μνηστῆρσιν δ΄ ἔλιπον κοίν΄ ἄλγεα· τὴν γὰρ ἔτ΄ οὔπω οὐδενὸς ἡ πάντων ἐλπὶς ἔκλαυσεν ἴσωσ.     αντιπατερ   Αὐσονίη με Λίβυσσαν ἔχει κόνισ, ἄγχι δὲ ̔ρώμης  κεῖμαι παρθενικὴ τῇδε παρὰ ψαμάθῳ· ἡ δέ με θρεψαμένη Πομπηίη ἀντὶ θυγατρόσ,  κλαυσαμένη τύμβῳ θῆκεν ἐλευθερίῳ,   πῦρ ἕτερον σπεύδουσα· τὸ δ΄ ἔφθασεν, οὐδὲ κατ΄ εὐχὴν ἡμετέραν ἧψεν λαμπάδα Περσεφόνη.      πηιλιππυς    ἄρτι μὲν ἐν θαλάμοις Νικιππίδος ἡδὺς ἐπήχει  λωτόσ, καὶ γαμικοῖς    ὕμνος ἔχαιρε κρότοισ·  θρῆνος δ΄ εἰς ὑμέναιον ἐκώμασεν ἡ δὲ τάλαινα,  οὔπω πάντα γυνή, καὶ νέκυς ἐβλέπετο.   δακρυόεις ̓αίδη, τί πόσιν νύμφης διέλυσασ, αὐτὸς ἐφ΄ ἁρπαγίμοις τερπόμενος λέχεσιν;     πηιλιππυς   ἡ γρῆυς Νικὼ Μελίτης τάφον ἐστεφάνωσε  παρθενικῆσ. ̓αίδη, τοῦθ΄ ὁσίως κέκρικασ;     αντονιυς τηαλλυς    δύσδαιμον Κλεάνασσα, σὺ μὲν γάμῳ ἔπλεο, κούρη, ὥριοσ, ἀκμαίης οἷὰ τ΄ ἐφ΄ ἡλικίησ·  ἀλλὰ τεοῖς θαλάμοισι γαμοστόλος οὐχ ̔υμέναιοσ, οὐδ΄ ̔́ηρης ζυγίης λαμπάδες ἠντίασαν,   πένθιμος ἀλλ΄ ̓αίδης ἐπεκώμασεν, ἀμφὶ δ΄ ̓ερινὺς  φοίνιος ἐκ στομάτων μόρσιμον ἧκεν ὄπα·  ἤματι δ΄ ᾧ νυμφεῖος ἀνήπτετο λαμπάδι παστάσ, τούτῳ πυρκαϊῆσ, οὐ θαλάμων ἔτυχεσ.     αριστοδιξυς   οὐκέτι δή σε λίγεια κατ΄ ἀφνεὸν ̓αλκίδος οἶκον ἀκρὶ μελιζομέναν ὄψεται ἀέλιοσ·  ἤδη γὰρ λειμῶνας ἐπὶ Κλυμένου πεπότησαι  καὶ δροσερὰ χρυσέας ἄνθεα Περσεφόνασ.      λεονιδας   ̓ακρίδι τᾷ κατ΄ ἄρουραν ἀηδόνι, καὶ δρυοκοίτᾳ  τέττιγι ξυνὸν τύμβον ἔτευξε Μυρώ,  παρθένιον στάξασα κόρα δάκρυ· δισσὰ γὰρ αὐτᾶς  παίγνι΄ ὁ δυσπειθὴς ᾤχετ΄ ἔχων ̓αίδασ.     αρξηιας   ἁ πάρος ἀντίφθογγον ἀποκλάγξασα νομεῦσι  πολλάκι καὶ δρυτόμοις κίσσα καὶ ἰχθυβόλοισ,  πολλάκι δὲ κρέξασα πολύθροον, οἷά τις ἀχώ,  κέρτομον ἀντῳδοῖς χείλεσιν ἁρμονίαν,  νῦν εἰς γᾶν ἄγλωσσος ἀναύδητός τε πεσοῦσα κεῖμαι, μιμητὰν ζᾶλον ἀνηναμένα.     μνασαλξες   οὐκέτι δὴ πτερύγεσσι λιγυφθόγγοισιν ἀείσεισ,  ἀκρί, κατ΄ εὐκάρπους αὔλακας ἑζομένα, οὐδέ με κεκλιμένον σκιερὰν ὑπὸ φυλλάδα τέρψεισ, ξουθᾶν ἐκ πτερύγων ἁδὺ κρέκουσα μέλοσ.     σιμιας    τάνδε κατ΄ εὔδενδρον στείβων δρίος εἴρυσα χειρὶ πτώσσουσαν βρομίης οἰνάδος ἐν πετάλοισ, ὄφρα μοι εὐερκεῖ καναχὰν δόμῳ ἔνδοθι θείη,  τερπνὰ δι΄ ἀγλώσσου φθεγγομένα στόματοσ.      μνασαλξες    ἀκρίδα Δημοκρίτου μελεσίπτερον ἅδε θανοῦσαν  ἄργιλος δολιχὰν ἀμφὶ κέλευθον ἔχει, ἇς καί, ὅτ΄ ἰθύσειε πανέσπερον ὕμνον ἀείδειν,  πᾶν μέλαθρον μολπᾶς ἴαχ΄ ὑπ΄ εὐκελάδου.     μελεαγερ   ̓ακρίσ, ἐμῶν ἀπάτημα πόθων, παραμύθιον ὕπνου,  ἀκρίσ, ἀρουραίη Μοῦσα, λιγυπτέρυγε, αὐτοφυὲς μίμημα λύρασ, κρέκε μοί τι ποθεινόν,  ἐγκρούουσα φίλοις ποσσὶ λάλους πτέρυγασ,  ὥς με πόνων ῥύσαιο παναγρύπνοιο μερίμνησ,  ἀκρί, μιτωσαμένη φθόγγον ἐρωτοπλάνον.  δῶρα δέ σοι γήτειον ἀειθαλὲς ὀρθρινὰ δώσω,  καὶ δροσερὰς στόματι σχιζομένας ψακάδασ.     μελεαγερ    ̓αχήεις τέττιξ, δροσεραῖς σταγόνεσσι μεθυσθείσ,  ἀγρονόμαν μέλπεις μοῦσαν ἐρημολάλον  ἄκρα δ΄ ἐφεζόμενος πετάλοισ, πριονώδεσι κώλοις αἰθίοπι κλάζεις χρωτὶ μέλισμα λύρασ.   ἀλλά, φίλοσ, φθέγγου τι νέον δενδρώδεσι Νύμφαις παίγνιον, ἀντῳδὸν Πανὶ κρέκων κέλαδον, ὄφρα φυγὼν τὸν ̓́ερωτα, μεσημβρινὸν ὕπνον ἀγρεύσω  ἐνθάδ΄ ὑπὸ σκιερᾷ κεκλιμένος πλατάνῳ.      πηαε̈ννυς   Δαμοκρίτῳ μὲν ἐγώ, λιγυρὰν ὅκα μοῦσαν ἐνείην  ἀκρὶς ἀπὸ πτερύγων, τὸν βαθὺν ἆγον ὕπνον Δαμόκριτος δ΄ ἐπ΄ ἐμοὶ τὸν ἐοικότα τύμβον, ὁδῖτα,  ἐγγύθεν ̓ωρωποῦ χεῦεν ἀποφθιμένᾳ.     λεονιδας   εἰ καὶ μικρὸς ἰδεῖν καὶ ἐπ΄ οὔδεοσ, ὦ παροδῖτα,  λᾶας ὁ τυμβίτης ἄμμιν ἐπικρέμαται,  αἰνοίησ, ὤνθρωπε, Φιλαινίδα· τὴν γὰρ ἀοιδὸν  ἀκρίδα, τὴν εὖσαν τὸ πρὶν ἀκανθοβάτιν,   διπλοῦς ἐς λυκάβαντας ἐφίλατο τὴν καλαμῖτιν,  κἀμφίεφ΄ ὑμνιδίῳ χρησαμένην πατάγῳ· καὶ μ΄ οὐδὲ φθιμένην ἀπανήνατο· τοῦτο δ΄ ἐφ΄ ἡμῖν  τὠλίγον ὤρθωσεν σᾶμα πολυστροφίησ.     τψμνες   ὄρνεον ὦ Χάρισιν μεμελημένον, ὦ παρόμοιον ἀλκυόσιν τὸν σὸν φθόγγον ἰσωσάμενον,  ἡρπάσθησ, φίλ΄ ἐλαιέ· σὰ δ΄ ἤθεα καὶ τὸ σὸν ἡδὺ  πνεῦμα σιωπηραὶ νυκτὸς ἔχουσιν ὁδοί.     νιξιας   οὐκέτι δὴ τανύφυλλον ὑπὸ %    κλάκα κλωνὸς ἑλιχθεὶς  τέρψομ΄ ἀπὸ ῥαδινῶν φθόγγον ἱεὶς πτερύγων· χεῖρα γὰρ εἰς   ἀρετὰν παιδὸς πέσον, ὅς με λαθραίως μάρψεν, ἐπὶ χλωρῶν ἑζόμενον πετάλων.      παμπηιλυς   οὐκέτι δὴ χλωροῖσιν ἐφεζόμενος πετάλοισιν  ἁδεῖαν μέλπων ἐκπροχέεις ἰαχὰν ἀλλά σε γηρύοντα κατήναρεν, ἠχέτα τέττιξ,  παιδὸς ἀπ΄ ἠλιθίου χεὶρ ἀναπεπταμένα.     ανψτε   οὐκέτι μ΄ ὡς τὸ πάρος πυκιναῖς πτερύγεσσιν ἐρέσσων ὄρσεις ἐξ εὐνῆς ὄρθριος ἐγρόμενοσ· ἦ γάρ σ1΄ ὑπνώοντα σίνις λαθρηδὸν ἐπελθὼν  ἔκτεινεν λαιμῷ ῥίμφα καθεὶς ὄνυχα.     σιμιας   οὐκέτ΄ ἀν΄ ὑλῆεν δρίος εὔσκιον, ἀγρότα πέρδιξ,  ἠχήεσσαν ἵης γῆρυν ἀπὸ στομάτων, θηρεύων βαλιοὺς συνομήλικας ἐν νομῷ ὕλησ· ᾤχεο γὰρ πυμάταν εἰς ̓αχέροντος ὁδόν.     αγατηιας σξηολαστιξυς   οὐκέτι που, τλῆμον, σκοπέλων μετανάστρια πέρδιξ,  πλεκτὸς λεπταλέαις οἶκος ἔχει σε λύγοισ, οὐδ΄ ὑπὸ μαρμαρυγῇ θαλερώπιδος ̓ηριγενείης ἄκρα παραιθύσσεις θαλπομένων πτερύγων.   σὴν κεφαλὴν αἴλουρος ἀπέθρισε, τἄλλα δὲ πάντα ἥρπασα, καὶ φθονερὴν οὐκ ἐκόρεσσε γένυν.  νῦν δέ σε μὴ κούφη κρύπτοι κόνισ, ἀλλὰ βαρεῖα, μὴ τὸ τεὸν κείνη λείψανον ἐξερύσῃ.      αγατηιας σξηολαστιξυς   οἰκογενὴς αἴλουρος ἐμὴν πέρδικα φαγοῦσα  ζώειν ἡμετέροις ἔλπεται ἐν μεγάροισ; οὔ σε, φίλη πέρδιξ, φθιμένην ἀγέραστον ἐάσω,  ἀλλ΄ ἐπὶ σοὶ κτείνω τὴν σέθεν ἀντιβίην.   ψυχὴ γὰρ σέο μᾶλλον ὀρίνεται, εἰσόκε ῥέξω  ὅσσ1΄ ἐπ΄ ̓αχιλλῆος Πύρρος ἔτευξε τάφῳ.     δαμοξηαρις    ̓ανδροβόρων ὁμότεχνε κυνῶν, αἴλουρε κακίστη,  τῶν ̓ακταιονίδων ἐσσὶ μία σκυλάκων.  κτήτορος ̓αγαθίαο τεοῦ πέρδικα φαγοῦσα,  λυπεῖσ, ὡς αὐτὸν κτήτορα δασσαμένη.   καὶ σὺ μὲν ἐν πέρδιξιν ἔχεις νόον οἱ δὲ μύες νῦν ὀρχοῦνται, τῆς σῆς δραξάμενοι σπατάλησ.     μελεαγερ    τὸν ταχύπουν, ἔτι παῖδα συναρπασθέντα τεκούσης  ἄρτι μ΄ ἀπὸ στέρνων, οὐατόεντα λαγὼν ἐν κόλποις στέργουσα διέτρεφεν ἁ γλυκερόχρως  Φανίον, εἰαρινοῖς ἄνθεσι βοσκόμενον.  οὐδέ με μητρὸς ἔτ΄ εἶχε πόθοσ· θνῄσκω δ΄ ὑπὸ θοίνης  ἀπλήστου, πολλῇ δαιτὶ παχυνόμενοσ. καί μου πρὸς κλισίαις κρύψεν νέκυν, ὡς ἐν ὀνείροις  αἰὲν ὁρᾶν κοίτης γειτονέοντα τάφον.      ανψτε    μνᾶμα τόδε φθιμένου μενεδαΐου εἵσατο Δᾶμις  ἵππου, ἐπεὶ στέρνον τοῦδε δαφοινὸς ̓́αρης  τύψε· μέλαν δέ οἱ αἷμα ταλαυρίνου διὰ χρωτὸς  ζέσσ1΄, ἐπὶ δ΄ ἀργαλέᾳ βῶλον ἔδευσε φονᾷ.     αντιπατερ   αὐτοῦ σοὶ παρ΄ ἅλωνι, δυηπαθὲς ἐργάτα μύρμηξ,  ἠρίον ἐκ βώλου διψάδος ἐκτισάμαν, ὄφρα σε καὶ φθίμενον Δηοῦς σταχυητρόφος αὖλαξ  θέλγῃ, ἀροτραίᾐ κείμενον ἐν θαλάμῃ.     αντιπατερ    .ἄρτι νεηγενέων σε, χελιδονί, μητέρα τέκνων, ἄρτι σε θάλπουσαν παῖδας ὑπὸ πτέρυγι,  ἀίξας ἔντοσθε νεοσσοκόμοιο καλιῆς  νόσφισεν ὠδίνων τετραέλικτος ὄφισ,  καὶ σὲ κινυρομέναν ὁπότ΄ ἀθρόος ἦλθε δαΐζων,  ἤριπεν ἐσχαρίου λάβρον ἐπ΄ ἄσθμα πυρόσ. ὡς θάνεν ἠλιτοεργόσ· ἴδ΄ ὡς ̔́ηφαιστος ἀμύντωρ  τὰν ἀπ΄ ̓εριχθονίου παιδὸς ἔσωσε γονάν.     τψμνες    τῇδε τὸν ἐκ Μελίτης ἀργὸν κύνα φησὶν ὁ πέτρος  ἴσχειν, Εὐμήλου πιστότατον φύλακα. ταῦρόν μιν καλέεσκον, ὅτ΄ ἦν ἔτι· νῦν δὲ τὸ κείνου φθέγμα σιωπηραὶ νυκτὸς ἔχουσιν ὁδοί.      μνασαλξες    Αἰθυίασ, ξένε, τόνδε ποδηνέμου ἔννεπε τύμβον,  τᾶς ποτ΄ ἐλαφρότατον χέρσος ἔθρεψε γόνυ· πολλάκι ^ γὰρ νάεσσιν ἰσόδρομον ἄνυσε μᾶκοσ, ὄρνις ὅπως δολιχὰν ἐκπονέουσα τρίβον.     αρξηιας    πρὶν μὲν ἐπὶ χλωροῖς ἐριθηλέος ἔρνεσι πεύκας ἥμενοσ, ἢ σκιερᾶς ἀκροκόμου πίτυοσ,  ἔκρεκες εὐτάρσοιο δι΄ ἰξύος ἀχέτα μολπὰν  τέττιξ, οἰονόμοις ἐλαφρότατον χέλυοσ.   νῦν δέ σε, μυρμάκεσσιν ὑπ΄ εἰνοδίοισι δαμέντα, ̓́αϊδος ἀπροϊδὴς ἀμφεκάλυψε μυχόσ. εἰ δ΄ ἑάλωσ, συγγνωστόν, ἐπεὶ καὶ κοίρανος ὕμνων Μαιονίδας γρίφοις ἰχθυβόλων ἔθανεν.     αρξηιας    οὐκέτι παφλάζοντα διαΐσσων βυθὸν ἅλμης  δελφίσ, πτοιήσεις εἰναλίων ἀγέλασ, οὐδὲ πολυτρήτοιο μέλος καλάμοιο χορεύων ὑγρὸν ἀναρρίψεις ἅλμα παρὰ σκαφίσιν  οὐδὲ σὺ γ΄, ἀφρηστά, Νηρηίδας ὡς πρὶν ἀείρων  νώτοις πορθμεύσεις Τηθύος εἰς πέρατα. ἦ γὰρ ἴσον; πρηῶνι Μαλείης ὡς ἐκυκήθη,  κῦμα πολυψάμμους ὦσέ σ1΄ ἐπὶ ψαμάθουσ.      ανψτε   οὐκέτι δὴ πλωτοῖσιν ἀγαλλόμενος πελάγεσσιν αὐχέν΄ ἀναρρίψω βυσσόθεν ὀρνύμενοσ, οὐδὲ περὶ   σκαλάμοισι νεὼς περικαλλέα χείλη ποιφύσσω, τἀμᾷ τερπόμενος προτομᾷ·  ἀλλά με πορφυρέα πόντου νοτὶς ὦσ1΄ ἐπὶ χέρσον,  κεῖμαι δὲ    ῥαδινὰν τάνδε παρ΄ ἠιόνα.     αντιπατερ    κύματα καὶ τρηχύς με κλύδων ἐπὶ χέρσον ἔσυρεν  δελφῖνα, ξείνοις κοινὸν ὅραμα τύχησ.  ἀλλ΄ ἐπὶ μὲν γαίης ἐλέῳ τόποσ· οἱ γὰρ ἰδόντες εὐθύ με πρὸς τύμβους ἔστεφον εὐσεβέεσ·   νῦν δὲ τεκοῦσα θάλασσα διώλεσε. τίς  παρὰ πόντῳ  πίστισ, ὃς οὐδ΄ ἰδίης φείσατο συντροφίησ;     ασξλεπιαδες    ̓αρχεάνασσαν ἔχω, τὰν ἐκ Κολοφῶνος ἑταίραν, ἇς καὶ ἐπὶ ῥυτίδων ὁ γλυκὺς ἕζετ΄ ̓́ερωσ. ἆ νέον ἥβης ἄνθος ἀποδρέψαντες ἐρασταὶ  πρωτοβόλου, δι΄ ὅσης ἤλθετε πυρκαϊῆσ.     αντιπατερ    τὴν καὶ ἅμα χρυσῷ καὶ ἁλουργίδι καὶ σὺν ̓́ερωτι  θρυπτομένην, ἁπαλῆς Κύπριδος ἁβροτέραν Λαΐδ΄ ἔχω, πολιῆτιν ἁλιζώνοιο Κορίνθου,  Πειρήνης λευκῶν φαιδροτέραν λιβάδων,    τὴν θνητὴν Κυθέρειαν, ἐφ΄ ᾗ μνηστῆρες ἀγαυοὶ  πλείονες ἢ νύμφης εἵνεκα Τυνδαρίδοσ,  δρεπτόμενοι χάριτάς τε καὶ ὠνητὴν ἀφροδίτην· ἧς καὶ ὑπ΄ εὐώδει τύμβος ὄδωδε κρόκῳ, ἧς ἔτι κηώεντι μύρῳ τὸ διάβροχον ὀστεῦν,   καὶ λιπαραὶ θυόεν ἄσθμα πνέουσι κόμαι ᾗ ἔπι καλὸν ἄμυξε κάτα ῥέθος ̓αφρογένεια,  καὶ γοερὸν λύζων ἐστονάχησεν ̓́ερωσ. εἰ δ΄ οὐ πάγκοινον δούλην θέτο κέρδεος εὐνήν,  ̔ελλὰς ἄν, ὡς ̔ελένησ, τῆσδ΄ ὕπερ ἔσχε πόνον.     πομπειυς μαξερ ςυνιορ   ἡ τὸ καλὸν καὶ πᾶσιν ἐράσμιον ἀνθήσασα, ἡ μούνη Χαρίτων λείρια δρεψαμένη, οὐκέτι χρυσοχάλινον ὁρᾷ δρόμον ἠελίοιο Λαΐσ, ἐκοιμήθη δ΄ ὕπνον ὀφειλόμενον,  κώμουσ, καὶ τὰ νέων ζηλώματα, καὶ τὰ ποθεύντων  κνίσματα, καὶ μύστην λύχνον ἀπειπαμένη.     αγατηιας σξηολαστιξυς   ἕρπων εἰς ̓εφύρην τάφον ἔδρακον ἀμφὶ κέλευθον Λαΐδος ἀρχαίησ, ὡς τὸ χάραγμα λέγει.  δάκρυ δ΄ ἐπισπείσασ,   χαίροισ, γύναι, ἐκ γὰρ ἀκουῆς   οἰκτείρω σέ  γ΄, ἔφην,  ἣν πάρος οὐκ ἰδόμην.   ἆ πόσον ἠϊθέων νόον ἤκαχεσ· ἀλλ΄ ἴδε, Λήθην   ναίεισ, ἀγλαΐην ἐν χθονὶ κατθεμένη.       ανονψμι επιγραμματιξι   ̓ακμαίη πρὸς ἔρωτα καὶ ἡδέα Κύπριδος ἔργα,  Πατροφίλα, κανθοὺς τοὺς γλυκεροὺς ἔμυσασ·  ἐσβέσθη δὲ τὰ φίλτρα τὰ κωτίλα, χὠ μετ΄ ἀοιδῆς ψαλμὸσ, καὶ κυλίκων αἱ λαμυραὶ προπόσεισ.  ̔́ᾳδη δυσκίνητε, τί τὴν ἐπέραστον ἑταίρην ἥρπασασ; ἢ καὶ σὴν Κύπρις ἔμηνε φρένα;     πηιλοδεμυς    ἐνθάδε τῆς τρυφερῆς μαλακὸν ῥέθοσ, ἐνθάδε κεῖται  Τρυγόνιον, σαβακῶν ἄνθεμα Σαλμακίδων ᾗ καλύβη καὶ δοῦπος ἐνέπρεπεν, ᾗ φιλοπαίγμων  στωμυλίη, Μήτηρ ἣν ἐφίλησε θεῶν  ἡ μούνη στέρξασα τὰ Κύπριδος ἡμιγυναίκων ὄργια, καὶ φίλτρων Λαΐδος ἁψαμένη.  φῦε κατὰ στήλησ, ἱερὴ κόνι, τῇ φιλοβάκχῳ μὴ βάτον, ἀλλ΄ ἁπαλὰς λευκοΐων κάλυκασ.     τηψιλλυς   ἡ κροτάλοις ὀρχηστρὶς ̓αρίστιον, ἡ περὶ πεύκας τῇ Κυβέλῃ πλοκάμους ῥῖψαι ἐπισταμένη, ἡ λωτῷ κερόεντι φορουμένη, ἡ τρὶς ἐφεξῆς  εἰδυῖ΄ ἀκρήτου χειλοποτεῖν κύλικασ,   ἐνθάδ΄ ὑπὸ πτελέαις ἀναπαύεται, οὐκέτ΄ ἔρωτι, οὐκέτ΄ παννυχίδων τερπομένη καμάτοισ.  κῶμοι καὶ μανίαι, μέγα χαίρετε· κεῖθ΄ ἱερὰ θρίξ> ^ ἡ τὸ πρὶν στεφάνων ἄνθεσι κρυπτομένη.      ανονψμι επιγραμματιξι    εἴκοσι Καλλικράτεια καὶ ἐννέα τέκνα τεκοῦσα, οὐδ΄ ἑνὸς οὐδὲ μιῆς ἐδρακόμην θάνατον  ἀλλ΄ ἑκατὸν καὶ πέντε διηνυσάμην ἐνιαυτούσ,  σκίπωνι τρομερὰν οὐκ ἐπιθεῖσα χέρα.     ανονψμι επιγραμματιξι    Ψήχει καὶ πέτρην ὁ πολὺς χρόνοσ, οὐδὲ σιδήρου φείδεται, ἀλλὰ μιῇ πάντ΄ ὀλέκει δρεπάνῃ· ὣς καὶ Λαέρταο τόδ΄ ἠρίον, ὃ σχεδὸν ἀκτῆς  βαιὸν ἄπο, ψυχρῶν λείβεται ἐξ ὑετῶν.  οὔνομα μὴν ἥρωος ἀεὶ νέον οὐ γὰρ ἀοιδὰς  ἀμβλύνειν αἰών, κἢν ἐθέλῃ, δύναται.     αναξρεον    ̓αβδήρων προθανόντα τὸν αἰνοβίην ̓αγάθωνα  πᾶσ1΄ ἐπὶ πυρκαϊῆς ἥδ΄ ἐβόησε πόλισ. οὔ τινα γὰρ τοιόνδε νέων ὁ φιλαίματος ̓́αρης  ἠνάρισεν στυγερῆς ἐν στροφάλιγγι μάχησ.     διοτιμυς   οὐδὲ λέων ὣς δεινὸς ἐν οὔρεσιν, ὡς ὁ Μίκωνος  υἱὸς Κριναγόρης ἐν σακέων πατάγῳ. εἰ δὲ κάλυμμ΄ ὀλίγον, μὴ μέμφεο μικρὸς ὁ χῶροσ,  ἀλλ΄ ἄνδρας πολέμου τλήμονας οἶδε φέρειν.     ανονψμι επιγραμματιξι    αὑτῷ καὶ τεκέεσσι γυναικί τε τύμβον ἔδειμεν  ̓ανδροτίων οὔπω δ΄ οὐδενός εἰμι τάφοσ. οὕτω καὶ μείναιμι πολὺν χρόνον εἰ δ΄ ἄρα καὶ δεῖ,  δεξαίμην ἐν ἐμοὶ τοὺς προτέρους προτέρουσ.      διοσξοριδες   τᾷ Πιτάνᾳ Θρασύβουλος ἐπ΄ ἀσπίδος ἤλυθεν ἄπνουσ,  ἑπτὰ πρὸς ̓αργείων τραύματα δεξάμενοσ,  δεικνὺς ἀντία πάντα· τὸν αἱματόεντα δ΄ ὁ πρέσβυς  παῖδ΄ ἐπὶ πυρκαϊὴν Τύννιχος εἶπε τιθείσ·     δειλοὶ κλαιέσθωσαν ἐγὼ δὲ σέ, τέκνον, ἄδακρυς   θάψω, τὸν καὶ ἐμὸν καὶ Αακεδαιμόνιον.      ερψξιυς   ἁνίκ΄ ἀπὸ πτολέμου τρέσσαντά σε δέξατο μάτηρ,  πάντα τὸν ὁπλιστὰν κόσμον ὀλωλεκότα, αὐτά τοι φονίαν, Δαμάτριε, αὐτίκα λόγχαν εἶπε διὰ πλατέων ὠσαμένα λαγόνων     κάτθανε, μηδ΄ ἐχέτω Σπάρτα ψόγον οὐ γὰρ  ἐκείνα   ἤμπλακεν, εἰ δειλοὺς τοὐμὸν ἔθρεψε γάλα.      δαμαγετυς   ὧδ΄ ὑπὲρ ̓αμβρακίας ὁ βοαδρόμος ἀσπίδ΄ ἀείρας  τεθνάμεν ἢ φεύγειν εἵλετ΄ ̓αρισταγόρασ,  υἱὸς ὁ Θευπόμπου. μὴ θαῦμ΄ ἔχε· Δωρικὸς ἀνὴρ πατρίδοσ, οὐχ ἥβας ὀλλυμένας ἀλέγει.     αντιπατερ   Λύδιον οὖδας ἔχει τόδ΄ ̓αμύντορα, παῖδα Φιλίππου,  πολλὰ σιδηρείης χερσὶ θιγόντα μάχησ· οὐδέ μιν ἀλγινόεσσα νόσος δόμον ἄγαγε Νυκτόσ,  ἀλλ΄ ὄλετ΄ ἀμφ΄ ἑτάρῳ σχὼν κυκλόεσσαν ἴτυν.      απολλονιδες    Αἴλιοσ, Αὐσονίης στρατιῆς πρόμοσ, ὁ χρυσέοισι  στέμμασι σωρεύσας αὐχένας ὁπλοφόρουσ, νοῦσον ὅτ΄ εἰς ὑπάτην ὠλίσθανε τέρμα τ΄ ἄφυκτον εἶδεν, ἀριστείην  ἐμφανὲς εἰς ἰδίην  πῆξε δ΄ ὑπὸ σπλάγχνοισιν ἑὸν ξίφοσ, εἶπέ τε θνῄσκων   αὐτὸς ἑκὼν ἐδάμην, μὴ νόσος εὖχος ἔχῃ.     πηιλιππυς    Αἴλιος ὁ θρασύχειρ ̓́αρεος πρόμοσ, ὁ ψελιώσας αὐχένα χρυσοδέτοις ἐκ πολέμου στεφάνοισ,  τηξιμελεῖ νούσῳ κεκολουμένοσ, ἔδραμε θυμῷ ἐς προτέρην ἔργων ἄρσενα μαρτυρίην,  ὦσε δ΄ ὑπὸ σπλάγχνοις πλατὺ φάσγανον, ἓν μόνον εἰπών  ἄνδρας  ̓́αρης κτείνει, δειλοτέρους δὲ νόσοσ.     διοδορυς   μὴ μέτρει Μάγνητι τὸ πηλίκον οὔνομα τύμβῳ,  μηδὲ Θεμιστοκλέους ἔργα σε λανθανέτω.  τεκμαίρου Σαλαμῖνι καὶ ὁλκάσι τὸν φιλόπατριν  γνώσῃ δ΄ ἐκ τούτων μείζονα Κεκροπίησ.     αντιπατερ   οὐχὶ Θεμιστοκλέους Μάγνης τάφοσ· ἀλλὰ κέχωσμαι  ̔ελλήνων φθονερῆς σῆμα κακοκρισίησ.      αλπηευς   οὔρεά μευ καὶ πόντον ὑπὲρ τύμβοιο χάρασσε,  καὶ μέσον ἀμφοτέρων μάρτυρα Λητοΐδην,  ἀενάων τε βαθὺν ποταμῶν ῥόον, οἵ ποτε ῥείθροις  Ξέρξου μυριόναυν οὐχ ὑπέμειναν ̓́αρην.   ἔγγραφε καὶ Σαλαμῖνα, Θεμιστοκλέους ἵνα σῆμα  κηρύσσει Μάγνης δῆμος ἀποφθιμένου.     αδαευς   ̓ημαθίην ὃς πρῶτος ἐς ̓́αρεα βῆσα Φίλιπποσ,  Αἰγαίην κεῖμαι βῶλον ἐφεσσάμενοσ,  ῥέξας οἷ΄ οὔπω βασιλεὺς τὸ πρὶν εἰ δέ τις αὐχεῖ  μεῖζον ἐμεῦ, καὶ τοῦθ΄ αἵματος ἡμετέρου.     παρμενιον    φθίσθαι ̓αλέξανδρον ψευδὴς φάτισ, εἴπερ ἀληθὴς  Φοῖβοσ. ἀνικήτων ἅπτεται οὐδ΄ ̓αίδησ.     αδαευς    τύμβον ̓αλεξάνδροιο Μακηδόνος ἤν τις ἀείδῃ, ἠπείρους κείνου σῆμα λέγ΄ ἀμφοτέρασ.     αντιπατερ    μυρία σοι, Πτολεμαῖε, πατήρ ἔπι, μυρία μάτηρ τειρομένα θαλεροὺς ᾐκίσατο πλοκάμουσ·  πολλὰ τιθηνητήρ ὀλοφύρατο, χερσὶν ἀμήσας  ἀνδρομάχοις δνοφερὰν κρατὸς ὕπερθε κόνιν.   ἁ μεγάλα δ΄ Αἴγυπτος ἑὰν ὠλόψατο χαίταν, καὶ πλατὺς Εὐρώπας ἐστονάχησε δόμοσ. καὶ δ΄ αὐτὰ διὰ πένθος ἀμαυρωθεῖσα Σελάνα  ἄστρα καὶ οὐρανίας ἀτραπιτοὺς ἔλιπεν. ὤλεο γὰρ διὰ λοιμὸν ὅλας θοινήτορα χέρσου,   πρὶν πατέρων νεαρᾷ σκᾶπτρον ἑλεῖν παλάμᾳ· οὐ δέ σε νὺξ ἐκ νυκτὸς ἐδέξατο· δὴ γὰρ ἄνακτας  τοίους οὐκ ̓αίδασ, Ζεὺς δ΄ ἐς ̓́ολυμπον ἄγει.     μνασαλξες   οἵδε πάτραν, πολύδακρυν ἐπ΄ αὐχένι δεσμὸν ἔχουσαν,  ῥυόμενοι, δνοφερὰν ἀμφεβάλοντο κόνιν  ἄρνυνται δ΄ ἀρετᾶς αἶνον μέγαν. ἀλλά τις ἀστῶν  τούσδ΄ ἐσιδὼν θνᾴσκειν τλάτω ὑπὲρ πατρίδοσ.     λολλιυς βασσυς    Φωκίδι πὰρ πέτρῃ δέρκευ τάφον εἰμὶ δ΄ ἐκείνων  τῶν ποτε μηδοφόνων μνᾶμα τριηκοσίων, οἳ Σπάρτας ἀπὸ γᾶς τηλοῦ πέσον, ἀμβλύναντες ̓́αρεα καὶ Μῆδον καὶ Λακεδαιμόνιον.  ἣν δ΄ ἐσορῇς ἐπ΄ ἐμεῖο %    βοόστρυχον εἰκόνα θηρόσ,  ἔννεπε· τοῦ ταγοῦ μνᾶμα Λεωνίδεω.     γαετυλιξυς ι    δισσὰ τριηκοσίων τάδε φάσγανα θούριος ̓́αρης  ἔσπασεν ̓αργείων καὶ Λακεδαιμονίων,  ἔνθα μάχην ἔτλημεν ἀνάγγελον, ἄλλος ἐπ΄ ἄλλῳ  πίπτοντεσ· Θυρέαι δ΄ ἦσαν ἄεθλα δορόσ.      γαετυλιξυς ι   ὦ Χρόνε, παντοίων θνητοῖς πανεπίσκοπε δαῖμον,  ἄγγελος ἡμετέρων πᾶσι γενοῦ παθέων· ὡς ἱερὰν σώζειν πειρώμενοι ̔ελλάδα χώρην,  Βοιωτῶν κλεινοῖς θνῄσκομεν ἐν δαπέδοισ.     αντιπατερ    ̓ισσοῦ ἐπὶ προμολῇσιν ἁλὸς παρὰ κῦμα Κιλίσσης  ἄγριον αἱ Περσῶν κείμεθα μυριάδεσ,  ἔργον ̓αλεξάνδροιο Μακηδόνοσ, οἳ ποτ΄ ἄνακτι  Δαρείῳ πυμάτην οἶμον ἐφεσπόμεθα.     αλξαευς    ̓́ακλαυστοι καὶ ἄθαπτοι, ὁδοιπόρε, τῷδ΄ ἐπὶ τύμβῳ  Θεσσαλίας τρισσαὶ κείμεθα μυριάδεσ, ̓ημαθίῃ μέγα πῆμα· τὸ δὲ θρασὺ κεῖνο Φιλίππου  πνεῦμα θοῶν ἐλάφων ᾤχετ΄ ἐλαφρότερον.     σιμονιδες    μυριάσιν ποτὲ τῇδε τριηκοσίαις ἐμάχοντο ἐκ Πελοποννάσου χιλιάδες τέτορεσ.     σιμονιδες   ὦ ξεῖν΄, ἄγγειλον Λακεδαιμονίοις ὅτι τῇδε  κείμεθα, τοῖς κείνων ῥήμασι πειθόμενοι.      σιμονιδες    ἀκμᾶς ἑστακυῖαν ἐπὶ ξυροῦ ̔ελλάδα πᾶσαν  ταῖς αὑτῶν ψυχαῖς κείμεθα ῥυσάμενοι.     σιμονιδες    ἄσβεστον κλέος οἵδε φίλῃ περὶ πατρίδι θέντες  κυάνεον θανάτου ἀμφεβάλοντο νέφοσ. οὐδὲ τεθνᾶσι θανόντεσ, ἐπεὶ σφ΄ ἀρετὴ καθύπερθε  κυδαίνουσ1΄ ἀνάγει δώματος ἐξ ̓αίδεω.     αντιπατερ   οἵδ΄ ̓αίδαν στέρξαντες ἐνόπλιον, οὐχ, ἅπερ ἄλλοι,  στάλαν, ἀλλ΄ ἀρετὰν ἀντ΄ ἀρετᾶς ἔλαχον.     σιμονιδες   εἰ τὸ καλῶς θνῄσκειν ἀρετῆς μέρος ἐστὶ μέγιστον,  ἡμῖν ἐκ πάντων τοῦτ΄ ἀπένειμε τύχη·  ̔ελλάδι γὰρ σπεύδοντες ἐλευθερίην περιθεῖναι  κείμεθ΄ ἀγηράτῳ χρώμενοι εὐλογίῃ.     σιμονιδες    χαίρετ΄ ἀριστῆες πολέμου μέγα κῦδος ἔχοντεσ,  κοῦροι ̓αθηναίων, ἔξοχοι ἱπποσύνῃ, οἵ ποτε καλλιχόρου περὶ πατρίδος ὠλέσαθ΄ ἥβην  πλείστοις ̔ελλήνων ἀντία μαρνάμενοι.      σιμονιδες    Κρὴς γενεὰν Βρόταχος Γορτύνιος ἐνθάδε κεῖμαι, οὐ κατὰ τοῦτ΄ ἐλθών, ἀλλὰ κατ΄ ἐμπορίην.     αεσξηψλυς    κυανέη καὶ τούσδε μενεγχέας ὤλεσεν ἄνδρας  μοῖρα, πολύρρηνον πατρίδα ῥυομένουσ.  ζωὸν δὲ φθιμένων πέλεται κλέοσ, οἵ ποτε γυίοις  τλήμονες ̓οσσαίαν ἀμφιέσαντο κόνιν, ρ. μ.     πλατο   οἵδε ποτ΄ Αἰγαίοιο βαρύβρομον οἶδμα λιπόντες  ̓εκβατάνων πεδίῳ κείμεθ΄ ἐνὶ μεσάτῳ.  χαῖρε, κλυτή ποτε πατρὶς ̓ερέτρια· χαίρετ΄, ̓αθῆναι  γείτονες Εὐβοίησ· χαῖρε, θάλασσα φίλη.     ανονψμι επιγραμματιξι    παῖδες ̓αθηναίων Περσῶν στρατὸν ἐξολέσαντες  ἤρκεσαν ἀργαλέην πατρίδι δουλοσύνην.     σιμονιδες   οἵδε παρ΄ Εὐρυμέδοντά ποτ΄ ἀγλαὸν ὤλεσαν ἥβην  μαρνάμενοι Μήδων τοξοφόρων προμάχοις αἰχμηταὶ πεζοί τε καὶ ὠκυπόρων ἐπὶ νηῶν·  κάλλιστον δ΄ ἀρετῆς μνῆμ΄ ἔλιπον φθίμενοι.      πλατο   Εὐβοίης γένος ἐσμὲν ̓ερετρικόν, ἄγχι δὲ Σούσων  κείμεθα· φεῦ, γαίης ὅσσον ἀφ΄ ἡμετέρησ.     ξαρπηψλλιδες   μὴ μέμψῃ παριὼν τὰ μνήματά μου, παροδῖτα οὐδὲν ἔχω θρήνων ἄξιον οὐδὲ θανών.  τέκνων τέκνα λέλοιπα· μιῆς ἀπέλαυσα γυναικὸς  συγγήρου· τρισσοῖς παισὶν ἔδωκα γάμουσ,  ἐξ ὧν πολλάκι παῖδας ἐμοῖς ἐνεκοίμισα κόλποισ, οὐδενὸς οἰμώξας οὐ νόσον, οὐ θάνατον, οἵ με κατασπείσαντες ἀπήμονα, τὸν γλυκὺν ὕπνον κοιμᾶσθαι, χώρην πέμψαν ἐπ΄ εὐσεβέων.     διοτιμυς   τί  πλέον εἰς ὠδῖνα πονεῖν, τί δὲ τέκνα τεκέσθαι, ἣ τέκοι εἰ μέλλει παιδὸς ὁρᾶν θάνατον;  ἠιθέῳ γὰρ σῆμα Βιάνορι χεύατο μήτηρ·  ἔπρεπε δ΄ ἐκ παιδὸς μητέρα τοῦδε τυχεῖν.     τηεοξριτυς   αὐδήσει τὸ γράμμα τί σᾶμά τε καί τίς  ὑπ΄ αὐτῷ.  Γλαύκης  εἰμὶ τάφος τῆς ὀνομαζομένησ.     αναξρεον    καὶ σέ, Κλεηνορίδη, πόθος ὤλεσε πατρίδος αἴης  θαρσήσαντα Νότου λαίλαπι χειμερίῃ. ὥρη γάρ σε πέδησεν ἀνέγγυοσ· ὑγρὰ δὲ τὴν σὴν  κύματ΄ ἀφ΄ ἱμερτὴν ἔκλυσεν ἡλικίην.      λεονιδας    εἴη ποντοπόρῳ πλόος οὔριοσ· ὃν δ΄ ἄρ΄ ἀήτησ, ὡς ἐμέ, τοῖς ̓αίδεω· προσπελάσῃ λιμέσιν,  μεμφέσθω μὴ λαῖτμα κακόξενον, ἀλλ΄ ἕο τόλμαν,  ὅστις ἀφ΄ ἡμετέρου πείσματ΄ ἔλυσε τάφου.     πλατο    Ναυηγοῦ τάφος εἰμί ὁ δ΄ ἀντίον ἐστὶ γεωργοῦ· ὡς ἁλὶ καὶ γαίῃ ξυνὸς ὕπεστ΄ ̓αίδησ.     λεονιδας    Ναυηγοῦ τάφος εἰμὶ Διοκλέοσ· οἱ δ΄ ἀνάγονται,  φεῦ τόλμησ, ἀπ΄ ἐμοῦ πείσματα λυσάμενοι.     ποσιδιππυς    ναυτίλοι, ἐγγὺς ἁλὸς τί με θάπτετε; πολλὸν ἄνευθε  χῶσαι ναυηγοῦ τλήμονα τύμβον ἔδει.  φρίσσω κύματος ἦχον, ἐμὸν μόρον, ἀλλὰ καὶ οὕτως  χαίρετε, Νικήτην οἵτινες οἰκτίρετε.     πλατο   Ναυηγόν με δέδορκασ. ὃν οἰκτείρασα θάλασσα  γυμνῶσαι πυμάτου φάρεος ᾐδέσατο,  ἄνθρωπος παλάμῃσιν ἀταρβήτοις μ΄ ἀπέδυσε,  τόσσον ἄγος τόσσου κέρδεος ἀράμενοσ.   κεῖνο καὶ ἐνδύσαιτο, καὶ εἰς ̓αίδαο φέροιτο, καί μιν ἴδοι Μίνως τοὐμὸν ἔχοντα ῥάκοσ.      πλατο    πλωτῆρεσ, σῴζοισθε καὶ εἰν ἁλὶ καὶ κατὰ γαῖαν  ἴστε δὲ ναυηγοῦ σῆμα παρερχόμενοι.     σιμονιδες    τούσδε ποτ΄ ἐκ Σπάρτας ἀκροθίνια Φοίβῳ ἄγοντας ἓν πέλαγοσ, μία νύξ, ἓν σκάφος ἐκτέρισεν.     ξαλλιμαξηυς   ὤφελε μηδ΄ ἐγένοντο θοαὶ νέεσ· οὐ γὰρ ἂν ἡμεῖς  παῖδα Διοκλείδου Σώπολιν ἐστένομεν  νῦν δ΄ ὁ μὲν εἰν ἁλί που φέρεται νέκυσ· ἀντὶ δ΄ ἐκείνου οὔνομα καὶ κενεὸν σῆμα παρερχόμεθα, η. ο. Βθθομιι^, Ζπ α Οανάβη, ρ. θδ.     ξαλλιμαξηυς    Νάξιος οὐκ ἐπὶ γῆς ἔθανεν Λύκοσ, ἀλλ΄ ἐνὶ πόντῳ  ναῦν ἅμα καὶ ψυχὴν εἶδεν ἀπολλυμένην,  ἔμπορος Αἰγίνηθεν ὅτ΄ ἔπλεε· χὠ μὲν ἐν ὑγρῇ  νεκρόσ· ἐγὼ δ΄ ἄλλως οὔνομα τύμβος ἔχων,   κηρύσσω πανάληθες ἔπος τόδε·   φεῦγε θαλάσσῃ   συμμίσγειν ̓ερίφων, ναυτίλε, δυομένων.      λεονιδας    Εὔρου με τρηχεῖα καὶ αἰπήεσσα καταιγίσ, καὶ νύξ, καὶ δνοφερῆς κύματα πανδυσίης   ἔβλαψ΄ ̓ωρίωνοσ· ἀπώλισθον δὲ βίοιο  Κάλλαισχροσ, Λιβυκοῦ μέσσα θέων πελάγευσ.   κἀγὼ μὲν πόντῳ δινεύμενοσ, ἰχθύσι κύρμα,  οἴχημαι· ψεύστης δ΄ οὗτος ἔπεστι λίθοσ.     ηονεστυς    οὔνομα κηρύσσω Τιμοκλέοσ, εἰς ἅλα πικρὴν πάντῃ σκεπτομένη ποῦ ποτ΄ ἄρ΄ ἐστὶ νέκυσ.  αἰαῖ· τὸν δ΄ ἤδη φάγον ἰχθύεσ· ἡ δὲ περισσὴ  πέτρος ἐγὼ τὸ μάτην γράμμα τορευθὲν ἔχω.     γαετυλιξυς ι   ἁ Πέλοπος νᾶσος καὶ δύσπλοος ὤλεσε Κρήτα,  καὶ Μαλέου τυφλαὶ καμπτομένου σπιλάδες  Δάμιδος ̓αστυδάμαντα Κυδώνιον. ἀλλ΄ ὁ μὲν ἤδη  ἔπλησεν θηρῶν νηδύας εἰναλίων   τὸν ψεύσταν δέ με τύμβον ἐπὶ χθονὶ θέντο. τί θαῦμα;  Κρῆτες ὅπου ψεῦσται, καὶ Διὸς ἔστι τάφοσ,     ηεγεσιππυς   ἐξ ἁλὸς ἡμίβρωτον ἀνηνέγκαντο σαγηνεῖς  ἄνδρα, πολύκλαυτον ναυτιλίης σκύβαλον  κέρδεα δ΄ οὐκ ἐδίωξαν ἃ μὴ θέμισ· ἀλλὰ σὺν αὐτοῖς  ἰχθύσι τῇδ΄ ὀλίγῃ θῆκαν ὑπὸ ψαμάθῳ.  ὦ χθών, τὸν ναυηγὸν ἔχεις ὅλον ἀντὶ δὲ λοιπῆς  σαρκὸς τοὺς σαρκῶν γευσαμένους ἐπέχεισ.      ξαλλιμαξηυς    τίσ, ξένος ὦ ναυηγέ; Λεόντιχος ἐνθάδε νεκρὸν εὗρέ σ1΄ ἐπ΄ αἰγιαλοῦ, χῶσε δὲ τῷδε τάφῳ,  δακρύσας ἐπίκηρον ἑὸν βίον οὐδὲ γὰρ αὐτὸς ἥσυχοσ, αἰθυίῃ δ΄ ἶσα θαλασσοπορεῖ.     αρξηιας   οὐδὲ νέκυσ, ναυηγὸς ἐπὶ χθόνα Θῆρις ἐλασθεὶς  κύμασιν, ἀγρύπνων λήσομαι ἠιόνων. ἦ γὰρ ἁλιρρήκτοις ὑπὸ δειράσιν, ἀγχόθι πόντου  δυσμενέοσ, ξείνου χερσὶν ἔκυρσα τάφου·   αἰεὶ δὲ βρομέοντα καὶ ἐν νεκύεσσι θαλάσσης ὁ τλήμων ἀίω δοῦπον ἀπεχθόμενον  μόχθων οὐδ΄ ̓αίδης με κατεύνασεν, ἡνίκα μοῦνος οὐδὲ θανὼν λείῃ κέκλιμαι ἡσυχίῃ.     ανονψμι επιγραμματιξι    παῦσαι νηὸς ἐρετμὰ καὶ ἔμβολα τῷδ΄ ἐπὶ τύμβῳ  αἰὲν ἐπὶ ψυχρῇ ζωγραφέων σποδιῇ.  ναυηγοῦ τὸ μνῆμα. τί τῆς ἐνὶ κύμασι λώβης αὖθις ἀναμνῆσαι τὸν κατὰ γῆς ἐθέλεισ;     ισιδορυς   τὸ χῶμα τύμβος ἐστὶν ἀλλὰ τὼ βόε  ἐπίσχες οὗτοσ, τὰν ὕνιν τ΄ ἀνάσπασον  κινεῖς σποδὸν γάρ. ἐς δὲ τοιαύταν κόνιν μὴ σπέρμα πυρῶν, ἀλλὰ χεῦε δάκρυα.      ηεραξλιδες   ̓́απισχ΄, ἄπισχε χεῖρασ, ὦ γεωπόνε,  μηδ΄ ἀμφίταμνε τὰν ἐν ἠρίῳ κόνιν. αὐτὰ κέκλαυται βῶλοσ· ἐκ κεκλαυμένας δ΄  οὔτοι κομάτας ἀναθαλήσεται στάχυσ.     τηεοδοριδας    Ναυηγοῦ τάφος εἰμί· σὺ δὲ πλέε· καὶ γὰρ ὅθ΄ ἡμεῖς  ὠλλύμεθ΄, αἱ λοιπαὶ νῆες ἐποντοπόρουν. -     λεονιδας    τετρηχυῖα θάλασσα, τί μ΄ οὐκ οἰζυρὰ παθόντα  τηλόσ1΄ ἀπὸ ψιλῆς ἔπτυσας ἠιόνοσ; ὡς σεῦ μηδ΄ ̓αίδαο κακὴν ἐπιειμένος ἀχλὺν  Φυλεὺς ̓αμφιμένευς ἆσσον ἐγειτόνεον.     ασξλεπιαδες   ὀκτώ μευ πήχεις ἄπεχε, τρηχεῖα θάλασσα,  καὶ κύμαινε, βόα θ΄ ἡλίκα σοι δύναμισ· ἢν δὲ τὸν Εὐμάρεω καθέλῃς τάφον, ἄλλο μὲν οὐδὲν  κρήγυον, εὑρήσεις δ΄ ὀστέα καὶ σποδιήν.     γλαυξυς   οὐ κόνις οὐδ΄ ὀλίγον πέτρης βάροσ, ἀλλ΄ ̓ερασίππου ἣν ἐσορᾷς αὕτη πᾶσα θάλασσα τάφοσ· ὤλετο γὰρ σὺν νηί· τὰ δ΄ ὀστέα ποῦ ποτ΄ ἐκείνου πύθεται, αἰθυίαις γνωστὰ μόναις ἐνέπειν.      αντιπατερ    δύσμορε Νικάνωρ, πολιῷ μεμαραμμένε πόντῳ,  κεῖσαι δὴ ξείνῃ γυμνὸς ἐπ΄ ἠιόνι, ἢ σύ γε πρὸς πέτρῃσι· τὰ δ΄ ὄλβια κεῖνα μέλαθρα φροῦδα καὶ ἡ> πάσης ἐλπὶς ὄλωλε Τύρου.  οὐδὲ τί σε κτεάνων ἐρρύσατο· φεῦ, ἐλεεινέ, ὤλεο μοχθήσας ἰχθύσι καὶ πελάγει.     αντιπατερ    καὶ νέκυν ἀπρήυντος ἀνιήσει με θάλασσα  Λῦσιν, ἐρημαίῃ κρυπτὸν ὑπὸ σπιλάδι,  στρηνὲς ἀεὶ φωνεῦσα παρ΄ οὔατι, καὶ παρὰ κωφὸν  σῆμα. τί μ΄, ὤνθρωποι, τῇδε παρῳκίσατε,  ἣ πνοιῆς χήρωσε τὸν οὐκ ἐπὶ φορτίδι νηὶ  ἔμπορον, ἀλλ΄ ὀλίγης ναυτίλον εἰρεσίης  θηκαμένη ναυηγόν; ὁ δ΄ ἐκ πόντοιο ματεύων ζωήν, ἐκ πόντου καὶ μόρον εἱλκυσάμην.     αντιπατερ   οὐδετέρης ὅλος εἰμὶ θανὼν νέκυσ, ἀλλὰ θάλασσα  καὶ χθὼν τὴν ἀπ΄ ἐμεῦ μοῖραν ἔχουσιν ἴσην.  σάρκα γὰρ ἐν πόντῳ φάγον ἰχθύεσ· ὀστέα δ΄ αὖτε  βέβρασται ψυχρῇ τῇδε παρ΄ ἠιόνι.     αντιπατερ   ἀνθέα τὸν ναυηγὸν ἐπὶ στόμα Πηνειοῖο  νυκτὸς ὑπὲρ βαιῆς νηξάμενον σανίδοσ,  μούνιος ἐκ θάμνοιο θορὼν λύκοσ, ἄσκοπον ἄνδρα,  ἔκτανεν. ὦ γαίης κύματα πιστότερα,      στατψλλιυς φλαξξυς    λαίλαπα καὶ μανίην ὀλοῆς προφυγόντα θαλάσσης ναυηγόν, Λιβυκαῖς κείμενον ἐν ψαμάθοισ, οὐχ ἑκὰς ἠιόνων, πυμάτῳ βεβαρημένον ὕπνῳ,  γυμνόν, ἀπὸ στυγερῆς ὡς κάμε ναυφθορίησ,   ἔκτανε λυγρὸς ἔχισ. τί μάτην πρὸς κύματ΄ ἐμόχθει,  τὴν ἐπὶ γῆς φεύγων μοῖραν ὀφειλομένην;     χενοξριτυς   χαῖταί σου στάζουσιν ἔθ΄ ἁλμυρά, δύσμορε κούρη,  ναυηγέ, φθιμένης εἰν ἁλί, Λυσιδίκη. ἦ γάρ, ὀρινομένου πόντου, δείσασα θαλάσσης ὕβριν ὑπὲρ κοίλου δούρατος ἐξέπεσεσ.   καὶ σὸν μὲν φωνεῖ τάφος οὔνομα, καὶ χθόνα Κύμην,  ὀστέα δὲ ψυχρῷ κλύζετ΄ ἐπ΄ αἰγιαλῷ,  πικρὸν ̓αριστομάχῳ γενέτῃ κακόν, ὅς σε κομίζων ἐς γάμον, οὔτε κόρην ἤγαγεν οὔτε νέκυν.     τηεον   ἀλκυόσιν, Ληναῖε, μέλεις τάχα· κωφὰ δὲ μήτηρ  μύρεθ΄ ὑπὲρ κρυεροῦ δυρομένη σε τάφου.     ισιδορυς   οὐ χεῖμα Νικόφημον, οὐκ ἄστρων δύσις  ἁλὸς Λιβύσσης κύμασιν κατέκλυσεν  ἀλλ΄ ἐν γαλήνῃ, φεῦ τάλασ, ἀνηνέμῳ  πλόῳ πεδηθείσ, ἐφρύγη δίψευς ὕπο.   καὶ τοῦτ΄ ἀήτεων ἔργον· ἆ πόσον κακὸν  ναύταισιν ἢ πνέοντες ἢ μεμυκότεσ.      τυλλιυς λαυρεα    Γρυνέα τὸν πρέσβυν, τὸν ἁλιτρύτου ἀπὸ κύμβης  ζῶντα, τὸν ἀγκίστροις καὶ μογέοντα λίνοισ, ἐκ δεινοῦ τρηχεῖα Νότου κατέδυσε θάλασσα,  ἔβρασε δ΄ ἐς κροκάλην πρώϊον ἠϊόνα,  χεῖρας ἀποβρωθέντα. τίς  οὐ νόον ἰχθύσιν εἴποι  ἔμμεναι, οἳ μούνασ, αἷς ὀλέκοντο, φάγον;     λεονιδας   Θῆριν τὸν τριγέροντα, τὸν εὐάγρων ἀπὸ κύρτων  ζῶντα, τὸν αἰθυίης πλείονα νηξάμενον, ἰχθυσιληϊστῆρα, σαγηνέα, χηραμοδύτην, οὐχὶ πολυσκάλμου πλώτορα ναυτιλίησ,   ἔμπης οὔτ΄ ̓αρκτοῦρος ἀπώλεσεν, οὔτε καταιγὶς  ἤλασε τὰς πολλὰς τῶν ἐτέων δεκάδασ·  ἀλλ΄ ἔθαν΄ ἐν καλύβῃ σχοινίτιδι, λύχνος ὁποῖα, τῷ μακρῷ σβεσθεὶς ἐν χρόνῳ αὐτόματοσ. σῆμα δὲ τοῦτ΄ οὐ παῖδες ἐφήρμοσαν, οὐδ΄ ὁμόλεκτροσ,   ἀλλὰ συνεργατίνης ἰχθυβόλων θίασοσ.     σιμονιδες   ἐξ οὗ γ΄ Εὐρώπην ̓ασίας δίχα πόντος ἔνειμε,  καὶ πόλεμον λαῶν θοῦρος ̓́αρης ἐφέπει, οὐδαμά πω κάλλιον ἐπιχθονίων γένετ΄ ἀνδρῶν  ἔργον ἐν ἠπείρῳ καὶ κατὰ πόντον ἅμα.  οἵδε γὰρ ἐν Κύπρῳ Μήδων πολλοὺς ὀλέσαντεσ,  Φοινίκων ἑκατὸν ναῦς ἕλον ἐν πελάγει  ἀνδρῶν πληθούσασ· μέγα δ΄ ἔστενεν ̓ασὶς ὑπ΄ αὐτῶν  πληγεῖσ1΄ ἀμφοτέραις χερσὶ κράτει πολέμου.      πολψστρατυς    τὸν μέγαν ̓ακροκόρινθον ̓αχαιικὸν, ̔ελλάδος ἄστρον,  καὶ διπλῆν ̓ισθμοῦ σύνδρομον ἠιόνα  Λεύκιος ἐστυφέλιξε· δοριπτοίητα δὲ νεκρῶν  ὀστέα σωρευθεὶς εἷς ἐπέχει σκόπελοσ.   τοὺς δὲ δόμον Πριάμοιο πυρὶ πρήσαντας ̓αχαιοὺς ἀκλαύστους κτερέων νόσφισαν Αἰνεάδαι.     ανονψμι επιγραμματιξι    αἰαῖ, τοῦτο κάκιστον, ὅταν κλαίωσι θανόντα νυμφίον ἢ νυμφίον ἡνίκα δ΄ ἀμφοτέρουσ,  Εὔπολιν ὡς ἀγαθήν τε Λυκαίνιον, ὧν ὑμέναιον  ἔσβεσεν ἐν πρώτῃ νυκτὶ πεσὼν θάλαμοσ,  οὐκ ἄλλῳ τόδε κῆδος ἰσόρροπον, ᾧ σὺ μὲν υἱόν,  Νῖκι, σὺ δ΄ ἔκλαυσασ, Θεύδικε, θυγατέρα.     νιξομαξηυς   ἅδ΄ ἔσθ΄  ἅδε Πλάταια τί τοι λέγω;  ἅν ποτε σεισμὸς  ἐλθὼν ἐξαπίνας κάββαλε πανσυδίῃ·  λείφθη δ΄ αὖ μοῦνον τυτθὸν γένοσ· οἱ δὲ θανόντες  σᾶμ΄ ἐρατὰν πάτραν κείμεθ΄ ἐφεσσάμενοι.     σιμονιδες    ἐνθάδε Σιμωνίδου κασίγνητόν τε κέκευθεν  γαῖ΄, ἐρατῆς ἥβης πρὶν τέλος ἄκρον ἰδεῖν. μνῆμα δ΄ ἀποφθιμένοισι πατὴρ Μεγάριστος ἔθηκεν  ἀθάνατον θνητοῖς παισὶ χαριζόμενοσ.      σιμονιδες   εὐκλέας αἶα κέκευθε, Λεωνίδα, οἳ μετὰ σεῖο  τῇδ΄ ἔθανον, Σπάρτης εὐρυχόρου βασιλεῦ,  πλείστων δὴ τόξων τε καὶ ὠκυπόδων σθένος ἵππων  Μηδείων ἀνδρῶν δεξάμενοι πολέμῳ.     σιμονιδες    τῶν αὐτοῦ τις ἕκαστος ἀπολλυμένων ἀνιᾶται·  Νικόδικον δὲ φίλοι καὶ πόλις ἥδε     πολή.     αντιπατερ    τὸν μικρὸν Κλεόδημον ἔτι ζώοντα γάλακτι,  ἴχνος ὑπὲρ τοίχων νηὸς ἐρεισάμενον, ὁ Θρήιξ ἐτύμως Βορέης βάλεν εἰς ἁλὸς οἶδμα,  κῦμα δ΄ ἀπὸ ψυχὴν ἔσβεσε νηπιάχου.  ̓ινοῖ, ἀνοικτίρμων τις ἔφυς θεόσ, ἣ Μελικέρτεω ἥλικος οὐκ ̓αίδην πικρὸν ἀπηλάσαο.     πισανδερ    ἀνδρὶ μὲν ̔ιππαίμων ὄνομ΄ ἦν, ἵππῳ δὲ Πόδαργοσ,  καὶ κυνὶ Λήθαργοσ, καὶ θεράποντι Βάβησ,  Θεσσαλόσ, ἐκ Κρήτησ, Μάγνης γένοσ, Αἵμονος υἱόσ· ὤλετο δ΄ ἐν προμάχοις ὀξὺν ̓́αρη συνάγων.      αδαευς   ὁ γριπεὺς Διότιμοσ, ὁ κύμασιν ὁλκάδα πιστὴν  κἠν χθονὶ τὴν αὐτὴν οἶκον ἔχων πενίησ,  νήγρετον ὑπνώσας ̓αΐδαν τὸν ἀμείλιχον ἷκτο αὐτερέτησ, ἰδίῃ νηὶ κομιζόμενοσ·  ἣν γὰρ ἔχε ζωῆς παραμύθιον, ἔσχεν ὁ πρέσβυς  καὶ φθίμενος πύματον πυρκαϊῆς ὄφελοσ.     ανονψμι επιγραμματιξι   ̓αβρότονον Θρήισσα γυνὴ πέλον ἀλλὰ τεκέσθαι  τὸν μέγαν ̔́ελλησίν φημι Θεμιστοκλέα.     παυλυς σιλεντιαριυς    α. οὔνομά μοι. β. τί  δὲ τοῦτο; α. πατρὶς δέ μοι.  β. ἐς τί δὲ τοῦτο;  α. κλεινοῦ δ΄ εἰμὶ γένουσ. β. εἰ γὰρ ἀφαυροτάτου;  α. ζήσας δ΄ ἐνδόξως ἔλιπον βίον. β. εἰ γὰρ ἀδόξωσ;  α. κεῖμαι δ΄ ἐνθάδε νῦν. β. τίς  τίνι ταῦτα λέγεισ;     πσευδο-λυξιανυς   παῖδά με πενταέτηρον, ἀκηδέα θυμὸν ἔχοντα,  νηλειὴς ̓αίδης ἥρπασε Καλλίμαχον. ἀλλά με μὴ κλαίοισ· καὶ γὰρ βιότοιο μετέσχον  παύρου, καὶ παύρων τῶν βιότοιο κακῶν.      ανονψμι επιγραμματιξι    ἑξηκοντούτης Διονύσιος ἐνθάδε κεῖμαι, Ταρσεύσ, μὴ γήμασ· αἴθε δὲ μηδ΄ ὁ πατήρ.     ανονψμι επιγραμματιξι    Θάψεν ὅ με κτείνας κρύπτων φόνον εἰ δέ με τύμβῳ  δωρεῖται, τοίης ἀντιτύχοι χάριτοσ.     ανονψμι επιγραμματιξι  εἰς τὴν γυναῖκα Λώτ  ὁ τύμβος οὗτος ἔνδον οὐκ ἔχει νεκρὸν ὁ νεκρὸς οὗτοσ· ἐκτὸς οὐκ ἔχει τάφον,  ἀλλ΄ αὐτὸς αὑτοῦ νεκρός ἐστι καὶ τάφοσ.     γαιυς ασινιυς θυαδρατυς  εἰς τοὺς ἀναφεθέντας ὑπὸ τοῦ τῶν ̔ρωμαίων ὑπάτου Σύλα  οἱ πρὸς ̔ρωμαίους δεινὸν στήσαντες ̓́αρηα  κεῖνται, ἀριστείης σύμβολα δεικνύμενοι· οὐ γάρ τις μετὰ νῶτα τυπεὶς θάνεν, ἀλλ΄ ἅμα πάντες ὤλοντο κρυφίῳ καὶ δολερῷ θανάτῳ.     ανονψμι επιγραμματιξι  εἰς Τίμωνα τὸν μισάνθρωπον   ἐνθάδ΄ ἀπορρήξας ψυχὴν βαρυδαίμονα κεῖμαι· τοὔνομα δ΄ οὐ πεύσεσθε, κακοὶ δὲ κακῶς ἀπόλοισθε.      πτολεμαευς  εἰς τὸν αὐτὸν Τίμωνα  μὴ πόθεν εἰμὶ μάθῃσ, μηδ΄  οὔνομα· πλὴν ὅτι θνῄσκειν  τοὺς παρ΄ ἐμὴν στήλην ἐρχομένους ἐθέλω.     ζενοδοτυς  εἰς τὸν αὐτὸν Τίμωνα  τρηχεῖαν κατ΄ ἐμεῦ, ψαφαρὴ κόνι, ῥάμνον ἑλίσσοις  πάντοθεν, ἢ σκολιῆς ἄγρια κῶλα βάτου, ὡς ἐπ΄ ἐμοὶ μηδ΄ ὄρνις ἐν εἴαρι κοῦφον ἐρείδοι  ἴχνοσ, ἐρημάζω δ΄ ἥσυχα κεκλιμένοσ.  ἦ γὰρ ὁ μισάνθρωποσ, ὁ μηδ΄ ἀστοῖσι φιληθεὶς  Τίμων οὐδ΄ ̓αίδῃ γνήσιός εἰμι νέκυσ.     λεονιδας  εἰς τὸν αὐτὸν ὁμοίως   τὴν ἐπ΄  ἐμεῦ στήλην παραμείβεο, μήτε με χαίρειν εἰπὼν, μήθ΄  ὅστισ, μὴ τίνος ἐξετάσασ· ἢ μὴ τὴν ἀνύεις τελέσαις ὁδὸν ἢν δὲ παρέλθῃς  σιγῇ, μηδ΄ οὕτως ἣν ἀνύεις τελέσαισ.     ξαλλιμαξηυς  εἰς τὸν αὐτὸν Τίμωνα   α. Τίμων ̔οὐ γὰρ ἔτ΄ ἐσσἴ, τί τοι, σκότος ἢ φάοσ,  ἐχθρόν,β. τὸ σκότοσ· ὑμέων γὰρ πλείονες εἰν ̓αίδῃ.      ξαλλιμαξηυς  εἰς τὸν αὐτὸν Τίμωνα  μὴ χαίρειν εἴπῃς με, κακὸν κέαρ, ἀλλὰ πάρελθε ἶσον ἐμοὶ χαίρειν ἐστὶ τὸ μὴ σὲ πελᾶν.     ανονψμι επιγραμματιξι  εἰς τὸν αὐτὸν Τίμωνα   καὶ νέκυς ὢν Τίμων ἄγριοσ· σὺ δὲ γ΄, ὦ πυλαωρὲ  Πλούτωνοσ, τάρβει, Κέρβερε, μή σε δάκῃ.     ηεγεσιππυς  εἰς τὸν αὐτὸν Τίμωνα μισέλληνα   ὀξεῖαι πάντῃ περὶ τὸν τάφον εἰσὶν ἄκανθαι  καὶ σκόλοπεσ· βλάψεις τοὺς πόδασ, ἢν προσίῃσ·  Τίμων μισάνθρωπος ἐνοικέω· ἀλλὰ πάρελθε,  οἰμώζειν εἴπας πολλά, πάρελθε μόνον.     ανονψμι επιγραμματιξι    γαῖα φίλη, τὸν πρέσβυν ̓αμύντιχον ἔνθεο κόλποισ,  πολλῶν μνησαμένη τῶν ἐπὶ σοὶ καμάτων. καὶ γὰρ ἀειπέταλόν σοι ἐνεστήριξεν ἐλαίην  πολλάκι, καὶ Βρομίου κλήμασιν ἠγλάισεν,  καὶ Δηοῦς ἔπλησε, καὶ ὕδατος αὔλακας ἕλκων θῆκε μὲν εὐλάχανον, θῆκε δ΄ ὀπωροφόρον.  ἀνθ΄ ὧν σὺ πρηεῖα κατὰ κροτάφου πολιοῖο  κεῖσο, καὶ εἰαρινὰς ἀνθοκόμει βοτάνασ.     ανονψμι επιγραμματιξι    Κνωσίου ̓ιδομενῆος ὅρα τάφον αὐτὰρ ἐγώ τοι  πλησίον ἵδρυμαι Μηριόνης ὁ Μόλου.      ανονψμι επιγραμματιξι    εἷς δύ΄ ἀδελφειοὺς ἐπέχει τάφοσ· ἓν γὰρ ἐπέσχον  ἦμαρ καὶ γενεῆς οἱ δύο καὶ θανάτου.     ανονψμι επιγραμματιξι  ἀδέσποτον  ἅδ΄ ἐγὼ ἁ περίβωτος ὑπὸ πλακὶ τῇδε τέθαμμαι,  μούνῳ ἑνὶ ζώναν ἀνέρι λυσαμένα.     ανονψμι επιγραμματιξι  εἰς τὸν Σαρδανάπαλλον   Τόσσ1΄ ἔχω ὅσσ1΄ ἔφαγον καὶ ἔπιον, καὶ μετ΄ ἐρώτων  τέρπν΄ ἐδάην τὰ δὲ πολλὰ καὶ ὄλβια πάντα λέλειπται.     ξρατες    ταῦτ΄ ἔχω ὅσσ1΄ ἔμαθον καὶ ἐφρόντισα, καὶ μετὰ Μουσῶν  σέμν΄ ἐδάην τὰ δὲ πολλὰ καὶ ὄλβια τῦφος ἔμαρψεν     ανονψμι επιγραμματιξι  εἰς Κάσανδρον τὸν ὡραῖον τὸν Λαρίσσᾐ κείμενον  μὴ σύγε θνητὸς ἐὼν ὡς ἀθάνατός τι λογίζου· οὐδὲν γὰρ βιότου πιστὸν ἐφημερίοισ, εἰ καὶ τόνδε Κάσανδρον ἔχει σορὸς ἥδε θανόντα, ἄνθρωπον φύσεως ἄξιον ἀθανάτου.      ανονψμι επιγραμματιξι   τίς λίθος οὐκ ἐδάκρυσε, σέθεν φθιμένοιο, Κάσανδρε; τίς  πέτροσ, ὃς τῆς σῆς λήσεται ἀγλαΐησ; ἀλλά σε νηλειὴς καὶ βάσκανος ὤλεσε δαίμων  ἡλικίην ὀλίγην εἴκοσιν ἓξ ἐτέων,  ὃς χήρην ἄλοχον θῆκεν, μογερούς τε τοκῆας  γηραλέουσ, στυγερῷ πένθεϊ τειρομένουσ.     ανονψμι επιγραμματιξι    Μυρτάδα τὴν ἱεραῖς με Διωνύσου παρὰ ληνοῖς  ἄφθονον ἀκρήτου σπασσαμένην κύλικα, οὐ κεύθει φθιμένην βαιὴ κόνισ· ἀλλὰ πίθος μοι, σύμβολον εὐφροσύνησ, τερπνὸς ἔπεστι τάφοσ.     ανονψμι επιγραμματιξι   ἐν τῷ Δορυλαίῳ  τὴν σορόν, ἣν ἐσορᾷσ, ζῶν Μάξιμος αὐτὸς ἑαυτῷ  θῆκεν, ὅπως ναίῃ παυσάμενος βιότου· σύν τε, γυναικὶ Καληποδίῃ τεῦξεν τόδε σῆμα, ὣς ἵνα τὴν στοργὴν κἠν φθιμένοισιν ἔχοι.     ανονψμι επιγραμματιξι  εἰς ̓́ωρακα ἐν Φρυγίᾳ   τύμβον ἐμοὶ τοῦτον γαμέτης δωρήσατο Φρούρησ,  ἄξιον ἡμετέρης εὐσεβίης στέφανον·  λείπω δ΄ ἐν θαλάμοις γαμέτου χορὸν εὐκλέα παίδων,  πιστὸν ἐμοῦ βιότου μάρτυρα σωφροσύνησ.   μουνόγαμος θνῄσκω, δέκα δ΄ ἐν ζωοῖσιν ἔτι ζῶ, νυμφικὸν εὐτεκνίης καρπὸν ἀειραμένη.      ανονψμι επιγραμματιξι  εἰς ̓ακμονίαν   αἰνόμορον βάκχη με κατέκτανε θηροτρόφον πρίν, οὐ κρίσει ἐν σταδίοισ, γυμνασίαις δὲ κλυταῖσ.     ανονψμι επιγραμματιξι  εἰς ̓αδριανοὺς ἐν Φρυγίᾳ   μηδὲ καταχθονίοις μετὰ δαίμοσιν ἄμμορος εἴης ἡμετέρων δώρων, ὧν σ1΄ ἐπέοικε τυχεῖν, ἀμμία, οὕνεκα Νικόμαχος θυγάτηρ τε Διώνη  τύμβον καὶ στήλην σὴν ἐθέμεσθα χάριν.     ανονψμι επιγραμματιξι  εὑρέθη ἐν Κυζίκῳ   νηλεὲς ὦ δαῖμον, τί δέ μοι καὶ φέγγος ἔδειξας  εἰς ὀλίγων ἐτέων μέτρα μινυνθάδια; ἢ ἵνα λυπήσῃς δι΄ ἐμὴν βιότοιο τελευτὴν  μητέρα δειλαίην δάκρυσι καὶ στοναχαῖσ,  ἥ μ΄ ἔτεχ΄, ἥ μ΄ ἀτίτηλε, καὶ ἣ πολὺ μείζονα πατρὸς φροντίδα παιδείης ἤνυσεν ἡμετέρησ; ὃς μὲν γὰρ τυτθόν τε καὶ ὀρφανὸν ἐν μεγάροισι  κάλλιπεν· ἡ δ΄ ἐπ΄ ἐμοὶ πάντας ἔτλη καμάτουσ. ἦ μὲν ἐμοὶ φίλον ἦεν ἐφ΄ ἁγνῶν ἡγεμονήων   ἐμπρεπέμεν μύθοις ἀμφὶ δικασπολίασ· ἀλλά μοι οὐ γενύων ὑπεδέξατο κούριμον ἄνθος  ἡλικίης ἐρατῆσ, οὐ γάμον, οὐ δαΐδασ·  οὐχ ὑμέναιον ἄεισε περικλυτόν, οὐ τέκος εἶδε, δύσποτμοσ, ἐκ γενεῆς λείψανον ἡμετέρησ,   τῆς πολυθρηνήτου· λυπεῖ δέ με καὶ τεθνεῶτα  μητρὸς Πωλίττης πένθος ἀεξόμενον,  Φρόντωνος γοεραῖς ἐπὶ φροντίσιν, ἣ τέκε παῖδα  ὠκύμορον, κενεὸν χάρμα φίλης πατρίδοσ.     ανονψμι επιγραμματιξι    α. Πώλιττα, τλῆθι πένθοσ, εὔνασον δάκρυ.  πολλαὶ θανόντας εἶδον υἱεῖς μητέρεσ.  β.  ἀλλ΄ οὐ τοιούτους τὸν τρόπον καὶ τὸν βίον, οὐ μητέρων σέβοντας ἡδίστην θέαν.   α. τί  περισσὰ θρηνεῖσ; τί δὲ μάτην ὀδύρεαι;  εἰς κοινὸν ̔́ᾳδην πάντες ἥξουσι βροτοί.     ανονψμι επιγραμματιξι   γήραϊ καὶ πενίῃ τετρυμένοσ, οὐδ΄ ὀρέγοντος οὐδενὸς ἀνθρώπου δυστυχίης ἔρανον,  τοῖς τρομεροῖς κώλοισιν ὑπήλυθον ἠρέμα τύμβον, εὑρὼν οἰζυροῦ τέρμα μόλις βιότου.   ἠλλάχθη δ΄ ἐπ΄ ἐμοὶ νεκύων νόμοσ· οὐ γὰρ ἔθνῃσκον ἔπειτ΄, ἔπειτ΄ ἐτάφην ἀλλὰ ταφεὶς ἔθανον.     ανονψμι επιγραμματιξι   μή με θοῶσ, κύδιστε, παρέρχεο τύμβον, ὁδῖτα,  σοῖσιν ἀκοιμήτοις ποσσί, κελευθοπόρε·  δερκόμενος δ΄ ἐρέεινε, τίς  ἢ πόθεν; ἁρμονίαν γὰρ  γνώσεαι, ἧς γενεὴ λάμπεται ἐν Μεγάροισ·    πάντα γάρ, ὅσσα βροτοῖσι φέρει κλέοσ, ἦεν ἰδέσθαι, εὐγενίην ἐρατήν, ἤθεα, σωφροσύνην.  τοίης τύμβον ἄθρησον ἐς οὐρανίας γὰρ ἀταρποὺς  ψυχὴ παπταίνει σῶμ΄ ἀποδυσαμένη.     ανονψμι επιγραμματιξι   ἅδε τοι ̓αρχίου υἱὲ Περίκλεεσ, ἁ λιθίνα  γὼ ἕστακα στάλα, μνᾶμα κυναγεσίασ·  πάντα δέ τοι περὶ σᾶμα τετεύχαται, ἵπποι, ἄκοντεσ, αἱ κύνεσ, αἱ στάλικεσ, δίκτυ΄ ὑπὲρ σταλίκων,   αἰαῖ, λάινα πάντα· περιτροχάουσι δὲ θῆρεσ· αὐτὸς δ΄ εἰκοσέτας νήγρετον ὕπνον ἔχεισ.     ανονψμι επιγραμματιξι   οὐδὲν ἁμαρτήσας γενόμην παρὰ τῶν με τεκόντων  γεννηθεὶς δ΄ ὁ τάλας ἔρχομαι εἰς ̓αίδην. ὦ μίξις γονέων θανατηφόροσ· ὤ μοι ἀνάγκησ, ἥ με προσπελάσει τῷ στυγερῷ θανάτῳ.  οὐδὲν ἐὼν γενόμην πάλιν ἔσσομαι, ὡς πάροσ, οὐδὲν οὐδὲν καὶ μηδὲν τῶν μερόπων τὸ γένοσ· λοιπόν μοι τὸ κύπελλον ἀποστίλβωσον, ἑταῖρε,  καὶ λύπης   ὀδύνην τὸν Βρόμιον πάρεχε·     ανονψμι επιγραμματιξι   εὑρέθη ἐν Θεσσαλονίκῃ  Νικόπολιν Μαράθωνις ἐθήκατο τῇδ΄ ἐνὶ πέτρῃ,  ὀμβρήσας δακρύοις λάρνακα μαρμαρέην. ἀλλ΄ οὐδὲν πλέον ἔσχε· τί γὰρ πλέον ἀνέρι κήδευς μούνῳ ὑπὲρ γαίησ, οἰχομένης ἀλόχου;      προξλυς    Πρόκλος ἐγὼ Λύκιος γενόμην γένοσ, ὃν Συριανὸς  ἐνθάδ΄ ἀμοιβὸν ἑῆς θρέψε διδασκαλίησ.  ξυνὸς δ΄ ἀμφοτέρων ὅδε σώματα δέξατο τύμβοσ,  αἴθε δὲ καὶ ψυχὰς χῶρος ἕεις λελάχοι.     ανονψμι επιγραμματιξι    Κάτθανον, ἀλλὰ μένω σε· μενεῖς δέ τε καὶ σὺ τιν΄ ἄλλον  πάντας ὁμῶς θνητοὺς εἷς ̓αίδης δέχεται.     ανονψμι επιγραμματιξι   Πατέριον λιγύμυθον, ἐπήρατον, ἔλλαχε τύμβοσ,  Μιλτιάδου φίλον υἷα καὶ ̓αττικίης βαρυτλήτου,  Κεκροπίης βλάστημα, κλυτὸν γένος Αἰακιδάων,  ἔμπλεον Αὐσονίων θεσμῶν σοφίης τ΄ ἀναπάσησ,   τῶν πισύρων ἀρετῶν ἀμαρύγματα πάντα φέροντα·  ἠίθεον χαρίεντα, τὸν ἥρπασε μόρσιμος αἶσα, οἷά τε ἀγλαόμορφον ἀπὸ χθονὸς ἔρνος ἀήτησ, εἰκοσικαιτέτρατον βιότου λυκάβαντα περῶντα·  λεῖψε φίλοις δὲ τοκεῦσι γόον καὶ πένθος ἄλαστον.     σιμονιδες    θηρῶν μὲν κάρτιστος ἐγώ, θνατῶν δ΄ ὃν ἐγὼ νῦν  φρουρῶ, τῷδε τάφῳ λαΐνῳ ἐμβεβαώσ.     ξαλλιμαξηυς    ἀλλ΄ εἰ μὴ θυμόν γε Λέων ἐμὸν οὔνομὰ τ΄ εἶχεν, οὐκ ἂν ἐγὼ τύμβῳ τῷδ΄ ἐπέθηκα πόδασ,      αεσξηριον   ἐγὼ Φιλαινὶς ἡ  πίβωτος ἀνθρώποις ἐνταῦθα γήρᾳ τῷ μακρῷ κεκοίμημαι. μὴ μ΄, ὦ μάταιε ναῦτα, τὴν ἄκραν κάμπτων,  χλεύην τε ποιεῦ καὶ γέλωτα καὶ λάσθην.  οὐ γάρ, μὰ τὸν Ζῆν΄ οὐδὲ τοὺς κάτω Κούρουσ, οὐκ ἦν ἐς ἄνδρας μάχλος οὐδὲ δημώδησ· Πολυκράτης δὲ τὴν γονὴν ̓αθηναῖοσ,  λόγων τι παιπάλημα καὶ κακὴ γλῶσσα, ἔγραψεν οἷ΄ ἔγραψ΄, ἐγὼ γὰρ οὐκ οἶδα.     ανονψμι επιγραμματιξι   τοῦτό τοι ἡμετέρης μνημήιον, ἐσθλὲ Σαβῖνε, ἡ λίθος ἡ μικρή, τῆς μεγάλης φιλίησ.  αἰεὶ ζητήσω σε· σὺ δ΄, εἰ θέμισ, ἐν φθιμένοισι  τοῦ Λήθης ἐπ΄ ἐμοὶ μή τι πίῃς ὕδατοσ. γολδσιν σμιτη, ιν τηε γρεεκ αντηολογψ ̔βοην΄, χλιν.     ανονψμι επιγραμματιξι    οὗτος ̓αδειμάντου κείνου τάφοσ, οὗ διὰ βουλὰς  ̔ελλὰς ἐλευθερίης ἀμφέθετο στέφανον.     σιμονιδες    πολλὰ πιὼν καὶ πολλὰ φαγὼν, καὶ πολλὰ κάκ΄ εἰπὼν ἀνθρώπουσ, κεῖμαι Τιμοκρέων ̔ρόδιοσ. ω. πετερ, ιν ηις σπεξιμενσ, π.; ω. η. δ. ρουσε, ἀς εξηο οφ γρεεκ σονγ, π..      σιμονιδες    βαιὰ φαγὼν καὶ βαιὰ πιὼν καὶ πολλὰ νοσήσασ,  ὀψὲ μέν, ἀλλ΄ ἔθανον. ἔρρετε πάντες ὁμοῦ.     ανονψμι επιγραμματιξι    Ναυτίλε, μὴ πεύθου τίνος ἐνθάδε τύμβος ὅδ΄ εἰμί,  ἀλλ΄ αὐτὸς πόντου τύγχανε χρηστοτέρου.     διοσξοριδες   οὐ μὰ τόδε φθιμένων σέβας ὅρκιον, αἵδε Λυκάμβεω, αἳ λάχομεν στυγερὴν κλῃδόνα, θυγατέρεσ, οὔτε τι παρθενίην ᾐσχύναμεν, οὔτε τοκῆασ, οὔτε Πάρον νήσων αἰπυτάτην ἱερῶν.   ἀλλὰ καθ΄ ἡμετέρης γενεῆς ῥιγηλὸν ὄνειδος  φήμην τε στυγερὴν ἔβλυσεν ̓αρχίλοχοσ.  ̓αρχίλοχον, μὰ θεοὺς καὶ δαίμονασ, οὔτ΄ ἐν ἀγυιαῖς  εἴδομεν, οὔθ΄ ̔́ηρης ἐν μεγάλῳ τεμένει. εἰ δ΄ ἦμεν μάχλοι καὶ ἀτάσθαλοι, οὐκ ἂν ἐκεῖνος   ἤθελεν ἐξ ἡμέων γνήσια τέκνα τεκεῖν.     μελεαγερ    δεξιτερὴν ̓αίδαο θεοῦ χέρα καὶ τὰ κελαινὰ ὄμνυμεν ἀρρήτου δέμνια Περσεφόνησ,  παρθένοι ὡς ἔτυμον καὶ ὑπὸ χθονί· πολλὰ δ΄ ὁ πικρὸς  αἰσχρὰ καθ΄ ἡμετέρης ἔβλυσε παρθενίης   ̓αρχίλοχοσ· ἐπέων δὲ καλὴν φάτιν οὐκ ἐπὶ καλὰ  ἔργα, γυναικεῖον δ΄ ἔτραπεν ἐς πόλεμον. Πιερίδεσ, τί κόρῃσιν ἔφ΄ ὑβριστῆρας ἰάμβους  ἐτράπετ΄, οὐχ ὁσίῳ φωτὶ χαριζόμεναι;     αντιπατερ    τῆς πολιῆς τόδε σῆμα Μαρωνίδοσ, ἧς ἐπὶ τύμβῳ  γλυπτὴν ἐκ πέτρης αὐτὸς ὁρᾷς κύλικα. ἡ δὲ φιλάκρητος καὶ ἀείλαλος οὐκ ἐπὶ τέκνοις μύρεται, οὐ τεκέων ἀκτεάνῳ πατέρι·  ἓν δὲ τόδ΄ αἰάζει καὶ ὑπ΄ ἠρίον, ὅττι τὸ Βάκχου  ἄρμενον οὐ Βάκχου πλῆρες ἔπεστι τάφῳ.     γαετυλιξυς ι    παίδων Μηδείης οὗτος τάφοσ, οὓς ὁ πυρίπνους  ζᾶλος τῶν Γλαύκης θῦμ΄ ἐποίησε γάμων,  οἷς αἰεὶ πέμπει μειλίγματα Σισυφὶς αἶα,  μητρὸς ἀμείλικτον θυμὸν ἱλασκομένα.     δαμαγετυς    τὴν ἱλαρὰν φωνὴν καὶ τίμιον, ὦ παριόντεσ, τῷ χρηστῷ  χαίρειν  εἴπατε Πραξιτέλει· ἦν δ΄ ὡνὴρ Μουσέων ἱκανὴ μερίσ, ἠδὲ παρ΄ οἴνῳ  κρήγυοσ. ὦ χαίροις ̓́ανδριε Πραξίτελεσ.     ανονψμι επιγραμματιξι   εἴς τινα ὑπὸ λῃστοῦ ἀναιρεθέντα καὶ ὑπ΄ αὐτοῦ πάλιν θαπτόμενον  ζωὴν συλήσασ, δωρῇ τάφον ἀλλά με κρύπτεισ, οὐ θάπτεισ. τοίου καὐτὸς ὄναιο τάφου.      ανονψμι επιγραμματιξι  εἰς τὸν αὐτόν  κἄν με κατακρύπτῃσ, ὡς οὐδενὸς ἀνδρὸς ὁρῶντοσ, ὄμμα Δίκης καθορᾷ πάντα τὰ γινόμενα.     ανονψμι επιγραμματιξι  εἰς τὸν ἀντόν  ἔκτανεσ, εἶτά μ΄ ἔθαπτεσ, ἀτάσθαλε, χερσὶν ἐκείναις  αἷς με διεχρήσω· μή σε λάθοι Νέμεσισ.     ανονψμι επιγραμματιξι  εἰς τὸν αὐτόν  εἴ με νέκυν κατέθαπτες ἰδὼν οἰκτίρμονι θυμῷ, εἶχες ἂν ἐκ μακάρων μισθὸν ἐπ΄ εὐσεβίῃ·  νῦν δ΄ ὅτε δὴ τύμβῳ με κατακρύπτεις ὁ φονεύσασ,  τῶν αὐτῶν μετέχοις ὧνπερ ἐμοὶ παρέχεισ.     ανονψμι επιγραμματιξι  εἰς τὸν αὐτόν   χερσὶ κατακτείνας τάφον ἔκτισασ, οὐχ ἵνα θάψῃσ, ἀλλ΄ ἵνα με κρύψῃσ· ταὐτὸ δὲ καὶ σὺ πάθοισ.     ανονψμι επιγραμματιξι   υἷϊ πατήρ τόδε σῆμα· τὸ δ΄ ἔμπαλιν ἦν τὸ δίκαιον ἦν δὲ δικαιοσύνης ὁ φθόνος ὀξύτεροσ.     πηιλιππυς    ἐνθάδε τὴν ἱερὴν κεφαλὴν σορὸς ἥδε κέκευθεν  ̓αετίου χρηστοῦ, ῥήτορος ἐκπρεπέοσ.  ἦλθεν δ΄  εἰς ̓αίδαο δέμασ, ψυχὴ δ΄ ἐν ̓ολύμπῳ  τέρπεθ΄ ἅμα Ζηνὶ καὶ ἄλλοισιν μακάρεσσι  ἀθάνατον δὲ οὔτε λόγος ποιεῖν οὔτε θεὸς δύναται.     ανονψμι επιγραμματιξι    ̔ Τετμενάνης ὅδε τύμβος ἐυγλύπτοιο μετάλλου ἥρωος μεγάλου νέκυος κατὰ σῶμα καλύπτει  Ζηνοδότου· ψυχὴ δὲ κατ΄ οὐρανόν, ᾗχί περ ̓ορφεύσ, ᾗχι Πλάτων, ἱερὸν θεοδέγμονα θῶκον ἐφεῦρεν.  ἱππεὺς μὲν γὰρ ἔην βασιλήιος ἄλκιμος οὗτοσ,  κύδιμοσ, ἀρτιεπήσ, θεοείκελοσ· ἐν δ΄ ἄρα μύθοις  Σωκράτεος μίμημα παρ΄ Αὐσονίοισιν ἐτύχθη·  παισὶ δὲ καλλείψας πατρώϊον αἴσιον ὄλβον,  ὠμογέρων τέθνηκε, λιπὼν ἀπερείσιον ἄλγος  εὐγενέεσσι φίλοισι καὶ ἄστεϊ καὶ πολιήταισ.     μαρξυς αργενταριυς   ̓ακρίδι καὶ τέττιγι Μυρὼ τόδε θήκατο σῆμα,  λιτὴν ἀμφοτέροις χερσὶ βαλοῦσα κόνιν, ἵμερα δακρύσασα πυρῆς ἔπι· τὸν γὰρ ἀοιδὸν ᾅδησ, τὴν δ΄ ἑτέρην ἥρπασε Περσεφόνη.     διοδορυς ζονας   ̓αίδῃ ὃς ταύτης καλαμώδεος ὕδατι λίμνης  κωπεύεις νεκύων βᾶριν, %      ἐλῶν ὀδύνην, τῷ Κινύρου τὴν χεῖρα βατηρίδος ἐμβαίνοντι  κλίμακος ἐκτείνασ, δέξο, κελαινὲ Χάρον   πλάζει γὰρ τὸν παῖδα τὰ σάνδαλα· γυμνὰ δὲ θεῖναι ἴχνια δειμαίνει ψάμμον ἔπ΄ ᾐονίην.      αντιστιυς   ̓αώου προχοαὶ σέ, Μενέστρατε, καὶ σέ, Μένανδρε,  λαῖλαψ Καρπαθίη, καὶ σὲ πόρος Σικελὸς ὤλεσεν ἐν πόντῳ, Διονύσιε· φεῦ πόσον ἄλγος  ̔ελλάδι· τοὺς πάντων κρέσσονας ἀθλοφόρων.     αντιπατερ    Αὔσονος ̓ηγερίου με λέγειν νέκυν, ᾧ μετιόντι  νύμφην ὀφθαλμοὺς ἀμβλὺ κατέσχε νέφοσ, ὄμμασι δὲ πνοιὴν συναπέσβεσε μοῦνον ἰδόντος  κούρην. φεῦ κείνησ, ̔́ηλιε, θευμορίησ·   ἔρροι δὴ κεῖνο φθονερὸν σέλασ, εἴθ΄ ̔υμέναιος ἧψέ μιν οὐκ ἐθέλων, εἴτ΄ ̓αίδης ἐθέλων.     ερψξιυς    ̓ατθὶς ἐγώ· κείνη γὰρ ἐμὴ πόλισ· ἐκ δὲ μ΄ ̓αθηνῶν λοιγὸς ̓́αρης ̓ιταλῶν πρὶν ποτ΄ ἐληίσατο,  καὶ θέτο ̔ρωμαίων πολιήτιδα· νῦν δὲ θανούσης  ὀστέα νησαίη Κύζικος ἠμφίασε.  χαίροις ἡ θρέψασα, καὶ ἡ μετέπειτα λαχοῦσα χθών με, καὶ ἡ κόλποις ὕστατα δεξαμένη.     αντιπατερ    ̓αντιπάτρου ῥητῆρος ἐγὼ τάφοσ· ἡλίκα δ΄ ἔπνει  ἔργα, Πανελλήνων πεύθεο μαρτυρίησ.  κεῖται δ΄ ἀμφήριστοσ, ̓αθηνόθεν, εἴτ΄ ἀπὸ Νείλου ἦν γένοσ· ἠπείρων δ΄ ἄξιος ἀμφοτέρων.  ἄστεα καὶ δ΄ ἄλλως ἑνὸς αἵματοσ, ὡς λόγος ̔́ελλην  κλήρῳ δ΄ ἡ μὲν ἀεὶ Παλλάδοσ, ἡ δὲ Διόσ.      διοδορυς    Βάκχῳ καὶ Μούσῃσι μεμηλότα, τὸν Διοπείθουσ,  Κεκροπίδην ὑπ΄ ἐμοί, ξεῖνε, Μένανδρον ἔχω, ἐν πυρὶ τὴν ὀλίγην ὃς ἔχει κόνιν εἰ δὲ Μένανδρον  δίζηαι, δήεις ἐν Διὸς ἢ μακάρων.     ξριναγορας    γῆ μευ καὶ μήτηρ κικλήσκετο· γῆ με καλύπτει  καὶ νέκυν. οὐ κείνης ἥδε χερειοτέρη·  ἔσσομαι ἐν ταύτῃ δηρὸν χρόνον ἐκ δέ με μητρὸς ἥρπασεν ἠελίου καῦμα τὸ θερμότατον.  κεῖμαι δ΄ ἐν ξείνῃ, ὑπὸ χερμάδι, μακρὰ γοηθείσ, ̓́ιναχοσ, εὐπειθὴς Κριναγόρου θεράπων.     λολλιυς βασσυς    γαῖα Ταραντίνων, ἔχε μείλιχος ἀνέρος ἐσθλοῦ  τόνδε νέκυν. ψεῦσται δαίμονες ἁμερίων ἦ γὰρ ἐὼν Θήβηθεν ̓ατύμνιος οὐκέτι πρόσσω  ἤνυσεν, ἀλλὰ τεὴν βῶλον ὑπῳκίσατο·  ὀρφανικῷ δ΄ ἐπὶ παιδὶ λιπὼν βίον, εὖνιν ἔθηκεν  ὀφθαλμῶν. κείνῳ ^ μὴ βαρὺς ἔσσο τάφοσ.     αντονιυς τηαλλυς    δισσὰ φάη, Μίλητε, τεῆς βλαστήματα γαίησ,  ̓ιταλὶς ὠκυμόρους ἀμφεκάλυψε κόνισ·  πένθεα δὲ στεφάνων ἠλλάξαο· λείψανα δ΄, αἰαῖ,  ἔδρακες ἐν βαιῇ κάλπιδι κευθόμενα.   φεῦ, πάτρα τριτάλαινα· πόθεν πάλιν ἢ πότε τοίους ἀστέρας αὐχήσεις ̔ελλάδι λαμπομένουσ;      μαρξυς αργενταριυς   δύσμορος ἐκρύφθην πόντῳ νέκυσ, ὃν παρὰ κῦμα  ἔκλαυσεν μήτηρ μυρία Λυσιδίκη,  ψεύστην αὐγάζουσα κενὸν τάφον ἀλλά με δαίμων  ἄπνουν αἰθυίαις θῆκεν ὁμορρόθιον  Πνυταγόρην· ἔσχον δὲ κατ΄ Αἰγαίην ἅλα πότμον,  πρυμνούχους στέλλων ἐκ Βορέαο κάλουσ.  ἀλλ΄ οὐδ΄ ὣς ναύτην ἔλιπον δρόμον, ἀλλ΄ ἀπὸ νηὸς  ἄλλην πὰρ φθιμένοις εἰσανέβην ἄκατον.     αντιπηιλυς   δώματά μοι σεισθέντα κατήριπεν· ἀλλ΄ ἐμὸς ἀπτὼς ἦν θάλαμοσ, τοίχων ὀρθὰ τιναξαμένων,  οἷς ὑποφωλεύουσαν ὑπήλυθον αἱ κακόμοιροι  ὠδῖνεσ· σεισμῷ δ΄ ἄλλον ἔμιξα φόβον.   μαῖα δέ μοι λοχίων αὐτὴ φύσισ· ἀμφότεροι δὲ  κοινὸν ὑπὲρ γαίης εἴδομεν ἠέλιον.     ξριναγορας    δείλαιοι, τί κεναῖσιν ἀλώμεθα θαρσήσαντες  ἐλπίσιν, ἀτηροῦ ληθόμενοι θανάτου; ἦν ὅδε καὶ μύθοισι καὶ ἤθεσι πάντα Σέλευκος ἄρτιοσ, ἀλλ΄ ἥβης βαιὸν ἐπαυρόμενοσ,   ὑστατίοις ἐν ̓́ιβηρσι, τόσον δίχα τηλόθι Λέσβου, κεῖται ἀμετρήτων ξεῖνος ἐπ΄ αἰγιαλῶν.     ερψξιυς   εἰ καὶ ὑπὸ χθονὶ κεῖται, ὅμως ἔτι καὶ κατὰ πίσσαν  τοῦ μιαρογκώσσου χεύατε Παρθενίου,  οὕνεκα Πιερίδεσσιν ἐνήμεσε μυρία κεῖνα  φλέγματα καὶ μυσαρῶν ἀπλυσίην ἐλέγων.   ἤλασε καὶ μανίης ἐπὶ δὴ τόσον, ὥστ΄ ἀγορεῦσαι  πηλὸν ̓οδυσσείην καὶ βάτον ̓ιλιάδα.  τοιγὰρ ὑπὸ ζοφίαισιν ̓ερινύσιν ἀμμέσον ἧπται  Κωκυτοῦ κλοιῷ λαιμὸν ἀπαγχόμενοσ.     απολλονιδες   ἔφθανεν ̔ηλιόδωροσ, ἐφέσπετο δ΄, οὐδ΄ ὅσον ὥρῃ ὕστερον, ἀνδρὶ φίλῳ Διογένεια δάμαρ.  ἄμφω δ΄, ὡς ἅμ΄ ἔναιον, ὑπὸ πλακὶ τυμβεύονται,  ξυνὸν ἀγαλλόμενοι καὶ τάφον ὡς θάλαμον.     αντιπηιλυς    α. εἰπέ, Δικαιάρχεια, τί σοι τόσον εἰς ἅλα χῶμα  βέβληται, μέσσου γευόμενον πελάγουσ;  Κυκλώπων τάδε χεῖρες ἐνιδρύσαντο θαλάσσῃ  τείχεα· μέχρι πόσου, Γαῖα, βιαζόμεθα;   β. κόσμου νηίτην δέχομαι στόλον εἴσιδε ̔ρώμην  ἐγγύθεν, εἰ ταύτης μέτρον ἔχω λιμένα.     ξριναγορας   εἰ καὶ τὸ σῆμα λυγδίνης ἀπὸ πλακὸς  καὶ ξεστὸν ὀρθῇ λαοτέκτονος στάθμῃ, οὐκ ἀνδρὸς ἐσθλοῦ. μὴ λίθῳ τεκμαίρεο,  ὦ λῷστε, τὸν θανόντα. κωφὸν ἡ λίθοσ,  τῇ καὶ ζοφώδης ἀμφιέννυται νέκυσ.  κεῖται δὲ τῇδε τὠλιγηπελὲς ῥάκος Εὐνικίδαο, σήπεται δ΄ ὑπὸ σποδῷ.     ετρυσξυς   ἡ μία καὶ βιότοιο καὶ ̓́αϊδος ἤγαγεν εἴσω  ναῦς ̔ιεροκλείδην, κοινὰ λαχοῦσα τέλη.  ἔτρεφεν ἰχθυβολεῦντα, κατέφλεγε τεθνειῶτα, σύμπλοος εἰς ἄγρην, σύμπλοος εἰς ̓αίδην.  ὄλβιος ὁ γριπεὺς ἰδίῃ καὶ πόντον ἐπέπλει νηί, καὶ ἐξ ἰδίης ἔδραμεν εἰς ̓αίδην.     πηιλιππυς   ἠπείρῳ μ΄ ἀποδοῦσα νέκυν, τρηχεῖα θάλασσα,  σύρεις καὶ τέφρης λοιπὸν ἔτι σκύβαλον. κἠν ̓αίδῃ ναυηγὸς ἐγὼ μόνοσ, οὐδ΄ ἐπὶ χέρσου  εἰρήνην ἕξω φρικαλέης σπιλάδοσ.  ἢ τύμβευέ κενοῦσα καθ΄ ὕδατοσ, ἢ παραδοῦσα  γαίῃ, τὸν κείνης μηκέτι κλέπτε νέκυν.     πηιλιππυς   ̓ῃόνιον τόδε σῶμα βροτοῦ παντλήμονος ἄθρει  σπαρτόν, ἁλιρραγέων ἐκχύμενον σκοπέλων τῇ μὲν ἐρημοκόμης κεῖται καὶ χῆρος ὀδόντων  κόρση· τῇ δὲ χερῶν πενταφυεῖς ὄνυχεσ,  πλευρά τε σαρκολιπῆ, ταρσοὶ δ΄ ἑτέρωθεν ἄμοιροι νεύρων, καὶ κώλων ἔκλυτος ἁρμονίη.  οὗτος ὁ πουλυμερὴς εἷς ἦν ποτε. φεῦ μακαριστοί, ὅσσοι ἀπ΄ ὠδίνων οὐκ ἴδον ἠέλιον.      μαρξυς αργενταριυς   ἡ Βρόμιον στέρξασα πολὺ πλέον ἢ τροφὸς ̓ινώ, ἡ λάλος ἀμπελίνη γρῆυς ̓αριστομάχη,  ἡνίκα τὴν ἱερὴν ὑπέδυ χθόνα, πᾶν τ΄ ἐμαράνθη  πνεῦμα πάρος κυλίκων πλεῖστον ἐπαυρομένῃ,  εἶπε τάδ΄·  ὦ Μινοῖ, πῆλαι, φέρε, κάλπιν ἐλαφρὴν   οἴσω κυάνεον τοὐξ ̓αχέροντος ὕδωρ·  καὐτὴ παρθένιον γὰρ ἀπώλεσα.  τοῦτο δ΄ ἔλεξε  ψευδέσ, ἵν΄ αὐγάζῃ κἠν φθιμένοισι πίθον.     πηιλιππυς   ἥρως Πρωτεσίλαε, σὺ γὰρ πρώτην ἐμύησας ̓́ιλιον ̔ελλαδικοῦ θυμὸν ἰδεῖν δόρατοσ,  καὶ περὶ σοῖς τύμβοις ὅσα δένδρεα μακρὰ τέθηλε,  πάντα τὸν εἰς Τροίην ἐγκεκύηκε χόλον   ̓́ιλιον ἢν ἐσίδῃ γὰρ ἀπ΄ ἀκρεμόνων κορυφαίων, καρφοῦται, πετάλων κόσμον ἀναινόμενα. θυμὸν ἐπὶ Τροίῃ πόσον ἔζεσασ, ἡνίκα τὴν σὴν σῴζει καὶ στελέχη μῆνιν ἐπ΄ ἀντιπάλουσ.     λολλιυς βασσυς   ἥδ΄ ἐγὼ ἡ τοσάκις Νιόβη λίθοσ, ὁσσάκι μήτηρ·  δύσμορος ἣ μαστῶν [θερμὸν] ἔπηξα γάλα·  ̓αίδεω πολὺς ὄλβος ἐμῆς ὠδῖνος ἀριθμόσ, ᾧ τέκον. ὦ μεγάλης λείψανα πυρκαϊῆσ.     βιανορ    Θειονόης ἔκλαιον ἐμῆς μόρον, ἀλλ΄ ἐπὶ παιδὸς  ἐλπίσι κουφοτέρας ἔστενον εἰς ὀδύνασ.   νῦν δέ με καὶ παιδὸς φθονερὴ γ΄ ἀπενόσφισε Μοῖρα·  φεῦ· βρέφος ἐψεύσθην καὶ σὲ τὸ λειπόμενον.   Περσεφόνη, τόδε πατρὸς ἐπὶ θρήνοισιν ἄκουσον  θὲς βρέφος ἐς κόλπους μητρὸς ἀποιχομένησ.     βιανορ    ἰχθύσι καὶ ποταμῷ Κλειτώνυμον ἐχθρὸς ὅμιλος ὦσεν, ὅτ΄ εἰς ἄκρην ἦλθε τυραννοφόνοσ.  ἀλλὰ Δίκα μιν ἔθαψεν ἀποσπασθεῖσα γὰρ ὄχθα  πᾶν δέμας ἐς κορυφὴν ἐκ ποδὸς ἐκτέρισεν·  κεῖται δ΄ οὐχ ὑδάτεσσι διάβροχοσ· αἰδομένα δὲ γᾶ κεύθει τὸν ἑᾶς ὅρμον ἐλευθερίασ.     απολλονιδες    καὶ τίς  ὃς οὐκ ἔτλη κακὸν ἔσχατον υἱέα κλαύσασ;  ἀλλ΄ ὁ Ποσειδίππου πάντας ἔθαψε δόμος  τέσσαρασ, οὓς ̓αίδαο συνήριθμον ἥρπασεν ἦμαρ,  τὴν πολλὴν παίδων ἐλπίδα κειραμένου.   πατρὸς δ΄ ὄμματα λυγρὰ κατομβρηθέντα γόοισιν ὤλετο· κοινή που νὺξ μία πάντας ἔχει.     αντιπατερ    Κυλλήνην ὄρος ̓αρκάδων ἀκούεισ· αὕτη σῆμ΄ ἐπίκειτ΄ ̓απολλοδώρῳ. Πίσηθέν μιν ἰόντα νυκτὸς ὥρῃ  ἔκτεινεν Διόθεν πεσὼν κεραυνόσ.   τηλοῦ δ΄ Αἰανέης τε καὶ Βεροίης  νικηθεὶς Διὸς ὁ δρομεὺς καθεύδει.      λολλιυς βασσυς    Κλειδοῦχοι νεκύων, πάσας ̓αίδαο κελεύθους  φράγνυτε· καὶ στομίοις κλεῖθρα δέχοισθε, πύλαι. αὐτὸς ἐγὼν ̓αίδας ἐνέπω· Γερμανικὸς ἄστρων, οὐκ ἐμόσ· οὐ χωρεῖ νῆα τόσην ̓αχέρων.     ηεραξλιδες    λαῖλαψ καὶ πολὺ κῦμα καὶ ἀντολαὶ ̓αρκτούροιο,  καὶ σκότοσ, Αἰγαίου τ΄ οἶδμα κακὸν πελάγευσ,  ταῦθ΄ ἅμα πάνθ΄ ἐκύκησεν ἐμὴν νέα· τριχθὰ δὲ κλασθεὶς  ἱστὸς ὁμοῦ φόρτῳ κἀμὲ κάλυψε βυθῷ.   ναυηγὸν κλαίοιτε παρ΄ αἰγιαλοῖσι, γονῆεσ,  Τλησιμένη, κωφὴν στησάμενοι λίθακα.     ςυλιυς διοξλες   μή με κόνι κρύψητε, τί γάρ; πάλι, μηδ΄ ἔτι ταύτης ᾐόνος οὐκ ὀνοτὴν γαῖαν ἐμοὶ τίθετε.  μαίνεται εἴς με θάλασσα, καὶ ἐν χέρσοιό με δειλὸν  εὑρίσκει ῥαχίαισ· οἶδέ με κἠν ̓αίδῃ.  χέρσῳ ἐπεκβαίνειν εἰ ἐμεῦ χάριν ὕδατι θυμόσ, %     πάρκειμαι σταθερῇ μιμνέμεν ὡς ἄταφοσ.     πηιλιππυς    Μυλεργάτας ἀνήρ με κἠν ζωᾶς χρόνοις  βαρυβρομήταν εἶχε δινητὸν πέτρον,   πυρηφάτον Δάματρος εὐκάρπου λάτριν,  καὶ κατθανὼν στάλωσε τῷδ΄ ἐπ΄ ἠρίῳ,   σύνθημα τέχνασ· ὣς ἔχει μ΄ ἀεὶ βαρύν, καὶ ζῶν ἐν ἔργοισ, καὶ θανὼν ἐπ΄ ὀστέοισ.     μαρξυς αργενταριυς    οὗτος ὁ Καλλαίσχρου κενεὸς τάφοσ, ὃν βαθὺ χεῦμα  ἔσφηλεν Λιβυκῶν ἐνδρομέοντα πόρων,  συρμὸς ὅτ΄ ̓ωρίωνος ἀνεστρώφησε θαλάσσης  βένθος ὑπὸ στυγερῆς οἴδματα πανδυσίησ.   καὶ τὸν μὲν δαίσαντο κυκώμενον εἰν ἁλὶ θῆρεσ,  κωφὸν δὲ στήλη γράμμα λέλογχε τόδε.     βιανορ    Οἰδίποδος παίδων Θήβη τάφοσ· ἀλλ΄ ὁ πανώλης  τύμβος ἔτι ζώντων αἰσθάνεται πολέμων.  κείνους οὔτ΄ ̓αίδης ἐδαμάσσατο, κἠν ̓αχέροντι  μάρνανται· κείνων χὠ τάφος ἀντίπαλοσ,   καὶ πυρὶ πῦρ ἤλεγξαν ἐναντίον. ὦ ἐλεεινοὶ  παῖδεσ, ἀκοιμήτων ἁψάμενοι δοράτων.     ερψξιυς   οὐχ ὅδε δειλαίου Σατύρου τάφοσ, οὐδ΄ ὑπὸ ταύτῃ, ὡς λόγοσ, εὔνηται πυρκαϊῇ Σάτυροσ·  ἀλλ΄ εἲ πού τινα πόντον ἀκούετε, πικρὸν ἐκεῖνον,  τὸν πέλας αἰγονόμου κλυζόμενον Μυκάλασ,   κείνῳ δινήεντι καὶ ἀτρυγέτῳ ἔτι κεῖμαι ὕδατι, μαινομένῳ μεμφόμενος Βορέῃ.      αντιπατερ   οὐκ οἶδ΄ εἰ Διόνυσον ὀνόσσομαι, ἢ Διὸς ὄμβρον  μέμψομ΄ ὀλισθηροὶ δ΄ εἰς πόδας ἀμφότεροι.  ἀγρόθε γὰρ κατιόντα Πολύξενον ἔκ ποτε δαιτὸς  τύμβος ἔχει γλίσχρων ἐξεριπόντα λόφων   κεῖται δ΄ Αἰολίδος Σμύρνης ἑκάσ. ἀλλά τις ὄρφνης  δειμαίνοι μεθύων ἀτραπὸν ὑετίην.     αντιπηιλυς    τηλοτάτω χεύασθαι ἔδει τάφον Οἰδιπόδαο  παισὶν ἀπ΄ ἀλλήλων, οἷς πέρας οὐδ΄ ̓αίδασ·  ἀλλὰ καὶ εἰς ̓αχέροντος ἕνα πλόον ἠρνήσαντο, χὠ στυγερὸς ζώει κἠν φθιμένοισιν ̓́αρησ.   ἠνίδε πυρκαϊῆς ἄνισον φλόγα· δαιομένα γὰρ ἐξ ἑνὸς εἰς δισσὰν δῆριν ἀποστρέφεται.     σεραπιον    τοῦτ΄ ὀστεῦν φωτὸς πολυεργέοσ. ἦ ῥά τις ἦσθα  ἔμποροσ, ἢ τυφλοῦ κύματος ἰχθυβόλοσ. ἄγγειλον θνητοῖσιν ὅτι σπεύδοντες ἐς ἄλλας   ἐλπίδας εἰς τοίην ἐλπίδα λυόμεθα.     ξριναγορας    τήνδ΄ ὑπὸ δύσβωλον θλίβει χθόνα φωτὸς ἀλιτροῦ  ὀστέα μισητῆς τύμβος ὑπὲρ κεφαλῆσ,  στέρνα τ΄ ἐποκριόεντα, καὶ οὐκ εὔοδμον ὀδόντων  πρίονα, καὶ κώλων δούλιον οἰοπέδην,   ἄτριχα καὶ κόρσην, Εὐνικίδου ἡμιπύρωτα  λείψαν΄, ἔτι χλωρῆς ἔμπλεα τηκεδόνοσ.  χθὼν ὦ δυσνύμφευτε, κακοσκήνευς ἐπὶ τέφρης ἀνδρὸς μὴ κούφη κέκλισο, μηδ΄ ὀλίγη,     αντιπατερ   χειμερίου νιφετοῖο περὶ θριγκοῖσι τακέντος  δῶμα πεσὸν τὴν γραῦν ἔκτανε Λυσιδίκην σῆμα δέ οἱ κωμῆται ὁμώλακες οὐκ ἀπ΄ ὀρυκτῆς  γαίησ, ἀλλ΄ αὐτὸν πύργον ἔθεντο τάφον,     μαρξυς αργενταριυς    Ψύλλοσ, ὁ τὰς ποθινὰς ἐπιμισθίδας αἰὲν ἑταίρας πέμπων ἐς τὰ νέων ἡδέα συμπόσια,  οὗτος ὁ θηρεύων ἀταλόφρονασ, ἐνθάδε κεῖται,  αἰσχρὸν ἀπ΄ ἀνθρώπων μισθὸν ἐνεγκάμενοσ.   ἀλλὰ λίθους ἐπὶ τύμβον, ὁδοιπόρε, μήτε σὺ βάλλε,  μήτ΄ ἄλλον πείσῃσ· σῆμα λέλογχε νέκυσ. φεῖσαι δ΄ οὐχ ὅτι κέρδος ἐπῄνεσεν, ἀλλ΄ ὅτι κοινὰς  θρέψασ, μοιχεύειν οὐκ ἐδίδαξε νέουσ.     διοδορυς ζονας   ψυχράν σευ κεφαλᾶς ἐπαμήσομαι αἰγιαλῖτιν  θῖνα κατὰ κρυεροῦ χευάμενος νέκυοσ· οὐ γάρ σευ μήτηρ ἐπιτύμβια κωκύουσα εἶδεν ἁλίξαντον σὸν μόρον εἰνάλιον  ἀλλὰ σ1΄ ἐρημαῖοί τε καὶ ἄξεινοι πλαταμῶνες  δέξαντ΄ Αἰγαίης γείτονες ἠιόνοσ· ὥστ΄ ἔχε μὲν ψαμάθου μόριον βραχύ, πουλὺ δὲ δάκρυ,  ξεῖν΄, ἐπεὶ εἰς ὀλοὴν ἔδραμες ἐμπορίην,      πηιλιππυς    ξεῖνε, φεῦγε τὸν χαλαζεπῆ τάφον  τὸν φρικτὸν ̔ιππώνακτοσ, οὗτε χἀ τέφρα  ἰαμβιάζει Βουπάλειον ἐς στύγοσ, μή πως ἐγείρῃς σφῆκα τὸν κοιμώμενον,  ὃς οὐδ΄ ἐν ᾅδῃ νῦν κεκοίμικεν χόλον,  σκάζουσι μέτροις ὀρθὰ τοξεύσας ἔπη     τηεοδοριδας   Εὐφορίων, ὁ περισσὸν ἐπιστάμενός τι ποῆσαι, Πειραϊκοῖς κεῖται τοῖσδε παρὰ σκέλεσιν.  ἀλλὰ σὺ τῷ μύστῃ ῥοιὴν ἢ μῆλον ἄπαρξαι, ἢ μύρτον καὶ γὰρ ζωὸς ἐὼν ἐφίλει.     διοσξοριδες   ἥδιστον φιλέουσι νέοις προσανάκλιμ΄ ἐρώτων,  Σαπφώ, σὺν Μούσαις ἦ ῥά σε Πιερίη ἢ ̔ελικὼν εὔκισσοσ, ἴσα πνείουσαν ἐκείναισ,  κοσμεῖ, τὴν ̓ερέσῳ Μοῦσαν ἐν Αἰολίδι,  ἢ καὶ ̔υμὴν ̔υμέναιος ἔχων εὐφεγγέα πεύκην  σὺν σοὶ νυμφιδίων ἵσταθ΄ ὑπὲρ θαλάμων ἢ Κινύρεω νέον ἔρνος ὀδυρομένῃ ̓αφροδίτῃ  σύνθρηνοσ, μακάρων ἱερὸν ἄλσος ὁρῇσ· πάντῃ, πότνια, χαῖρε θεοῖς ἴσα· σὰς γὰρ ἀοιδὰς  ἀθανάτων ἄγομεν νῦν ἔτι θυγατέρασ.      λεονιδας   ἀτρέμα τὸν τύμβον παραμείβετε, μὴ τὸν ἐν ὕπνῳ  πικρὸν ἐγείρητε σφῆκ΄ ἀναπαυόμενον. ἄρτι γὰρ ̔ιππώνακτος ὁ καὶ τοκεῶνε βαΰξας ἄρτι κεκοίμηται θυμὸς ἐν ἡσυχίῃ.   ἀλλὰ προμηθήσασθε· τὰ γὰρ πεπυρωμένα κείνου ῥήματα πημαίνειν οἶδε καὶ εἰν ̓αίδῃ.     αντιπατερ    ὄβριμον ἀκαμάτου στίχον αἴνεσον ̓αντιμάχοιο, ἄξιον ἀρχαίων ὀφρύος ἡμιθέων,  Πιερίδων χαλκευτὸν ἐπ΄ ἄκμοσιν, εἰ τορὸν οὖας  ἔλλαχεσ, εἰ ζαλοῖς τὰν ἀγέλαστον ὄπα,  εἰ τὰν ἄτριπτον καὶ ἀνέμβατον ἀτραπὸν ἄλλοις  μαίεαι. εἰ δ΄ ὕμνων σκᾶπτρον ̔́ομηρος ἔχει,  καὶ Ζεύς τοι κρέσσων ̓ενοσίχθονοσ· ἀλλ΄ ̓ενοσίχθων  τοῦ μὲν ἔφυ μείων, ἀθανάτων δ΄ ὕπατοσ·  καὶ ναετὴρ Κολοφῶνος ὑπέζευκται μὲν ̔ομήρῳ,   ἁγεῖται δ΄ ἄλλων πλάθεος ὑμνοπόλων.     διοσξοριδες    Θέσπις ὅδε, τραγικὴν ὃς ἀνέπλασε πρῶτος ἀοιδὴν  κωμήταις νεαρὰς καινοτομῶν χάριτασ,  Βάκχος ὅτε τριετῆ ^ κατάγοι χορόν, ᾧ τράγος ἄθλων  χὠττικὸς ἦν σύκων ἄρριχος ἆθλον ἔτι.  οἱ δὲ μεταπλάσσουσι νέοι τάδε· μυρίος αἰὼν  πολλὰ προσευρήσει χἄτερα· τἀμὰ δ΄ ἐμά.      διοσξοριδες    Θέσπιδος εὕρεμα τοῦτο, τὰ τ΄ ἀγροιῶτιν ἀν΄ ὕλαν  παίγνια, καὶ κώμους τούσδε, τελειοτέρους  Αἰσχύλος ἐξύψωσεν, ὁ μὴ σμιλευτὰ χαράξας  γράμματα, χειμάρρῳ δ΄ οἷα καταρδόμενα,   καὶ τὰ κατὰ σκηνὴν μετεκαίνισεν. ὦ στόμα πάντη δεξιόν, ἀρχαίων ἦσθά τις ἡμιθέων.     αλξαευς   πᾶσά τοι οἰχομένῳ, Πυλάδη, κωκύεται ̔ελλάσ, ἄπλεκτον χαίταν ἐν χροῒ κειραμένα· αὐτὸς δ΄ ἀτμήτοιο κόμας ἀπεθήκατο δάφνας  Φοῖβοσ, ἑὸν τιμῶν ᾗ θέμις ὑμνοπόλον   Μοῦσαι δ΄ ἐκλαύσαντο· ῥόον δ΄ ἔστησεν ἀκούων  ̓ασωπὸς γοερῶν ἦχον ἀπὸ στομάτων  ἔλληξεν δὲ μέλαθρα Διωνύσοιο χορείησ, εὖτε σιδηρείην οἶμον ἔβης ̓αίδεω.     αντιπατερ   οὐχὶ βαθυστόλμων ̔ιππαρχία ἔργα γυναικῶν,  τῶν δὲ Κυνῶν ἑλόμαν ῥωμαλέον βίοτον οὐδέ μοι ἀμπεχόναι περονήτιδεσ, οὐ βαθύπελμος εὔμαρισ, οὐ λιπόων εὔαδε κεκρύφαλοσ·  οὐλὰς δὲ σκίπωνι συνέμποροσ, ἅ τε συνῳδὸς  δίπλαξ, καὶ κοίτας βλῆμα χαμαιλεχέοσ. ἄμμι δὲ Μαιναλίας κάρρων     ἄμιν ̓αταλάντας  τόσσον, ὅσον σοφία κρέσσον ὀριδρομίασ.      νοσσις    καὶ καπυρὸν γελάσας παραμείβεο, καὶ φίλον εἰπὼν  ῥῆμ΄ ἐπ΄ ἐμοί. ̔ρίνθων εἴμ΄ ὁ Συρακόσιοσ,  Μουσάων ὀλίγη τις ἀηδονίσ· ἀλλὰ φλυάκων ἐκ τραγικῶν ἴδιον κισσὸν ἐδραψάμεθα,     ξαλλιμαξηυς    Βαττιάδεω παρὰ σῆμα φέρεις πόδασ, εὖ μὲν ἀοιδὴν  εἰδότοσ, εὖ δ΄ οἴνῳ καίρια συγγελάσαι.     ανονψμι επιγραμματιξι   Εὐκράτεω Μελέαγρον ἔχω, ξένε, τὸν σὺν ̓́ερωτι  καὶ Μούσαις κεράσανθ΄ ἡδυλόγους Χάριτασ.     μελεαγερ    νᾶσος ἐμὰ θρέπτειρα Τύροσ· πάτρα δέ με τεκνοῖ ̓ατθὶς ἐν ̓ασσυρίοις ναιομένα, Γάδαρα· Εὐκράτεω δ΄ ἔβλαστον ὁ σὺν Μούσαις Μελέαγρος πρῶτα Μενιππείοις συντροχάσας Χάρισιν.  εἰ δὲ Σύροσ, τί τὸ θαῦμα; μίαν, ξένε, πατρίδα κόσμον ναίομεν· ἓν Θνατοὺς πάντας ἔτικτε Χάοσ.  πουλυετὴς δ΄ ἐχάραξα. τάδ΄ ἐν δέλτοισι πρὸ τύμβου· γήρως γὰρ γείτων ἐγγύθεν ̓αίδεω. ἀλλά με τὸν λαλιὸν καὶ πρεσβύτην προτιειπὼν  χαίρειν εἰς γῆρας καὐτὸς ἵκοιο λάλον,      μελεαγερ    πρώτα μοι Γαδάρων κλεινὰ πόλις ἔπλετο πάτρα, ἤνδρωσεν δ΄ ἱερὰ δεξαμένα με Τύροσ·  εἰς γῆρας δ΄ ὅτ΄ ἔβην, ἁ καὶ Δία θρεψαμένα Κῶς  κἀμὲ θετὸν Μερόπων ἀστὸν ἐγηροτρόφει.   Μοῦσαι δ΄ εἰν ὀλίγοις με, τὸν Εὐκράτεω Μελέαγρον  παῖδα, Μενιππείοις ἠγλάισαν Χάρισιν.     μελεαγερ   ἀτρέμασ, ὦ ξένε, βαῖνε· παρ΄ εὐσεβέσιν γὰρ ὁ πρέσβυς εὕδει, κοιμηθεὶς ὕπνον ὀφειλόμενον, Εὐκράτεω Μελέαγροσ, ὁ τὸν γλυκύδακρυν ̓́ερωτα  καὶ Μούσας ἱλαραῖς συστολίσας Χάρισιν  ὃν θεόπαις ἤνδρωσε Τύρος Γαδάρων θ΄ ἱερὰ χθών  κῶς δ΄ ἐρατὴ Μερόπων πρέσβυν ἐγηροτρόφει.  ἀλλ΄ εἰ μὲν Σύρος ἐσσί, Σαλάμ· εἰ δ΄ οὖν σύ γε Φοῖνιξ,  Ναίδιοσ· · εἰ δ΄ ̔́ελλην,  Χαῖρε· τὸ δ΄ αὐτὸ φράσον.     διοτιμυς    ἐλπίδες ἀνθρώπων, ἐλαφραὶ θεαὶ  οὐ γὰρ ἂν ὧδε  Λέσβον΄ ὁ λυσιμελὴς ἀμφεκάλυψ΄ ̓αίδησ, ὅς ποτε καὶ βασιλῆι συνέδραμε,  ναὶ μετ΄ ̓ερώτων χαίρετε κουφόταται δαίμονες ἀθανάτων.  αὐλοὶ δ΄ ἄφθεγκτοι καὶ ἀπευθέεσ, οἷς ἐνέπνευσε,  κεῖσθ΄, ἐπεὶ οὐ θιάσους . . . οἶδ΄ ̓αχέρων.      μελεαγερ  αἰνιγματῶδες   πτανέ, τί σοι σιβύνησ, τί δὲ καὶ συὸς εὔαδε δέρμα;  καὶ τίς  ἐὼν στάλας σύμβολον ἐσσὶ τίνοσ; οὐ ̓́ερωτ΄ ἐνέπω σε  τί γάρ; νεκύεσσι πάροικος ἵμεροσ; αἰάζειν ὁ θρασὺς οὐκ ἔμαθεν   οὐδὲ μὲν οὐδ΄ αὐτὸν ταχύπουν Κρόνον· ἔμπαλι  γὰρ δὴ κεῖνος μὲν τριγέρων, σοὶ δὲ τέθηλε μέλη.  ἀλλ΄ ἄρα, ναὶ δοκέω γάρ, ὁ γᾶς ὑπένερθε σοφιστὰς  ἐστί· σὺ δ΄ ὁ πτερόεισ, τοὔνομα τοῦδε, λόγοσ.  Λατῴας δ΄ ἄμφηκες ἔχεις γέρασ, ἔς τε γέλωτα  καὶ σπουδάν, καί που μέτρον ἐρωτογράφον. ναὶ μὲν δὴ Μελέαγρον ὀμώνυμον Οἰνέος υἱῷ  σύμβολα σημαίνει ταῦτα συοκτασίησ.  χαῖρε καὶ ἐν φθιμένοισιν, ἐπεὶ καὶ Μοῦσαν ̓́ερωτι καὶ Χάριτας σοφίαν εἰς μίαν ἡρμόσαο.     λεονιδας   τί  στοχασώμεθά σου, Πεισίστρατε, χῖον ὁρῶντες  γλυπτὸν ὑπὲρ τύμβου κείμενον ἀστράγαλον; ἦ ῥά γε μὴ ὅτι Χῖοσ; ἔοικε γάρ· ἢ ῥ΄ ὅτι παίκτας ἦσθά τισ, οὐ λίην δ΄, ὦ ΄γαθέ, πλειστοβόλοσ;  ἢ τὰ μὲν οὐδὲ σύνεγγυσ, ἐν ἀκρήτῳ δὲ κατέσβης  Χίῳ; ναὶ δοκέω, τῷδε προσηγγίσαμεν.     αντιπατερ    τὰν μὲν ἀεὶ πολύμυθον, ἀεὶ λάλον, ὦ ξένε, κίσσα  φάσει, τὰν δὲ μέθας σύντροφον ἅδε κύλιξ,   τὰν Κρῆσσαν δὲ τὰ τόξα, τὰ δ΄ εἴρια τὰν φιλοεργόν,  ἄνδεμα δ΄ αὖ μίτρας τὰν πολιοκρόταφον·   τοιάνδε σταλοῦχος ὅδ΄ ἔκρυφε Βιττίδα τύμβος   τιμελάχραντον νυμφιδίαν ἄλοχον.  ἀλλ΄, ὦνερ, καὶ χαῖρε, καὶ οἰχομένοισιν ἐς ᾅδαν  τὰν αὐτὰν μύθων αὖθις ὄπαζε χάριν.     αντιπατερ    α. Μαστεύω τί σευ ̓͂αγις ἐπὶ σταλίτιδι πέτρᾳ, Λυσιδίκα, γλυπτὸν τόνδ΄ ἐχάραξε νόον·  ἁνία γὰρ καὶ κημόσ, ὃ τ΄ εὐόρνιθι Τανάγρᾳ  οἰωνὸς βλαστῶν, θοῦρος ἐγερσιμάχασ,  οὐχ ἅδεν οὐδ΄ ἐπέοικεν ὑπωροφίαισι γυναιξίν,  ἀλλὰ τὰ τ΄ ἠλακάτας ἔργα τὰ θ΄ ἱστοπόδων.  β.  τάν μὲν ἀνεγρομέναν με ποτ΄ εἴρια νύκτερος ὄρνισ,  ἁνία δ΄ αὐδάσει δώματος ἁνίοχον  ἱππαστὴρ δ΄ ὅδε κημὸς ἀείσεται οὐ πολύμυθον,  οὐ λάλον, ἀλλὰ καλᾶς ἔμπλεον ἁσυχίασ.     αντιπατερ   μὴ θάμβει, μάστιγα Μυροῦς ἐπὶ σάματι λεύσσων,  γλαῦκα, βιόν, χαροπὰν χᾶνα, θοὰν σκύλακα.  τόξα μὲν αὐδάσει με πανεύτονον ἁγέτιν οἴκου, ἁ δὲ κύων τέκνων γνήσια καδομέναν   μάστιξ δ΄ οὐκ ὀλοάν, ξένε, δεσπότιν, οὐδ΄ ἀγέρωχον  δμωσί, κολάστειραν δ΄ ἔνδικον ἀμπλακίασ·  χὰν δὲ δόμων φυλακᾶς μελεδήμονα τὰν δ΄ ἄρ΄ ἄγρυπνον> γλαῦξ ἅδε γλαυκᾶς Παλλάδος ἀμφίπολον.  τοιοῖσδ΄ ἀμφ΄ ἔργοισιν ἐγάθεον ἔνθεν ὅμευνος   τοιάδ΄ ἐμᾷ στάλᾳ σύμβολα τεῦξε Βίτων.      αντιπατερ    α. εἰπέ, λέων, φθιμένοιο τίνος τάφον ἀμφιβέβηκασ, βουφάγε; τίς  τᾶς σᾶς ἄξιος ἦν ἀρετᾶσ;  β. υἱὸς Θευδώροιο Τελευτίασ, ὃς μέγα πάντων  φέρτερος ἦν, θηρῶν ὅσσον ἐγὼ κέκριμαι.  οὐχὶ μάταν ἕστακα, φέρω δέ τι σύμβολον ἀλκᾶς  ἀνέροσ· ἦν γὰρ δὴ δυσμενέεσσι λέων.     αντιπατερ   ἁ στάλα, φέρ΄ ἴδω, τίν΄ ἔχει νέκυν. ἀλλὰ δέδορκα  γράμμα μὲν οὐδέν πω τμαθὲν ὕπερθε λίθου,  ἐννέα δ΄ ἀστραγάλους πεπτηότασ· ὧν πίσυρες μὲν πρᾶτοι ̓αλεξάνδρου μαρτυρέουσι βόλον,  οἱ δὲ τὸ τᾶς νεότατος ἐφήλικος ἄνθοσ, ἔφηβον,  εἷς δ΄ ὅ γε μανύει Χῖον ἀφαυρότερον. ἦ ῥα τόδ΄ ἀγγέλλοντι, Καὶ ὁ σκάπτροισι μεγαυχὴς χὠ θάλλων ἥβᾳ τέρμα τὸ μηδὲν ἔχει; ἢ τὸ μὲν οὔ· δοκέω δὲ ποτὶ σκοπὸν ἰθὺν ἐλάσσειν   ἰόν, Κρηταιεὺς ὥς τις ὀιστοβόλοσ. ἦς ὁ θανὼν Χῖος μέν, ̓αλεξάνδρου δὲ λελογχὼς  οὔνομ΄, ἐφηβαίῃ δ΄ ὤλετ΄ ἐν ἁλικίᾳ. ὡς εὖ τὸν φθίμενον νέον ἄκριτα καὶ τὸ κυβευθὲν  πνεῦμα δι΄ ἀφθέγκτων εἶπέ τις ἀστραγάλων.     μελεαγερ  εἰς ̓αντίπατρον τὸν Σιδώνιον  ἁ στάλα, σύνθημα τί σοι γοργωπὸς ἀλέκτωρ  ἔστα, καλλαΐνᾳ σκαπτοφόρος πτέρυγι,  ποσσὶν ὑφαρπάζων νίκας κλάδον; ἄκρα δ΄ ἐπ΄ αὐτᾶς  βαθμῖδος προπεσὼν κέκλιται ἀστράγαλοσ.   ἦ ῥά γε νικάεντα μάχᾳ σκαπτοῦχον ἄνακτα  κρύπτεισ; ἀλλὰ τί σοι παίγνιον ἀστράγαλοσ;  πρὸς δέ, τί λιτὸς ὁ τύμβοσ; ἐπιπμέπει ἀνδρὶ πενιχρῷ, ὄρνιθος κλαγγαῖς νυκτὸς ἀνεγρομένῳ. οὐ δοκέω· σκᾶπτρον γὰρ ἀναίνεται. ἀλλὰ σὺ κεύθεις  ἀθλοφόρον, νίκαν ποσσὶν ἀειράμενον. οὐ ψαύω καὶ τῇδε· τί γὰρ ταχὺς εἴκελος ἀνὴρ  ἀστραγάλῳ; νῦν δὴ τὠτρεκὲς ἐφρασάμαν  φοῖνιξ οὐ νίκαν ἐνέπει, πάτραν δὲ μεγαυχῆ  ματέρα Φοινίκων, τὰν πολύπαιδα Τύρον  ὄρνις δ΄, ὅττι γεγωνὸς ἀνήρ, καί που περὶ Κύπριν  πρᾶτος κἠν Μούσαις ποικίλος ὑμνοθέτασ. σκᾶπτρα δ΄ ἔχει σύνθημα λόγου· θνάσκειν δὲ πεσόντα οἰνοβρεχῆ, προπετὴς ἐννέπει ἀστράγαλοσ.  καὶ δὴ σύμβολα ταῦτα τὸ δ΄ οὔνομα πέτρος ἀείδει,  ̓αντίπατρον προγόνων, φύντ΄ ἀπ΄ ἐρισθενέων.     αλξαευς    δίζημαι κατὰ θυμὸν ὅτου χάριν ἁ παροδῖτις  δισσάκι φῖ μοῦνον γράμμα λέλογχε πέτροσ,  λαοτύποις σμίλαις κεκολαμμένον. ἆρα γυναικὶ τᾷ χθονὶ κευθομένᾳ Χιλιὰς ἦν ὄνομα;   τοῦτο γὰρ ἀγγέλλει κορυφούμενος εἰς ἓν ἀριθμόσ. ἢ τὸ μὲν εἰς ὀρθὰν ἀτραπὸν οὐκ ἔμολεν, ἁ δ΄ οἰκτρὸν ναίουσα τόδ΄ ἠρίον ἔπλετο Φιδίσ;  νῦν Σφιγγὸς γρίφους Οἰδίπος ἐφρασάμην.  αἰνετὸς οὑκ δισσοῖο καμὼν αἴνιγμα τύποιο,  φέγγος μὲν ξυνετοῖσ, ἀξυνέτοις δ΄ ἔρεβος      διοσξοριδες   τίς  τὰ νεοσκύλευτα ποτὶ δρυῒ τᾷδε καθᾶψεν  ἔντεα; τῷ πέλτα Δωρὶς ἀναγράφεται;  πλάθει γὰρ Θυρεᾶτις ὑφ΄ αἵματος ἅδε λοχιτᾶν, χἀμὲς ἀπ΄ ̓αργείων τοὶ δύο λειπόμεθα.  πάντα νέκυν μάστευε δεδουπότα, μή τισ, ἔτ΄ ἔμπνους  λειπόμενοσ, Σπάρτᾳ κῦδος ἔλαμψε νόθον.  ἴσχε βάσιν. νίκα γὰρ ἐπ΄ ἀσπίδος ὧδε Λακώνων φωνεῖται θρόμβοις αἵματος ̓οθρυάδα, χὠ τόδε μοχθήσας σπαίρει πέλασ. ἆ πρόπατορ Ζεῦ,   στύξον ἀνικάτω σύμβολα φυλόπιδοσ.     σιμονιδες   οἵδε τριηκόσιοι, Σπάρτα πατρί, τοῖς συναρίθμοις  ̓ιναχίδαις Θυρέαν ἀμφὶ μαχεσσάμενοι, αὐχένας οὐ στρέψαντεσ, ὅπᾳ ποδὸς ἴχνια πρᾶτον  ἁρμόσαμεν, ταύτᾳ καὶ λίπομεν βιοτάν.  ἄρσενι δ΄ ̓οθρυάδαο φόνῳ κεκαλυμμένον ὅπλον καρύσσει·  Θυρέα, Ζεῦ, Λακεδαιμονίων. αἰ δέ τις ̓αργείων ἔφυγεν μόρον, ἦς ἀπ΄ ̓αδράστου· Σπάρτᾳ δ΄ οὐ τὸ θανεῖν, ἀλλὰ φυγεῖν θάνατοσ.     δαμαγετυς   ὦ Λακεδαιμόνιοι, τὸν ἀρήιον ὔμμιν ὁ τύμβος  Γύλλιν ὑπὲρ Θυρέας οὗτος ἔχει φθίμενον,  ἄνδρας ὃς ̓αργείων τρεῖς ἔκτανε, καὶ τόδ΄ ἔειπεν·   τεθναίην Σπάρτας ἄξια μησάμενοσ.      τψμνες    τὸν παραβάντα νόμους Δαμάτριον ἔκτανε μάτηρ ἁ Λακεδαιμόνιον τὸν Λακεδαιμόνιον.  θηκτὸν δ΄ ἐν προβολᾷ θεμένα ξίφοσ, εἶπεν, ὀδόντα  ὀξὺν ἐπιβρύκουσ1̓, οἷα Λάκαινα γυνά·    ἔρρε κακὸν σκυλάκευμα, κακὰ μερίσ, ἔρρε ποθ΄ ᾅδαν  ἔρρε· τὸν οὐ Σπάρτας ἄξιον οὐδ΄ ἔτεκον.      διοσξοριδες  εἰς δηΐων πέμψασα λόχους Δημαινέτη ὀκτὼ   παῖδασ, ὑπὸ στήλῃ πάντας ἔθαπτε μιᾷ. δάκρυα δ΄ οὐκ ἔρρηξ΄ ἐπὶ πένθεσιν ἀλλὰ τόδ΄ εἶπεν  μοῦνον ἰώ, Σπάρτα, σοὶ τέκνα ταῦτ΄ ἔτεκον.     νιξανδερ   Εὐπυλίδασ, ̓εράτων, Χαῖρισ, Λύκοσ, ̓͂αγισ, ̓αλέξων ἓξ ̓ιφικρατίδα παῖδεσ, ἀπωλόμεθα  Μεσσάνας ὑπὸ τεῖχοσ· ὁ δ΄ ἕβδομος ἄμμε Γύλιππος ἐν πυρὶ θεὶς μεγάλαν ἦλθε φέρων σποδιάν,  Σπάρτᾳ μὲν μέγα κῦδοσ, ̓αλεξίππᾳ δὲ μέγ΄ ἄχθος ματρί τὸ δ΄ ἓν πάντων καὶ καλὸν ἐντάφιον.     ηεγεμον    εἴποι τις παρὰ τύμβον ἰὼν ἀγέλαστος ὁδίτας  τοῦτ΄ ἔποσ·   ̓ογδώκοντ΄ ἐνθάδε μυριάδας   Σπάρτας χίλιοι ἄνδρες ἐπέσχον λήματι Περσῶν,   καὶ θάνον ἀστρεπτεί· Δώριος ἁ μελέτα.       πηαε̈ννυς   οὐκ ἔτλασ, ὤριστε Λεωνίδα, αὖτις ἱκέσθαι Εὐρώταν, χαλεπῷ σπερχόμενος πολέμῳ· ἀλλ΄ ἐπὶ Θερμοπύλαισι τὸ Περσικὸν ἔθνος ἀμύνων  ἐδμάθησ, πατέρων ἁζόμενος νόμιμα.     δαμαγετυς   ὤλεο δὴ πατέρων περὶ ληίδα καὶ σύ, Μαχάτα, δριμὺν ἐπ΄ Αἰτωλοῖς ἀντιφέρων πόλεμον,  πρωθήβασ· χαλεπὸν γὰρ ̓αχαιικὸν ἄνδρα νοῆσαι  ἄλκιμον, εἰς πολιὰν ὅστις ἔμεινε τρίχα.     τηεοδοριδας   οὕτω δὴ Πύλιον τὸν ̓αγήνοροσ, ἄκριτε Μοῖρα,  πρώιον ἐξ ἥβας ἔθρισας Αἰολέων,  κῆρας ἐπισσεύσασα. βίου κύνασ. ὦ πόποι, ἀνὴρ  οἷος ἀμειδήτῳ κεῖται ἕλωρ ̓αίδῃ.     λεονιδας   ἠρίον, οἷον νυκτὶ καταφθιμένοιο καλύπτεις  ὀστέον, οἵην, γαῖ΄, ἀμφέχανες κεφαλήν,  πολλὸν μὲν ξανθαῖσιν ἀρεσκομένου Χαρίτεσσι,  πολλοῦ δ΄ ἐν μνήμῃ πᾶσιν ̓αριστοκράτησ.  ᾔδει ̓αριστοκράτης καὶ μείλιχα δημολογῆσαι, [ στρεβλὴν οὐκ ὀφρὺν ἐσθλὸς ἐφελκόμενοσ· ᾔδει καὶ Βάκχοιο παρὰ κρητῆρος ἄδηριν] ἰθῦναι κείνην εὐκύλικα λαλιὴν ᾔδει καὶ ξείνοισι καὶ ἐνδήμοισι προσηνέα  ἔρδειν. γαῖ΄ ἐρατή, τοῖον ἔχεις φθίμενον.      αρξηιλοξηυς   ὑψηλοὺς Μεγάτιμον ̓αριστοφόωντά τε Νάξου  κίονασ, ὦ μεγάλη γαῖ΄, ὑπένερθεν ἔχεισ.     σιμονιδες   Εὐθυμάχων ἀνδρῶν μνησώμεθα, τῶν ὅδε τύμβοσ, οἳ θάνον εὔμηλον ῥυόμενοι Τεγέαν,  αἰχμηταὶ πρὸ πόληοσ, ἵνα σφίσι μὴ καθέληται  ̔ελλὰς ἀποφθιμένου κρατὸς ἐλευθερίαν.     σιμονιδες   τῶνδέ ποτὲ στέρνοισι τανυγλώχινας ὀιστοὺς  λοῦσεν φοινίσσᾳ θοῦρος ̓́αρης ψακάδι.  ἀντὶ δ΄ ἀκοντοδόκων ἀνδρῶν μνημεῖα θανόντων.  ἄψυχ΄ ἐμψύχων, ἅδε κέκευθε κόνισ.     τηεαετετυς    χείματος οἰνωθέντα τὸν ̓ανταγόρεω μέγαν οἶκον ἐκ νυκτῶν ἔλαθεν πῦρ ὑπονειμάμενον  ὀγδώκοντα δ΄ ἀριθμὸν ἐλεύθεροι ἄμμιγα δούλοις  τῆς ἐχθρῆς ταύτης πυρκαϊῆς ἔτυχον.  οὐκ εἶχον διελεῖν προσκηδέες ὀστέα χωρίσ·  ξυνὴ δ΄ ἦν κάλπισ, ξυνὰ δὲ τὰ κτέρεα·  εἷς καὶ τύμβος ἀνέστη· ἀτὰρ τὸν ἕκαστον ἐκείνων οἶδε καὶ ἐν τέφρᾐ ῥηιδίως ̓αίδησ.     περσες    Μαντιάδασ, ὦ ξεῖνε, καὶ Εὔστρατοσ, υἷες ̓εχέλλου,  Δυμαῖοι, κραναῇ κείμεθ΄ ἐνὶ ξυλόχῳ, ἄγραυλοι γενεῆθεν ὀροιτύποι. οἱ δ΄ ἐπὶ τύμβῳ, μανυταὶ τέχνασ, δουροτόμοι πελέκεισ.      ηεγεσιππυς    ̔ερμιονεὺς ὁ ξεῖνοσ, ἐν ἀλλοδαπῶν δὲ τέθαπται,  Ζωίλοσ, ̓αργείαν γαῖαν ἐφεσσάμενοσ, ἃν ἐπὶ οἱ βαθύκολπος ἀμάσατο δάκρυσι νύμφα  λειβομένα, παῖδὲς τ΄ εἰς χρόα κειράμενοι.     ξαλλιμαξηυς    σύντομος ἦν ὁ ξεῖνοσ· ὃ καὶ στίχοσ· οὐ μακρὰ λέξω·   Θῆρις ̓αρισταίου, Κρὴς ἐπ΄ ἐμοὶ δολιχόσ.     λεονιδας    Πραταλίδα τὸ μνᾶμα Λυκαστίω, ἄκρον ἐρώτων  εἰδότοσ, ἄκρα μάχασ, ἄκρα λινοστασίασ, ἄκρα χοροιτυπίασ. χθόνιοι, [Μίνωϊ τὸν ἄνδρα>  τοῦτον, Κρηταιεῖς Κρῆτα, παρῳκίσατε.     ανονψμι επιγραμματιξι    Πραταλίδᾳ παιδεῖον ̓́ερως πόθον, ̓́αρτεμις ἄγραν,  Μοῦσα χορούσ, ̓́αρης ἐγγυάλιξε μάχαν.  πῶς οὐκ εὐαίων ὁ Λυκάστιοσ, ὃς καὶ ἔρωτι ἆρχε καὶ ἐν μολπᾷ, καὶ δορὶ καὶ στάλικι;     διοσξοριδες    τῆς Σαμίης τὸ μνῆμα Φιλαινίδοσ· ἀλλὰ προσειπεῖν τλῆθί με, καὶ στήλης πλησίον, ὦνερ, ἴθι. οὐκ εἴμ΄ ἡ τὰ γυναιξὶν ἀναγράψασα προσάντη  ἔργα, καὶ Αἰσχύνην οὐ νομίσασα θεὸν    ἀλλὰ φιλαιδήμων, ναὶ ἐμὸν τάφον εἰ δέ τις ἡμέας αἰσχύνων λαμυρὴν ἔπλασεν ἱστορίην,  τοῦ μὲν ἀναπτύξαι χρόνος οὔνομα· τἀμὰ δὲ λυγρὴν  ὀστέα τερφθείη κληδόν΄ ἀπωσαμένησ.     ξαλλιμαξηυς   τᾷδε Σάων ὁ Δίκωνος ̓ακάνθιος ἱερὸν ὕπνον κοιμᾶται. θνάσκειν μὴ λέγε τοὺς ἀγαθούσ.     λεονιδας   Μεμνησθ΄ Εὐβούλοιο σαόφρονοσ, ὦ παριόντεσ.  πίνωμεν κοινὸς πᾶσι λιμὴν ̓αίδησ.     ξαλλιμαξηυς    Δωδεκέτη τὸν παῖδα πατὴρ ἀπέθηκε Φίλιππος  ἐνθάδε, τὴν πολλὴν ἐλπίδα, Νικοτέλην.     ξαλλιμαξηυς    τὸν βαθὺν οἰνοπότην ̓ερασίξενον ἡ δὶς ἐφεξῆς  ἀκρήτου προποθεῖσ1̓ ᾤχετ΄ ἔχουσα κύλιξ.     λεονιδας    Μαρωνὶς ἡ φίλοινοσ, ἡ πίθων σποδόσ, ἐνταῦθα κεῖται γρῆϋσ, ἧς ὑπὲρ τάφου  γνωστὸν πρόκειται πᾶσιν ̓αττικὴ κύλιξ. στένει δὲ καὶ γᾶς νέρθεν, οὐχ ὑπὲρ τέκνων,  οὐδ΄ ἀνδρόσ, οὓς λέλοιπεν ἐνδεεῖς βίου· ἓν δ΄ ἀντὶ πάντων, οὕνεχ΄ ἡ κύλιξ κενή.      διοσξοριδες    τὴν τίτθην ̔ιέρων Σειληνίδα, τήν, ὅτε πίνοι  ζωρόν, ὑπ΄ οὐδεμιῆς θλιβομένην κύλικοσ,  ἀγρῶν ἐντὸς ἔθηκεν, ἵν΄ ἡ φιλάκρητος ἐκείνη  καὶ φθιμένη ληνῶν γείτονα τύμβον ἔχοι.     αριστον   ἀμπελὶς ἡ φιλάκρητος ἐπὶ σκήπωνος ὁδηγοῦ  ἤδη τὸ σφαλερὸν γῆρας ἐρειδομένη,  λαθριδίη Βάκχοιο νεοθλιβὲς ἦρ΄ ἀπὸ ληνοῦ  πῶμα Κυκλωπείην πλησομένη κύλικα·   πρὶν δ΄ ἀρύσαι μογερὰν ἔκαμεν χέρα· γραῦς δὲ παλαιή, ναῦς ἅθ΄ ὑποβρύχιος ζωρὸν ἔδυ πέλαγοσ. Εὐτέρπη δ΄ ἐπὶ τύμβῳ ἀποφθιμένης θέτο σῆμα  λάινον, οἰνηρῶν γείτονα θειλοπέδων.     ξαλλιμαξηυς    τὴν Φρυγίην Αἴσχρην, ἀγαθὸν γάλα, πᾶσιν ἐν ἐσθλοῖς  Μίκκος καὶ ζωὴν οὖσαν ἐγηροκόμει, καὶ φθιμένην ἀνέθηκεν, ἐπεσσομένοισιν ὁρᾶσθαι ἡ γρηῢς μαστῶν ὡς ἀπέχει χάριτασ.     ξαλλιμαξηυς    Κρηθίδα τὴν πολύμυθον, ἐπισταμένην καλὰ παίζειν,  δίζηνται Σαμίων πολλάκι θυγατέρεσ,  ἡδίστην συνέριθον, ἀείλαλον· ἡ δ΄ ἀποβρίζει  ἐνθάδε τὸν πάσαις ὕπνον ὀφειλόμενον.      ξαλλιμαξηυς   εἶχον ἀπὸ σμικρῶν ὀλίγον βίον, οὔτε τι δεινὸν  ῥέζων, οὔτ΄ ἀδικῶν οὐδένα. γαῖα φίλη,  Μικύλος εἴ τι πονηρὸν ἐπῄνεσα, μήτε συ κούφη  γίνεο, μήτ΄ ἄλλοι δαίμονεσ, οἳ μ΄ ἔχετε,     μελεαγερ    παμμῆτορ γῆ, χαῖρε· σὺ τὸν πάρος οὐ βαρὺν εἰς σὲ  Αἰσιγένην καὐτὴ νῦν ἐπέχοις ἀβαρήσ.     διονψσιυς   ̓αγχιτόκον Σατύραν ̓αίδας λάχε, Σιδονία δὲ κρύψε κόνισ, πάτρα δ΄ ἐστονάχησε Τύροσ.     λεονιδας   αὕτα Τιμόκλει΄, αὕτα Φιλώ, αὕτα ̓αριστώ, αὕτα Τιμαιθώ, παῖδες ̓αριστοδίκου, πᾶσαι ὑπ΄ ὠδῖνος πεφονευμέναι· αἷς ἔπι τοῦτο σᾶμα πατὴρ στάσας κάτθαν΄ ̓αριστόδικοσ.     αντιπατερ   ἤπου σὲ χθονίασ, ̓αρετημιάσ, ἐξ ἀκάτοιο Κωκυτοῦ θεμέναν ἴχνος ἐπ΄ ἀιόνι,  οἰχόμενον βρέφος ἄρτι νέῳ φορέουσαν ἀγοστῷ ᾤκτειραν θαλεραὶ Δωρίδες εἰν ἀίδᾳ,   πευθόμεναι τέο κῆρα σὺ δὲ ῥαίνουσα παρειὰς  δάκρυσιν, ἄγγειλας κεῖν΄ ἀνιαρὸν ἔποσ·    διπλόον ὠδίνασα, φίλαι, τέκοσ, ἄλλο μὲν ἀνδρὶ   εὔφρονι καλλιπόμαν, ἄλλο δ΄ ἄγω φθιμένοισ.       ηεραξλιτυς   ἁ κόνις ἀρτίσκαπτοσ, ἐπὶ στάλας δὲ μετώπων σείονται φύλλων ἡμιθαλεῖς στέφανοι γράμμα διακρίναντεσ, ὁδοιπόρε, πέτρον ἴδωμεν, λευρὰ περιστέλλειν ὀστέα φατὶ τίνοσ.      ξεῖν΄, ̓αρετημιάς εἰμι· πάτρα Κνίδοσ· Εὔφρονος ἦλθον   εἰς λέχοσ· ὠδίνων οὐκ ἄμορος γενόμαν   δισσὰ δ΄ ὁμοῦ τίκτουσα, τὸ μὲν λίπον ἀνδρὶ ποδηγὸν   γήρωσ· ὃν δ΄ ἀπάγω μναμόσυνον πόσιοσ.      λεονιδας   ἆ δείλ΄ ̓αντίκλεισ, δειλὴ δ΄ ἐγὼ ἡ τὸν ἐν ἥβης  ἀκμῇ καὶ μοῦνον παῖδα πυρωσαμένη,  ὀκτωκαιδεκέτης ὃς ἀπώλεο, τέκνον ἐγὼ δ΄  ὀρφάνιον κλαίω γῆρας ὀδυρομένη.   βαίην εἰς ̓́αϊδος σκιερὸν δόμον οὔτε μοι ἠὼς ἡδεῖ΄ οὔτ΄ ἀκτὶς ὠκέος ἠελίου. ἆ δείλ΄ ̓αντίκλεισ, μεμορημένε, πένθεος εἴης ἰητήρ, ζωῆς ἔκ με κομισσάμενοσ.     αντιπατερ   τοῦτό τοι, ̓αρτεμίδωρε, τεῷ ἐπὶ σάματι μάτηρ  ἴαχε, δωδεκέτη σὸν γοόωσα μόρον ὤλετ΄   ἐμᾶς ὠδῖνος ὁ πᾶς πόνος εἰς σποδὸν εἰς πῦρ,  ὤλεθ΄ ὁ παμμέλεος γειναμένου κάματοσ·   ὤλετο χἀ ποθινὰ τέρψις σέθεν ἐς γὰρ ἄκαμπτον,  ἐς τὸν ἀνόστητον χῶρον ἔβης ἐνέρων  οὐδ΄ ἐς ἐφηβείαν ἦλθεσ, τέκοσ· ἀντὶ δὲ σεῖο   στάλα καὶ κωφὰ λείπεται ἄμμι κόνισ.       μελεαγερ    οἰκτρότατον μάτηρ σε, Χαρίξενε, δῶρον ἐς ᾅδαν,  ὀκτωκαιδεκέταν ἐστόλισεν χλαμύδι. ἦ γὰρ δὴ καὶ πέτρος ἀνέστενεν, ἁνίκ΄ ἀπ΄ οἴκων ἅλικες οἰμωγᾷ σὸν νέκυν ἠχθοφόρευν.  πένθος δ΄, οὐχ ὑμέναιον ἀνωρύοντο γονῆεσ·  αἰαῖ, τὰς μαστῶν ψευδομένας χάριτασ,  καὶ κενεὰς ὠδῖνασ· ἰὼ κακοπάρθενε Μοῖρα,  στεῖρα γονᾶς στοργὰν ἔπτυσας εἰς ἀνέμουσ.  τοῖς μὲν ὁμιλήσασι ποθεῖν πάρα, τοῖς δὲ τοκεῦσι   πενθεῖν, οἷς δ΄ ἀγνώσ, πευθομένοις ἐλεεῖν.     ξηαερεμον   εὔβουλόν τέκνωσεν ̓αθηναγόρης περὶ πάντων ἥσσονα μὲν μοίρᾳ, κρέσσονα δ΄ εὐλογίᾳ.     μελεαγερ    α. εἶπον ἀνειρομένῳ τίς  καὶ τίνος ἐσσί. β.  φίλαυλος  Εὐκρατίδεω. α. ποδαπὸς δ΄ εὔχεαι   α. ̓́εζησας  δὲ  τίνα στέργων βίον; β. οὐ τὸν ἀρότρου,  οὐδὲ τὸν ἐκ νηῶν, τὸν δὲ σοφοῖς ἕταρον.   α. γήραϊ δ΄ ἢ νηῶν βίον ἔλλιπεσ; β. ἤλυθον ̔́ᾳδαν αὐτοθελεί, Κείων γευσάμενος κυλίκων.   α. ἠ πρέσβυσ; β.  καὶ κάρτα. α. λάχοι νύ σε  βῶλος ἐλαφρὴ  σύμφωνον πινυτῷ σχόντα λόγῳ βίοτον.     ξαλλιμαξηυς    εἴπας ̔́ηλιε, χαῖρε Κλεόμβροτος ̔ωμβρακιώτης ἥλατ΄ ἀφ΄ ὑψηλοῦ τείχεος εἰς ἀΐδαν,  ἄξιον οὐδὲν ἰδὼν θανάτου κακόν, ἀλλὰ Πλάτωνος ἓν τὸ περὶ ψυχῆς γράμμ΄ ἀναλεξάμενοσ.     λεονιδας    μυρίος ἦν, ἄνθρωπε, χρόνος προτοῦ, ἄχρι πρὸς ἠῶ ἦλθεσ, χὠ λοιπὸς μυρίος εἰς ἀίδην. τίς  μοῖρα ζωῆς ὑπολείπεται, ἢ ὅσον ὅσσον  στιγμὴ καὶ στιγμῆς εἴ τι χαμηλότερον;  μικρή σευ ζωὴ τεθλιμμένη· οὐδὲ γὰρ αὐτὴ ἡδεῖ΄, ἀλλ΄ ἐχθροῦ στυγνοτέρη θανάτου. ἐκ τοίης ὥνθρωποι ἀπηκριβωμένοι ὀστῶν  ἁρμονίησ,   ὕψιστ΄ ἠέρα καὶ νεφέλασ· ὦνερ, ἴδ΄ ὡς ἀχρεῖον, ἐπεὶ περὶ νήματος ἄκρον  εὐλὴ ἀκέρκιστον λῶπος ἐφεζομένη· οἷον τὸ     ψαλα, θρῖον ἀπεψιλωμένον οἷον, πόλλον ἀραχναίου στυγνότερον σκελετοῦ.  ἠοῦν ἐξ ἠοῦς ὅσσον σθένοσ, ὦνερ, ἐρευνῶν  εἴης ἐν λιτῇ κεκλιμένος βιοτῇ·   αἰὲν τοῦτο νόῳ μεμνημένος ἄχρις ὁμιλῇς  ζωοῖσ, ἐξ οἵης ἡρμόνισαι καλάμησ.      λεονιδας    χειμέριον ζωὴν ὑπαλεύεο, νεῖο δ΄ ἐς ὅρμον, ὡς κἠγὼ Φείδων ὁ Κρίτου εἰς ἀίδην.     αριστοδιξυς    Δαμὼ καὶ Μάθυμνα τὸν ἐν τριετηρίσιν ̔́ηρας  Εὔφρονα λυσσατὰν ὡς ἐπύθοντο νέκυν,  ζωὰν ἀρνήσαντο, τανυπλέκτων δ΄ ἀπὸ μιτρᾶν  χερσὶ δεραιούχους ἐκρεμάσαντο βρόχουσ.     ανονψμι επιγραμματιξι    εἷς ὅδε Νικάνδρου τέκνων τάφοσ· ἓν φάος ἀοῦς  ἄνυσε τὰν ἱερὰν Λυσιδίκας γενεάν.     διοτιμυς    νυμφίον Εὐαγόρην ποτὶ πενθερὸν ἡ Πολυαίνου  Σκυλλὶς ἀν΄ εὐρείας ἦλθε βοῶσα πύλασ,  παῖδα τὸν ̔ηγεμάχειον ἐφέστιον οὐδ΄ ἄρ΄ ἐκείνη  χήρη πατρῴους αὖθις ἐσῆλθε δόμουσ,   δαιμονίη· τριτάτῳ δὲ κατέφθιτο μηνὶ δυσαίων οὐλομένῃ ψυχῆς δύσφρονι τηκεδόνι.  τοῦτο δ΄ ἐπ΄ ἀμφοτέροισι πολύκλαυτον φιλότητος  ἕστηκεν λείῃ μνῆμα παρὰ τριόδῳ.     μελεαγερ   δάκρυά σοι καὶ νέρθε διὰ χθονόσ, ̔ηλιοδώρα, δωροῦμαι, στοργᾶς λείψανον, εἰς ἀίδαν, δάκρυα δυσδάκρυτα· πολυκλαύτῳ δ΄ ἐπὶ τύμβῳ  σπένδω μνᾶμα πόθων, μνᾶμα φιλοφροσύνασ.   οἰκτρὰ γὰρ οἰκτρὰ φίλαν σε καὶ ἐν φθιμένοις  Μελέαγρος  αἰάζω, κενεὰν εἰς ̔αχέροντα χάριν.  αἰαῖ, ποῦ τὸ ποθεινὸν ἐμοὶ θάλοσ; ἅρπασεν ̔́ᾳδασ, ἅρπασεν ἀκμαῖον δ΄ ἄνθος ἔφυρε κόνισ. ἀλλά σε γουνοῦμαι, Γᾶ παντρόφε, τὰν πανόδυρτον   ἠρέμα σοῖς κόλποισ, μᾶτερ, ἐναγκάλισαι.     τψμνες   μή σοι τοῦτο, Φιλαινί, λίην ἐπικάρδιον ἔστω, εἰ μὴ πρὸς Νείλῳ γῆς μορίης ἔτυχεσ, ἀλλὰ σ1΄ ̓ελευθέρνης ὅδ΄ ἔχει τάφοσ· ἔστι γὰρ ἲση^  πάντοθεν εἰς ἀίδην ἐρχομένοισιν ὁδόσ.     λεονιδας   τίς ποτ΄ ἄρ΄ εἶ; τίνος ἆρα παρὰ τρίβον ὀστέα ταῦτα  τλήμον΄ ἐν ἡμιφαεῖ λάμνακι γυμνὰ μένει;  μνῆμα δὲ καὶ τάφος αἰὲν ἀμαξεύοντος ὁδίτεω  ἄξονι καὶ τροχιῇ̓ λιτὰ παραξέεται·   ἤδη σου καὶ πλευρὰ παρατρίψουσιν ἄμαξαι,  σχέτλιε, σοὶ δ΄ οὐδεὶς οὐδ΄ ἐπὶ δάκρυ βαλεῖ.     τηεοδοριδας    Πέτρος ἐγὼ τὸ πάλαι γυρὴ καὶ ἄτριπτος ἐπιβλὴς  τὴν ̔ηρακλείτου ἔνδον ἔχω κεφαλὴν αἰών μ΄ ἔτριψεν κροκάλαις ἴσον ἐν γὰρ ἀμάξῃ  παμφόρῳ αἰζηῶν εἰνοδίη τέταμαι.   ἀγγέλλω δὲ βροτοῖσι, καὶ ἄστηλός περ ἐοῦσα, θεῖον ὑλακτητὴν δήμου ἔχουσα κύνα.      λεονιδας   ἤδη μευ τέτριπται ὑπεκκεκαλυμμένον ὀστεῦν ἁρμονίᾐ τ΄, ὦνερ, πλὰξ ἐπικεκλιμένη·  ἤδη καὶ σκώληκες ὑπὲκ σοροῦ αὐγάζονται ἡμετέρησ· τί πλέον γῆν ἐπιεννύμεθα;  ἦ γὰρ τὴν οὔπω πρὶν ἰτὴν ὁδὸν ἐτμήξαντο ἄνθρωποι, κατ΄ ἐμῆς νισσόμενοι κεφαλῆσ. ἀλλὰ πρὸς ἐγγαίων, ̓αϊδωνέος ̔ερμεία τε  καὶ Νυκτόσ, ταύτης ἐκτὸς ἴτ΄ ἀτραπιτοῦ.     πηιλιτας   α στάλα βαρύθουσα λέγει τάδε·   τὰν μινύωρον   τὰν μικκὰν ̓αίδας ἅρπασε Θειοδόταν.  χἀ μικκὰ τάδε πατρὶ λέγει πάλιν·   ἴσχεο λύπασ,   Θειόδοτε· θνατοὶ πολλάκι δυστυχέεσ.      ανονψμι επιγραμματιξι    οὔπω τοι πλόκαμοι τετμημένοι, οὐδὲ σελάνας  τοὶ τριετεῖς μηνῶν ἁνιοχεῦντο δρόμοι,  Κλεύδικε, Νικασὶς ὅτε σὰν περὶ λάρνακα μάτηρ,  τλῆμον, ἐπ΄ αἰακτᾷ πόλλ΄ ἐβόα στεφάνα,   καὶ γενέτας Περίκλειτοσ· ἐπ΄ ἀγνώτῳ δ΄ ̓αχέροντι ἡβάσεις ἥβαν, Κλεύδικ΄, ἀνοστοτάταν.     ανονψμι επιγραμματιξι    ̓αίδη ἀλλιτάνευτε καὶ ἄτροπε, τίπτε τοι οὕτω  Κάλλαισχρον ζωᾶς νήπιον ὠρφάνισασ; ἔσται μὰν ὅ γε παῖς ἐν δώμασι Φερσεφονείοις παίγνιον· ἀλλ΄ οἴκοι λυγρὰ λέλοιπε πάθη.      διοσξοριδες    πέντε κόρας καὶ πέντε Βιὼ Διδύμωνι τεκοῦσα ἄρσενασ, οὐδὲ μιᾶς οὐδ΄ ἑνὸς ὠνάσατο· ἣ μέγ΄ ἀρίστη ἐοῦσα καὶ εὔτεκνος οὐχ ὑπὸ παίδων,  ὀθνείαις δ΄ ἐτάφη χερσὶ θανοῦσα Βιώ.     διοσξοριδες    Βάλλεθ΄ ὑπὲρ τύμβου πολιὰ κρίνα, καὶ τὰ συνήθη  τύμπαν΄ ἐπὶ στήλῃ ῥήσσετ΄ ̓αλεξιμένευσ,  καὶ περιδινήσασθε μακρῆς ἀνελίγματα χαίτης  Στρυμονίην ἄφετοι θυιάδες ἀμφὶ πόλιν,  ἣ γλυκερὰ πνεύσαντος ἐφ΄ ὑμετέροισιν   ἀδάπταις  πολλάκι πρὸς μαλακοὺς τοῦδ΄ ἐχόρευε νόμουσ.     ανψτε    πολλάκι τῷδ΄ ὀλοφυδνὰ κόρας ἐπὶ σάματι Κλείνα  μάτηρ ὠκύμορον παῖδ΄ ἐβόασε φίλαν,  ψυχὰν ἀγκαλέουσα Φιλαινίδοσ, ἃ πρὸ γάμοιο  χλωρὸν ὑπὲρ ποταμοῦ χεῦμ΄ ̓αχέροντος ἔβα.     περσες   ὤλεο δὴ πρὸ γάμοιο, Φιλαίνιον, οὐδέ σε μάτηρ  Πυθιὰς ὡραίους ἤγαγεν εἰς θαλάμους  νυμφίου· ἀλλ΄ ἐλεεινὰ καταδρύψασα παρειὰς  τεσσαρακαιδεκέτιν τῷδ΄ ἐκάλυψε τάφῳ.     μνασαλξες    αἰαῖ ̓αριστοκράτεια, σὺ μὲν βαθὺν εἰς ̓αχέροντα  οἴχεαι ὡραίου κεκλιμένα πρὸ γάμου· ματρὶ δὲ δάκρυα σᾷ καταλείπεται, ἅ σ1΄ ἐπὶ τύμβῳ πολλάκι κεκλιμένα κωκύει ἐκ    κεφαλᾶσ.      σαππηο    Τιμάδος ἅδε κόνισ, τὰν δὴ πρὸ γάμοιο θανοῦσαν  δέξατο Φερσεφόνας κυάνεος θάλαμοσ, ἇς καὶ ἀποφθιμένας πᾶσαι νεοθᾶγι σιδάρῳ ἅλικες ἱμερτὰν κρατὸς ἔθεντο κόμαν.     ανψτε    παρθένον ̓αντιβίαν κατοδύρομαι, ἇς ἐπὶ πολλοὶ  νυμφίοι ἱέμενοι πατρὸς ἵκοντο δόμον,  κάλλευς καὶ πινυτᾶτος ἀνὰ κλέοσ· ἀλλ΄ ἐπὶ πάντων  ἐλπίδας οὐλομένα Μοῖρ΄ ἐκύλισε πρόσω.     μνασαλξες    αἰαῖ παρθενίας ὀλοόφρονοσ, ἇς ἄπο φαιδρὰν  ἔκλασας ἁλικίαν, ἱμερόεσσα Κλεοῖ· καδδέ σ1΄ ἀμυξάμεναι περιδάκρυες αἵδ΄ ἐπὶ τύμβῳ  λᾶες Σειρήνων ἕσταμες εἰδάλιμοι.     ανψτε   ̓ωχόμεθ΄, ὦ Μίλητε, φίλη πατρί, τῶν ἀθεμίστων  τὰν ἄνομον Γαλατᾶν κύπριν ἀναινόμεναι, παρθενικαὶ τρισσαὶ πολιήτιδεσ, ἃς ὁ βιατὰς  Κελτῶν εἰς ταύτην μοῖραν ἔτρεψεν ̓́αρησ.  οὐ γὰρ ἐμείναμεν ἅμμα τὸ δυσσεβὲς οὐδ΄ ̔υμέναιον νυμφίον, ἀλλ΄ ̓αίδην κηδεμόν΄ εὑρόμεθα.      αντιπατερ   οὐ νούσῳ ̔ροδόπα τε καὶ ἁ γενέτειρα Βοΐσκα οὐδ΄ ὑπὸ δυσμενέων δούρατι κεκλίμεθα  ἀλλ΄ αὐταί, πάτρας ὁπότ΄ ἔφλεγεν ἄστυ Κορίνθου  γοργὸς ̓́αρησ, ἀίδαν ἄλκιμον εἱλόμεθα.   ἔκτανε γὰρ μάτηρ με διασφακτῆρι σιδάρῳ, οὐδ΄ ἰδίου φειδὼ δύσμορος ἔσχε βίου, ἇψε δ΄ ἐναυχενίῳ δειρὰν βρόχῳ· ἦς γὰρ ἀμείνων  δουλοσύνας ἁμῖν πότμος ἐλευθέριοσ.     ανονψμι επιγραμματιξι   ἐν πόντῳ Σώδαμος ὁ Κρὴς θάνεν, ᾧ φίλα, Νηρεῦ,  δίκτυα καὶ τὸ σὸν ἦν κεῖνο σύνηθες ὕδωρ,  ἰχθυβολεὺς ὁ περισσὸς ἐν ἀνδράσιν. ἀλλὰ θάλασσα οὔ τι διακρίνει χείματος οὐδ΄ ἁλιεῖσ.     αλξαευς   στυγνὸς ἐπ΄ ̓αρκτούρῳ ναύταις πλόοσ· ἐκ δὲ Βορείης  λαίλαπος ̓ασπάσιος πικρὸν ἔτευξα μόρον, οὗ στείχεις παρὰ τύμβον, ὁδοιπόρε· σῶμα δὲ πόντος  ἔκρυψ΄ Αἰγαίῳ ῥαινόμενον πελάγει.  ἠϊθέων δακρυτὸς ἅπας μόροσ· ἐν δὲ θαλάσσῃ  πλεῖστα πολυκλαύτου κήδεα ναυτιλίησ.     σιμονιδες   ἠερίη Γεράνεια, κακὸν λέπασ, ὤφελεν ̓́ιστρον  τῆλε καὶ ἐκ Σκυθέων μακρὸν ὁρᾶν Τάναϊν,   μηδὲ πέλας ναίειν Σκειρωνικὸν οἶδμα θαλάσσησ,  ἄγκεα νιφομένης ἀμφὶ Μεθουριάδοσ.   νῦν δ΄ ὁ μὲν ἐν πόντῳ κρυερὸς νέκυσ· οἱ δὲ βαρεῖαν  ναυτιλίην κενεοὶ τῇδε βοῶσι τάφοι.     δαμαγετυς   καί ποτε Θυμώδησ, τὰ παρ΄ ἐλπίδα κήδεα κλαίων,  παιδὶ Λύκῳ κενεὸν τοῦτον ἔχευε τάφον οὐδὲ γὰρ ὀθνείην ἔλαχεν κόνιν, ἀλλά τις ἀκτὴ Θυνιὰς ἢ νήσων ποντιάδων τις ἔχει·   ἔνθ΄ ὅγε που πάντων κτερέων ἄτερ ὀστέα φαίνει  γυμνὸς ἐπ΄ ἀξείνου κείμενος αἰγιαλοῦ.     αντιπατερ    Δᾶμις ὁ Νυσαιεὺς ἐλαχὺ σκάφος ἔκ ποτε πόντου ̓ιονίου ποτὶ γᾶν ναυστολέων Πέλοποσ, φορτίδα μὲν καὶ πάντα νεὼς ἐπιβήτορα λαόν, κύματι καὶ συρμῷ πλαζομένους ἀνέμων,   ἀσκηθεῖς ἐσάωσε· καθιεμένης δ΄ ἐπὶ πέτραις  ἀγκύρησ, ψυχρῶν κάτθανεν ἐκ νιφάδων  ἠμύσας ὁ πρέσβυσ. ἴδ΄ ὡς λιμένα γλυκὺν ἄλλοις  δούσ, ξένε, τὸν Λήθης αὐτὸς ἔδυ λιμένα.     τηεαετετυς    ναυτίλοι ὦ πλώοντεσ, ὁ Κυμηναῖος ̓αρίστων πάντας ὑπὲρ Ξενίου λίσσεται ὔμμε Διόσ,  εἰπεῖν πατρὶ Μένωνι, παρ΄ ̓ικαρίαις ὅτι πέτραις  κεῖται, ἐν Αἰγαίῳ θυμὸν ἀφεὶς πελάγει.      ασξλεπιαδες   ὦ παρ΄ ἐμὸν στείχων κενὸν ἠρίον, εἶπον, ὁδῖτα,  εἰς Χίον εὖτ΄ ἂν ἵκῃ, πατρὶ Μελησαγόρῃ, ὡς ἐμὲ μὲν καὶ νῆα καὶ ἐμπορίην κακὸς Εὖρος ὤλεσεν, Εὐίππου δ΄ αὐτὸ λέλειπτ΄ ὄνομα.     περσες    Εὔρου χειμέριαί σε καταιγίδες ἐξεκύλισαν,  Φίλλι, πολυκλύστῳ γυμνὸν ἐπ΄ ἠιόνι,  οἰνηρῆς Λέσβοιο παρὰ σφυρὸν αἰγίλιπος δέ  πέτρου ἁλιβρέκτῳ κεῖσαι ὑπὸ πρόποδι.     νιξαενετυς   ἠρίον εἰμὶ Βίτωνοσ, ὁδοιπόρε· εἰ δὲ Τορώνην  λείπων εἰς %    αὐτὴν ἔρχεαι ̓αμφίπολιν,  εἰπεῖν Νικαγόρᾳ, παίδων ὅτι τὸν μόνον αὐτῷ  Στρυμονίης ἐρίφων ὤλεσε πανδυσίῃ.     λεονιδας    α. ἀρχαίης ὦ θινὸς ἐπεστηλωμένον ἄχθοσ,  εἴποις ὅντιν΄ ἔχεισ, ἢ τίνοσ, ἢ ποδαπόν.  β.  Φίντων΄ ̔ερμιονῆα Βαθυκλέοσ, ὃν πολὺ κῦμα ὤλεσεν, ̓αρκτούρου λαίλαπι χρησάμενον.     λεονιδας    Πάρμις ὁ Καλλιγνώτου ἐπακταῖος καλαμευτήσ,  ἄκρος καὶ κίχλης καὶ σκάρου ἰχθυβολεύσ,   καὶ λάβρου πέρκης δελεάρπαγοσ, ὅσσα τε κοίλας  σήραγγας πέτρας τ΄ ἐμβυθίους νέμεται,   ἄγρης ἐκ πρώτης ποτ΄ ἰουλίδα πετρήεσσαν  δακνάζων, ὀλοὴν ἐξ ἁλὸς ἀράμενοσ,  ἔφθιτ΄ ὀλισθηρὴ γὰρ ὑπ΄ ἐκ χερὸς ἀίξασα ᾤχετ΄ ἐπὶ στεινὸν παλλομένη φάρυγα. χὠ μὲν μηρίνθων καὶ δούνακος ἀγκίστρων τε   ἐγγὺς ἀπὸ πνοιὴν ἧκε κυλινδόμενοσ,  νήματ΄ ἀναπλήσας ἐπιμοίρια· τοῦ δὲ θανόντος  Γρίπων ὁ γριπεὺς τοῦτον ἔχωσε τάφον.     σαππηο   τῷ γριπεῖ Πελάγωνι πατὴρ ἐπέθηκε Μενίσκος κύρτον καὶ κώπαν, μνᾶμα κακοζοΐασ.     λεονιδας    κἠν γῇ καὶ πόντῳ κεκρύμμεθα· τοῦτο περισσὸν ἐκ Μοιρέων Θάρσυς Χαρμίδου ἠνύσατο. ἦ γὰρ ἐπ΄ ἀγκύρης ἔνοχον βάρος εἰς ἅλα δύνων, ̓ιόνιὸν θ΄ ὑγρὸν κῦμα κατερχόμενοσ,   τὴν μὲν ἔσωσ1΄, αὐτὸς δὲ μετάτροπος ἐκ βυθοῦ ἔρρων ἤδη καὶ ναύταις χεῖρας ὀρεγνύμενοσ,  ἐβρώθην τοῖόν μοι ἐπ΄ ἄγριον εὖ μέγα κῆτος ἦλθεν, ἀπέβροξεν δ΄ ἄχρις ἐπ΄ ὀμφαλίου.  χἤμισυ μὲν ναῦται, ψυχρὸν βάροσ, ἐξ ἁλὸς ἡμῶν   ἤρανθ΄, ἥμισυ δὲ πρίστις ἀπεκλάσατο· ᾐόνι δ΄ ἐν ταύτῃ κακὰ λείψανα Θάρσυοσ, ὦνερ,  ἔκρυψαν πάτρην δ΄ οὐ πάλιν ἱκόμεθα.      σιμονιδες   ἄνθρωπ΄, οὐ Κροίσου λεύσσεις τάφον, ἀλλὰ γὰρ ἀνδρὸς  χερνήτεω μικρὸς τύμβοσ, ἐμοὶ δ΄ ἱκανόσ.     σιμονιδες   οὐκ ἐπιδὼν νύμφεια λέχη κατέβην τὸν ἄφυκτον  Γόργιππος ξανθῆς Φερσεφόνης θάλαμον.     σιμονιδες   Παυσανίην ἰητρὸν ἐπώνυμον, ̓αγχίτεω υἱόν,  τόνδ΄, ̓ασκληπιάδην, πατρὶς ἔθαψε Γέλα, ὃς πλείστους κρυεραῖσι μαραινομένους ὑπὸ νούσοις  φῶτας ἀπέστρεψεν Φερσεφόνης θαλάμων.     σιμονιδες    σῆμα Θεόγνιδός εἰμι Σινωπέοσ, ᾧ μ΄ ἐπέθηκεν  Γλαῦκος ἑταιρείης ἀντὶ πολυχρονίου.     σιμονιδες   σῶμα μὲν ἀλλοδαπὴ κεύθει κόνισ· ἐν δέ σε πόντῳ,  Κλείσθενεσ, Εὐξείνῳ μοῖρ΄ ἔκιχεν θανάτου πλαζόμενον γλυκεροῦ δὲ μελίφρονος οἴκαδε νόστου  ἤμπλακεσ, οὐδ΄ ἵκευ Χῖον ἐπ΄ ἀμφιρύτην.     σιμονιδες   σῆμα καταφθιμένοιο Μεγακλέος εὖτ΄ ἂν ἴδωμαι,  οἰκτείρω σε, τάλαν Καλλία, οἷ΄ ἔπαθεσ.      σιμονιδες    τῶνδε δι΄  ἀνθρώπων ἀρετὰν οὐχ ἵκετο καπνὸς  αἰθέρα δαιομένης εὐρυχόρου Τεγέασ, οἳ βούλοντο πόλιν μὲν ἐλευθερίᾳ τεθαλυῖαν  παισὶ λιπεῖν, αὐτοὶ δ΄ ἐν προμάχοισι θανεῖν.     σιμονιδες    φῆ ποτε Πρωτόμαχοσ, πατρὸς περὶ χεῖρας ἔχοντοσ, ἡνίκ΄ ἀφ΄ ἱμερτὴν ἔπνεεν ἡλικίην   ὦ, Τιμηνορίδη, παιδὸς φίλου οὔ ποτε λήξεις   οὔτ΄ ἀρετὴν ποθέων οὔτε σαοφροσύνην.      σιμονιδες   αἰδὼς καὶ Κλεόδημον ἐπὶ προχοῇσι Θεαίρου  ἀενάου στονόεντ΄ ἤγαγεν εἰς θάνατον,  Θρηικίῳ κύρσαντα λόχῳ· πατρὸς δὲ κλεεννὸν  Διφίλου αἰχμητὴς υἱὸς ἔθηκ΄ ὄνομα.     σιμονιδες    αἰαῖ, νοῦσε βαρεῖα· τί δὴ ψυχαῖσι μεγαίρεις  ἀνθρώπων ἐρατῇ πὰρ νεότητι μένειν ; ἣ καὶ Τίμαρχον γλυκερῆς αἰῶνος ἄμερσας  ἠίθεον, πρὶν ἰδεῖν κουριδίην ἄλοχον.     σιμονιδες   οἱ μὲν ἐμὲ κτείναντες ὁμοίων ἀντιτύχοιεν,  Ζεῦ Ξένι΄  οἱ δ΄ ὑπὸ γᾶν θέντες ὄναιντο βίου,      ξαλλιμαξηυς   ̓ηῷοι Μελάνιππον ἐθάπτομεν, ἠελίου δὲ  δυομένου Βασιλὼ κάτθανε παρθενικὴ  αὐτοχερί· ζώειν γάρ, ἀδελφεὸν ἐν πυρὶ θεῖσα, οὐκ ἔτλη. δίδυμον δ΄ οἶκος ἐσεῖδε κακὸν   πατρὸς ̓αριστίπποιο· κατήφησεν δὲ Κυρήνη  πᾶσα, τὸν εὔτεκνον χῆρον ἰδοῦσα δόμον.     ξαλλιμαξηυς   ̓αστακίδην τὸν Κρῆτα, τὸν αἰπόλον, ἥρπασε Νύμφη ἐξ ὄρεος καὶ νῦν ἱερὸς ̓αστακίδησ. οὐκέτι Δικταίῃσιν ὑπὸ δρυσίν, οὐκέτι Δάφνιν  ποιμένεσ, ̓αστακίδην δ΄ αἰὲν ἀεισόμεθα.     ξαλλιμαξηυς    δαίμονα τίς  δ΄ εὖ οἶδε τὸν Αὔριον, ἁνίκα καὶ σέ,  Χάρμι, τὸν ὀφθαλμοῖς χθιζὸν ἐν ἁμετέροισ, τᾷ ἑτέρᾳ κλαύσαντες ἐθάπτομεν; οὐδὲν ἐκείνου εἶδε πατὴρ Διοφῶν χρῆμ΄ ἀνιαρότερον.     ξαλλιμαξηυς   ἢν δίζῃ Τίμαρχον ἐν ̓́αϊδοσ, ὄφρα πύθηαι ἤ τι περὶ ψυχῆσ, ἢ πάλι πῶς ἔσεαι,  δίζεσθαι φυλῆς Πτολεμαΐδοσ, υἱέα πατρὸς Παυσανίου· δήεις δ΄ αὐτὸν ἐν εὐσεβέων.     ξαλλιμαξηυς    Κύζικον ἢν ἔλθῃσ, ὀλίγος πόνος ̔ιππακὸν εὑρεῖν  καὶ Διδύμην ἀφανὴς οὔτι γάρ ἡ γενεή· καί σφιν ἀνιηρὸν μὲν ἐρεῖς ἔποσ, ἔμπα δὲ λέξαι  τοῦθ΄, ὅτι τὸν κείνων ὧδ΄ ἐπέχω Κριτίην.      ξαλλιμαξηυς    Τιμονόη, τίς  δ΄ ἐσσί; μὰ δαίμονασ, οὒ σ1΄ ἂν ἐπέγνων,  εἰ μὴ Τιμοθέου πατρὸς ἐπῆν ὄνομα   στήλῃ, καὶ Μήθυμνα τεὴ πόλισ. ἦ μέγα φημὶ  χῆρον ἀνιᾶσθαι σὸν πόσιν Εὐθυμένη.     ξαλλιμαξηυς   οἵτινες ̓αλείοιο παρέρπετε σᾶμα Κίμωνος  ἴστε τὸν ̔ιππαίου παῖδα παρερχόμενοι.     ξαλλιμαξηυς    α. ἦ ῥ΄ ὑπὸ σοὶ Χαρίδας ἀναπαύεται; β. εἰ τὸν ̓αρίμμα  τοῦ Κυρηναίου παῖδα λέγεισ, ὑπ΄ ἐμοί.  α. ὦ Χαρίδα, τί τὰ νέρθε;  γ. πολὺς σκότοσ. α. αἱ δ΄ ἄνοδοι τί;  γ.  ψεῦδοσ. α. ὁ δὲ Πλούτων; γ.  μῦθοσ. α. ἀπωλόμεθα.   γ. οὗτος ἐμὸς λόγος ὔμμιν ἀληθινόσ· εἰ δὲ τὸν ἡδὺν  βούλει, Πελλαίου βοῦς μέγας εἰν ἀίδῃ.     ξαλλιμαξηυς   ὅστις ἐμὸν παρὰ σῆμα φέρεις πόδα, Καλλιμάχου με  ἴσθι Κυρηναίου παῖδά τε καὶ γενέτην.  εἰδείης δ΄ ἄμφω κεν ὁ μέν κοτε πατρίδος ὅπλων ἦρξεν· ὁ δ΄ ἤεισεν κρέσσονα βασκανίησ.  οὐ νέμεσισ· Μοῦσαι γὰρ ὅσους ἴδον ὄμματι παῖδας μὴ λοξῷ πολιοὺς οὐκ ἀπέθεντο φίλουσ.      νιξανδερ    Ζεῦ πάτερ, ̓οθρυάδα τίνα φέρτερον ἔδρακες ἄλλον, ὃς μόνος ἐκ Θυρέας οὐκ ἐθέλησε μολεῖν  πατρίδ΄ ἐπὶ Σπάρταν, διὰ δὲ ξίφος ἤλασε πλευρᾶν,  δοῦλα καταγράψας σκῦλα κατ΄ ̓ιναχιδᾶν;     τηεοδοριδας    Θεύδοτε, κηδεμόνων μέγα δάκρυον, οἵ σε θανόντα  κώκυσαν, μέλεον πυρσὸν ἀναψάμενοι,  αἰνόλινε, τρισάωρε· σὺ δ΄ ἀντὶ γάμου τε καὶ ἥβης  κάλλιπες ἡδίστῃ ματρὶ γόους καὶ ἄχη.     τηεοδοριδας   Εὐρύσορον περὶ σῆμα τὸ Φαιναρέτης ποτὲ κοῦραι κέρσαντο ξανθοὺς Θεσσαλίδες πλοκάμουσ,  πρωτοτόκον καὶ ἄποτμον ἀτυζόμεναι περὶ νύμφην Λάρισσαν δὲ φίλην ἤκαχε καὶ τοκέασ.     τηεοδοριδας    τόλμα καὶ εἰς ἀίδαν καὶ ἐς οὐρανὸν ἄνδρα κομίζει, ἃ καὶ Σωσάνδρου παῖδ΄ ἐπέβασε πυρᾶσ,  Δωρόθεον Φθίᾳ γὰρ ἐλεύθερον ἦμαρ ἰάλλων  ἐρραίσθη Σηκῶν μεσσόθι καὶ Χιμέρασ.     αντιπατερ    μούναν σὺν τέκνοις νεκυοστόλε δέξο με πορθμεῦ  τὰν λάλον ἀρκεῖ σοι φόρτος ὁ Τανταλίδησ·  πληρώσει γαστὴρ μία σὸν σκάφοσ· εἴσιδε κούρους  καὶ κούρασ, Φοίβου σκῦλα καὶ ̓αρτέμιδοσ.      αντιπατερ   αὐτά τοι, τρέσσαντι παρὰ χρέοσ, ὤπασεν ᾅδαν,  βαψαμένα κοίλων ἐντὸς ἄρη λαγόνων,  μάτηρ ἅ σ1΄ ἔτεκεν, Δαμάτριε· φᾶ δὲ σίδαρον  παιδὸς ἑοῦ φύρδαν μεστὸν ἔχουσα φόνου, ἀφριόεν κοναβηδὸν ἐπιπρίουσα γένειον, δερκομένα λοξαῖσ, οἷα Λάκαινα, κόραις    λεῖπε τὸν Εὐρώταν, ἴθι Τάρταρον· ἁνίκα δειλὰν  οἶσθα φυγάν, τελέθεις οὔτ΄ ἐμὸς οὔτε Λάκων.      ισιδορυς   ἔκ με γεωμορίης ̓ετεοκλέα πόντιος ἐλπὶς εἵλκυσεν, ὀθνείης ἔμπορον ἐργασίησ· νῶτα δὲ Τυρσηνῆς ἐπάτευν ἁλόσ· ἀλλ΄ ἅμα νηὶ  πρηνιχθεὶς κείνης ὕδασιν ἐγκατέδυν,  ἀθρόον ἐμβρίσαντος ἀήματοσ. οὐκ ἄρ΄ ἀλωὰς  αὑτὸς ἐπιπνείει κεἰς ὀθόνας ἄνεμοσ.     διονψσιυς    καὶ Διὶ καὶ Βρομίῳ με διάβροχον οὐ μέγ΄ ὀλισθεῖν,  καὶ μόνον ἐκ δοιῶν, καὶ βροτὸν ἐκ μακάρων.     αλεχανδερ   ἄνθρωπε, ζωῆς περιφείδεο, μηδὲ παρ΄ ὥρην  ναυτίλος ἴσθι· καὶ ὣς οὐ πολὺς ἀνδρὶ βίοσ.  δείλαιε Κλεόνικε, σὺ δ΄ εἰς λιπαρὴν Θάσον ἐλθεῖν  ἠπείγευ, Κοίλης ἔμπορος ἐκ Συρίησ,  ἔμποροσ, ὦ Κλεόνικε· δύσιν δ΄ ὑπὸ Πλειάδος αὐτὴν ποντοπορῶν, αὐτῇ Πλειάδι συγκατέδυσ.      μελεαγερ   οὐκέθ΄ ὁμοῦ χιμάροισιν ἔχειν βίον, οὐκέτι ναίειν ὁ τραγόπους ὀρέων Πὰν ἐθέλω κορυφάσ. τί γλυκύ μοι, τί ποθεινὸν ἐν οὔρεσιν; ὤλετο Δάφνισ, Δάφνις ὃς ἡμετέρῃ πῦρ ἔτεκε κραδίῃ.  ἄστυ τόδ΄ οἰκήσω· θηρῶν δέ τις ἄλλος ἐπ΄ ἄγρην  στελλέσθω. τὰ πάροιθ΄ οὐκέτι Πανὶ φίλα.     αλξαευς    οὐδὲ θανὼν ὁ πρέσβυς ἑῷ ἐπιτέτροφε τύμβῳ βότρυν ἀπ΄ οἰνάνθης ἥμερον, ἀλλὰ βάτον,  καὶ πνιγόεσσαν ἄχερδον, ἀποστύφουσαν ὁδιτῶν χείλεα καὶ δίψει καρφαλέον φάρυγα.  ἀλλά τις ̔ιππώνακτος ἐπὴν παρὰ σῆμα νέηται, εὐχέσθω κνώσσειν εὐμενέοντα νέκυν.     πηανιας   ἠρίον οὐκ ἐπὶ πατρί, πολυκλαύτου δ΄ ἐπὶ παιδὸς  Λῦσις ἄχει κενεὴν τήνδ΄ ἀνέχωσε κόνιν, οὔνομα ταρχύσασ, ἐπεὶ οὐχ ὑπὸ χεῖρα τοκήων ἤλυθε δυστήνου λείψανα Μαντιθέου.     ανψτε   Μάνης οὗτος ἀνὴρ ἦν ζῶν ποτε· νῦν δὲ τεθνηκὼς ἶσον Δαρείῳ τῷ μεγάλῳ δύναται.      περσες   οὐ προϊδών, Θεότιμε, κακὴν δύσιν ὑετίοιο ἀρκτούρου, κρυερῆς ἥψαο ναυτιλίησ, ἥ σε, δι΄ Αἰγαίοιο πολυκλήιδι θέοντα  νηί, σὺν οἷς ἑτάροις ἤγαγεν εἰς ἀίδην.   αἰαῖ, ̓αριστοδίκη δὲ καὶ Εὔπολισ, οἳ σ1΄ ἐτέκοντο,  μύρονται, κενεὸν σῆμα περισχόμενοι.     δαμαγετυς   πρὸς σὲ Διὸς Ξενίου γουνούμεθα, πατρὶ Χαρίνῳ  ἄγγειλον Θήβην, ὦνερ, ἐπ΄ Αἰολίδα  μῆνιν καὶ Πολύνικον ὀλωλότε, καὶ τόδε φαίησ, ὡς οὐ τὸν δόλιον κλαίομεν ἄμμι μόρον,   καίπερ ὑπὸ Θρῃκῶν φθίμενοι χερόσ, ἀλλὰ τὸ κείνου  γῆρας ἐν ἀργαλέῃ κείμενον ὀρφανίῃ.     δαμαγετυς   ἔστης ἐν προμάχοισ, Χαιρωνίδη, ὧδ΄ ἀγορεύσασ,  ἢ μόρον, ἢ νίκαν, Ζεῦ, πολέμοιο δίδου, ἡνίκα τοι περὶ Τάφρον ̓αχαιίδα τῇ τότε νυκτὶ  δυσμενέες θρασέος δῆριν ἔθεντο πόνου.   ναὶ μὴν ἀντ΄ ἀρετῆς σε διακριδὸν ̓͂αλις ἀείδει,  θερμὸν ἀνὰ ξείνην αἷμα χέαντα κόνιν.     στατψλλιυς φλαξξυς   ̔́εβρου χειμερίοις ἀταλὸς κρυμοῖσι δεθέντος  κοῦρος ὀλισθηροῖς ποσσὶν ἔθραυσε πάγον,   τοῦ παρασυρομένοιο περιρραγὲς αὐχέν΄ ἔκοψεν  θηγαλέον ποταμοῦ Βιστονίοιο τρύφοσ.  καὶ τὸ μὲν ἡρπάσθη δίναις μέροσ· ἡ δὲ τεκοῦσα  λειφθὲν ὕπερθε τάφῳ μοῦνον ἔθηκε κάρα.  μυρομένη δὲ τάλαινα,  τέκοσ, τέκοσ, εἶπε,  τὸ  μέν σου  πυρκαϊή, τὸ δέ σου πικρὸν ἔθαψεν ὕδωρ.      ανονψμι επιγραμματιξι    πάντα τις ἀρήσαιτο φυγεῖν πλόον, ὁππότε καὶ σύ,  Θεύγενεσ, ἐν Λιβυκῷ τύμβον ἔθευ πελάγει, ἡνίκα σοι κεκμηὸς ἐπέπτατο φορτίδι νηὶ οὖλον ἀνηρίθμων κεῖνο νέφος γεράνων.     ανονψμι επιγραμματιξι    εἰπέ, ποτὶ Φθίαν εὐάμπελον ἢν ποθ΄ ἵκηαι  καὶ πόλιν ἀρχαίαν, ὦ ξένε, Θαυμακίαν. ὡς δρυμὸν Μαλεαῖον ἀναστείβων ποτ΄ ἔρημον εἶδες Λάμπωνος τόνδ΄ ἐπὶ παιδὶ τάφον  Δερξίᾳ, ὅν ποτε μοῦνον ἕλον δόλῳ, οὐδ΄ ἀναφανδόν,  κλῶπες ἐπὶ Σπάρταν δῖαν ἐπειγόμενον.     ηεγεσιππυς    τὴν ἀπὸ πυρκαϊῆς ἐνδέξια φασι κέλευθον  ̔ερμῆν τοὺς ἀγαθοὺς εἰς ̔ραδάμανθυν ἄγειν, ᾗ καὶ ̓αριστόνοοσ, Χαιρεστράτου οὐκ ἀδάκρυτος  παῖσ, ἡγησίλεω δῶμ΄ ̓́αϊδος κατέβη.      ανονψμι επιγραμματιξι   εἶχε κορωνοβόλον πενίης λιμηρὸν ̓αρίστων ὄργανον, ᾧ πτηνὰς ἠκροβόλιζε χένασ,  ἦκα παραστείχων δολίην ὁδόν, οἷος ἐκείνας  ψεύσασθαι λοξοῖς ὄμμασι φερβομένασ.  νῦν δ΄ ὁ μὲν εἰν ἀίδῃ· τὸ δὲ οἱ βέλος ὀρφανὸν ἤχου  καὶ χερόσ· ἡ δ΄ ἄγρη τύμβον ὑπερπέταται.     ςυλιυς λεονιδας    τὰν στάλαν ἐχάραξε Βιάνωρ οὐκ ἐπὶ ματρί,  οὐδ΄ ἐπὶ τῷ γενέτᾳ, πότμον ὀφειλόμενον, παρθενικᾷ δ΄ ἐπὶ παιδί· κατέστενε δ΄, οὐχ ̔υμεναίῳ,  ἀλλ΄ ̓αίδᾳ νύμφαν δωδεκέτιν κατάγων.     ςυλιυς λεονιδας    α. τίς Δαίμων ̓αργεῖος ἐπ΄ ἠρίῳ; ἆρα σύναιμος ἐστὶ Δικαιοτέλουσ; β. ἐστὶ Δικαιοτέλουσ.  α. ἠχὼ τοῦτ΄ ἐλάλησε πανύστατον, ἢ τόδ΄ ἀληθέσ,  κεῖνος ὅδ΄ ἐστὶν ἀνήρ; β.  κεῖνος ὅδ΄ ἐστὶν ἀνήρ.     ςυλιυς λεονιδας    Πέτρος ἔτ΄ ἐν Σιπύλῳ Νιόβη θρήνοις ἀναλύζει  ἑπτὰ δὶς ὠδίνων δυρομένη θάνατον  λήξει δ΄ οὐδ΄ αἰῶνι γόου. τί δ΄ ἀλαζόνα μῦθον φθέγξατο, τὸν ζωῆς ἅρπαγα καὶ τεκέων ;      ςυλιυς λεονιδας    Ναυηγὸς γλαυκοῖο φυγὼν Τρίτωνος ἀπειλὰς ̓ανθεὺς Φθιώτην οὐ φύγεν αἰνόλυκον·  Πηνειοῦ παρὰ χῦμα γὰρ ὤλετο. φεῦ τάλαν ὅστις Νηρεΐδων Νύμφας ἔσχεν ἀπιστοτέρασ.     αγατηιας σξηολαστιξυς    Λητόιος καὶ Παῦλος ἀδελφεὼ ἄμφω ἐόντε  ξυνὴν μὲν βιότου συζυγίην ἐχέτην,  ξυνὰ δὲ καὶ Μοίρης λαχέτην λίνα, καὶ παρὰ θῖνα  Βοσπορίην ξυνὴν ἀμφεβάλοντο κόνιν.  οὐδὲ γὰρ ἀλλήλοιν ζώειν ἀπάνευθε δυνάσθην,  ἀλλὰ συνετρεχέτην καὶ παρὰ Φερσεφόνην.  χαίρετον ὦ γλυκερὼ καὶ ὁμόφρονε· σήματι δ΄ ὑμέων ὤφελεν ἱδρῦσθαι βωμὸς ̔ομοφροσύνησ.     αγατηιας σξηολαστιξυς    α. ὦ ξένε, τί κλαίεισ; β.  διὰ σὸν μόρον. α. οἶσθα τίς  εἰμι;  β. οὐ μὰ τὸν ἀλλ΄ ἔμπης οἰκτρὸν ὁρῶ τὸ τέλοσ.  ἐσσὶ δὲ τίσ; α. Περίκλεια. β.  γυνὴ τίνοσ; α. ἀνδρὸς ἀρίστου,  ῥήτοροσ, ἐξ ̓ασίησ, οὔνομα Μεμνονίου.   β.  πῶς δέ σε Βοσπορίη κατέχει κόνισ; α. εἴρεο  μοῖραν, ἥ μοι τῆλε πάτρης ξεῖνον ἔδωκε τάφον.  β.  παῖδα λίπες ; α. τριέτηρον, ὃς ἐν μεγάροισιν ἀλύων  ἐκδέχεται μαζῶν ἡμετέρων σταγόνα.  β.  αἴθε καλῶς ζώοι. α. ναί, ναί, φίλοσ, εὔχεο κείνῳ,  ὄφρα μοι ἡβήσας δάκρυ φίλον σταλάοι.      δαμασξιυς    Ζωσίμη, ἡ πρὶν ἐοῦσα μόνῳ τῷ σώματι δούλη,  καὶ τῷ σώματι νῦν εὗρεν ἐλευθερίην.     πηιλιππυς    Λατύπος ̓αρχιτέλης ̓αγαθάνορι παιδὶ θανόντι  χερσὶν ὀιζυραῖς ἡρμολόγησε τάφον,  αἰαῖ, πέτρον ἐκεῖνον, ὃν οὐκ ἐκόλαψε σίδηροσ,  ἀλλ΄ ἐτάκη πυκινοῖς δάκρυσι τεγγόμενοσ..   φεῦ, στήλη φθιμένῳ κούφη μένε, κεῖνος ἵν΄ εἴπῃ·   ὄντως πατρῴη χεὶρ ἐπέθηκε λίθον.     ςοαννες βαρβυξαλλυς   ἐς πόσιν ἀθρήσασα παρ΄ ἐσχατίης λίνα μοίρης ᾔνεσα καὶ χθονίουσ, ᾔνεσα καὶ ζυγίουσ· τοὺς μὲν, ὅτι ζωὸν λίπον ἀνέρα· τοὺς δ΄, ὅτι τοῖον.  ἀλλὰ πατήρ μίμνοι παισὶν ἐφ΄ ἡμετέροισ.     ςοαννες βαρβυξαλλυς    τοῦτο σαοφροσύνας ἀντάξιον εὕρεο, Νοστώ· δάκρυά σοι γαμέτας σπεῖσε καταφθιμένᾳ.     τηεοδορυς    νηλειὴς ̓αίδησ· ἐπὶ σοὶ δ΄ ἐγέλασσε θανόντι, Τίτυρε, καὶ νεκύων θῆκέ σε μιμολόγον.     φλαϝιυς ξψρυς    τρεῖς ἐτέων δεκάδεσ, Μαίης χρόνοσ· ἐς τρία δ΄ ἄλλα  ἔτρεχεν, ἀλλ΄ ̓αίδης πικρὸν ἔπεμψε βέλοσ· θηλυτέρην δ΄ ἥρπαξε ῥόδων καλύκεσσιν ὁμοίην,  πάντ΄ ἀπομαξαμένην ἔργα τὰ Πηνελόπησ.      ανονψμι επιγραμματιξι    ̓́ͅαδης μὲν σύλησεν ἐμῆς νεότητος ὀπώρην, κρύψε δὲ παππῴῳ μνήματι τῷδε λίθοσ. οὔνομα ̔ρουφῖνος γενόμην, παῖς Αἰθερίοιο,  μητρὸς δ΄ ἐξ ̓αγάθησ· ἀλλὰ μάτην γενόμην.  ἐς γὰρ ἄκρον μούσης τε καὶ ἥβης ἧκον ἐλάσσασ,  φεῦ, σοφὸς εἰς ἀίδην, καὶ νέος εἰς ἔρεβοσ.  κώκυε καὶ σὺ βλέπων τάδε γράμματα μακρόν, ὁδῖτα· δὴ γὰρ ἔφυς ζῳῶν ἢ πάις ἠὲ πατήρ.     τηεοσεβεια   εἶδεν ̓ακεστορίη τρία πένθεα· κείρατο χαίτην πρῶτον ἐφ΄ ̔ιπποκράτει, καὶ δεύτερον ἀμφὶ Γαληνῷ·  καὶ νῦν ̓αβλαβίου γοερῷ περὶ σήματι κεῖται, αἰδομένη μετὰ κεῖνον ἐν ἀνθρώποισι φανῆναι.     παυλυς σιλεντιαριυς   εἰ καὶ ἐπὶ ξείνης σε, Λεόντιε, γαῖα καλύπτει, εἰ καὶ ἐρικλαύτων τῆλ΄ ἔθανες γονέων, πολλά σοι ἐκ βλεφάρων ἐχύθη περιτύμβια φωτῶν  δάκρυα, δυστλήτῳ πένθεϊ δαπτομένων.   πᾶσι γὰρ ἦσθα λίην πεφιλημένοσ, οἷά τε πάντων ξυνὸς ἐὼν κοῦροσ, ξυνὸς ἐὼν ἕταροσ.  αἰαῖ, λευγαλέη καὶ ἀμείλιχος ἔπλετο Μοῖρα,  μηδὲ τεῆς ἥβησ, δύσμορε, φεισαμένη.     ςυλιανυς   ἡ Φύσις ὠδίνασα πολὺν χρόνον ἀνέρ΄ ἔτικτεν ἄξιον εἰς ἀρετὴν τῶν προτέρων ἐτέων,   τὸν Κρατερὸν σοφίην τε καὶ οὔνομα, τὸν καὶ ἀνιγροῖς  κινήσαντα γόῳ δάκρυον ἀντιπάλοισ.  εἰ δὲ νέος τέθνηκεν, ὑπέρτερα νήματα Μοίρης  μέμφεο, βουλομένης κόσμον ἄκοσμον ἔχειν.     ςυλιανυς   ὦ φθέγμα Κρατεροῖο, τί σοι πλέον εἴ γε καὶ αὐδῆς  ἔπλεο καὶ σιγῆς αἴτιον ἀντιπάλοισ;  ζῶντος μὲν γὰρ ἅπαντες ἐφώνεον· ἐκ δὲ τελευτῆς  ὑμετέρης ἰδίην αὖθις ἔδησαν ὄπα.   οὔτις γὰρ μετὰ σεῖο μόρον τέτληκε τανύσσαι ὦτα λόγοισ· κρατερῷ δ΄ ἓν τέλος ἠδὲ λόγοισ.     παυλυς σιλεντιαριυς   σιγᾷς Χρυσεόμαλλε τὸ χάλκεον, οὐκέτι δ΄ ἡμῖν  εἰκόνας ἀρχεγόνων ἐκτελέεις μερόπων  νεύμασιν ἀφθόγγοισι· τεὴ δ΄, ὄλβιστε, σιωπὴ  νῦν στυγερὴ τελέθει, τῇ πρὶν ἐθελγόμεθα.     ανονψμι επιγραμματιξι   τῇδὲ ποτ΄ ἀκτερέιστον ἐδέξατο γαῖα χανοῦσα  Λαοδίκην, δηΐων ὕβριν ἀλευομένην.  σῆμα δ΄ ἀμαλδύναντος ἀνωίστοιο χρόνοιο,  Μάξιμος ἔκδηλον θῆκ΄ ̓ασίης ὕπατοσ,   καὶ κούρης χάλκειον ἐπεὶ τύπον ἐφράσατ΄ ἄλλῃ  κείμενον ἀκλειῶσ, τῷδ΄ ἐπέθηκε κύκλῳ.      ςυλιανυς   αὐτὴν Θειοδότην ὁ ζωγράφοσ. αἴθε δὲ τέχνης  ἤμβροτε, καὶ λήθην δῶκεν ὀδυρομένοισ.     μαξεδονιυς ιι    γαῖα, καὶ Εἰλείθυια, σὺ μὲν τέκεσ, ἡ δὲ καλύπτεισ· χαίρετον ἀμφοτέρας ἤνυσα τὸ στάδιον. εἶμι δέ, μὴ νοέων πόθι νίσομαι· οὐδὲ γὰρ ὑμέας ἢ τίνος ἢ τίς  ἐὼν οἶδα πόθεν μετέβην.     αγατηιας σξηολαστιξυς    Κανδαύλου τόδε σῆμα· δίκη δ΄ ἐμὸν οἶτον ἰδοῦσα οὐδὲν ἀλιτραίνειν τὴν παράκοιτιν ἔφη.  ἤθελε γὰρ δισσοῖσιν ὑπ΄ ἀνδράσι μηδὲ φανῆναι,  ἀλλ΄ ἢ τὸν πρὶν ἔχειν, ἢ τὸν ἐπιστάμενον.  χρῆν ἄρα Κανδαύλην παθέειν κακὸν οὐ γὰρ ἂν ἔτλη  δεῖξαι τὴν ἰδίην ὄμμασιν ἀλλοτρίοισ.     αγατηιας σξηολαστιξυς   ἑπτά με δὶς λυκάβαντας ἔχουσαν ἀφήρπασε δαίμων, ἣν μούνην Διδύμῳ πατρὶ Θάλεια τέκεν. ἆ Μοῖραι, τί τοσοῦτον ἀπηνέεσ, οὐδ΄ ἐπὶ παστοὺς  ἠγάγετ΄ οὐδ΄ ἐρατῆς ἔργα τεκνοσπορίησ;  οἱ μὲν γὰρ γονέες με γαμήλιον εἰς ̔υμέναιον  μέλλον ἄγειν στυγεροῦ δ΄ εἰς ̓αχέροντος ἔβην. ἀλλὰ θεοί, λίτομαι, μητρός γε γόους πατέρος τε  παύσατε, τηκομένων εἵνεκ΄ ἐμεῦ φθιμένησ.      αγατηιας σξηολαστιξυς    ναὶ λίτομαι, παροδῖτα, φίλῳ κατάλεξον ἀκοίτῃ, εὖτ΄ ἂν ἐμὴν λεύσσῃς πατρίδα Θεσσαλίην    κάτθανε σὴ παράκοιτισ, ἔχει δέ μιν ἐν χθονὶ τύμβοσ,   αἰαῖ, Βοσπορίης ἐγγύθεν ἠιόνοσ·   ἀλλά μοι αὐτόθι τεῦχε κενήριον ἐγγύθι σεῖο,  ὄφρ΄ ἀναμιμνῄσκῃ τῆς ποτε κουριδίησ.      ανονψμι επιγραμματιξι    Δουλκίτιον μὲν ἄνακτες ἄκρον βιότοιο πρὸς ὄλβον  ἤγαγον ἐξ ἀρετῆς καὶ κλέος ἀνθυπάτων ὡς δὲ Φύσις μιν ἔλυσεν ἀπὸ χθονόσ, ἀθάνατοι μὲν αὐτὸν ἔχουσι θεοί, σῶμα δὲ σηκὸς ὅδε.     λεοντιυς μινοταυρυς    ̓ορφέος οἰχομένου, τάχα τις τότε λείπετο Μοῦσα·  σεῦ δέ, Πλάτων, φθιμένου, παύσατο καὶ κιθάρη· ἦν γὰρ ἔτι προτέρων μελέων ὀλίγη τις ἀπορρὼξ ἐν σαῖς σῳζομένη καὶ φρεσὶ καὶ παλάμαισ.     αγατηιας σξηολαστιξυς   οὐχ ὁσίοις λεχέεσσιν ἐτέρπετο λάθριος ἀνήρ,  λέκτρον ὑποκλέπτων ἀλλοτρίης ἀλόχου·  ἐξαπίνης δὲ δόμων ὀροφὴ πέσε, τοὺς δὲ κακούργους  ἔσκεπεν, ἀλλήλοις εἰσέτι μισγομένουσ.   ξυνὴ δ΄ ἀμφοτέρους κατέχει παγίσ· εἰν ἑνὶ δ΄ ἄμφω  κεῖνται, συζυγίης οὐκέτι παυόμενοι.      λεοντιυς μινοταυρυς    Χειρεδίου τόδε σῆμα, τὸν ἔτρεφεν ̓ατθὶς ἄρουρα  εἰκόνα ῥητήρων τῆς προτέρης δεκάδοσ, ῥηιδίως πείθοντα δικασπόλον· ἀλλὰ δικάζων  οὔποτε τῆς ὀρθῆς οὐδ΄ ὅσον ἐτράπετο.     αγατηιας σξηολαστιξυς    θεσμοὶ μὲν μεμέληντο συνήθεες ̓αγαθονίκῳ·  μοῖρα δὲ δειμαίνειν οὐ δεδάηκε νόμουσ· ἀλλά μιν ἁρπάξασα σοφῶν ἤμερσε θεμίστων,  οὔπω τῆς νομίμης ἔμπλεον ἡλικίησ.  οἰκτρὰ δ΄ ὑπὲρ τύμβοιο κατεστονάχησαν ἑταῖροι  κείμενον, οὗ θιάσου κόσμον ὀδυρόμενοι· ἡ δὲ κόμην τίλλουσα γόῳ πληκτίζετο μήτηρ,  αἰαῖ, τὸν λαγόνων μόχθον ἐπισταμένη.  ἔμπης ὄλβιος οὗτοσ, ὃς ἐν νεότητι μαρανθεὶς   ἔκφυγε τὴν βιότου θᾶσσον ἀλιτροσύνην.     λεοντιυς μινοταυρυς    σῆμα ̔ρόδησ· Τυρίη δὲ γυνὴ πέλεν ἀντὶ δὲ πάτρης  ἵκετο τήνδε πόλιν, κηδομένη τεκέων. αὕτη ἀειμνήστοιο λέχος κόσμησε Γεμέλλου, ὃς πάρος εὐνομίης ἴδμονα θῆκε πόλιν.  γρηῢς μὲν μόρον εὗρεν, ὄφελλε δὲ μυρία κύκλα  ζώειν τῶν ἀγαθῶν οὐ δεχόμεσθα κόρον.     ςυλιανυς    α. κάτθανεσ, ὦ Πύρρων; β.  ἐπέχω. α. πυμάτην μετὰ μοῖραν  φὴς ἐπέχειν; β.  ἐπέχω. α. σκέψιν ἔπαυσε τάφοσ.      ςυλιανυς   ὅστις με τριόδοισι μέσαις τάρχυσε θανόντα,  λυγρὰ παθὼν τύμβου μηδ΄ ὀλίγοιο τύχοι,  πάντες ἐπεὶ Τίμωνα νέκυν πατέουσιν ὁδῖται,  καὶ μόρος ἄμμι μόνοις ἄμμορος ἡσυχίησ.     αγατηιας σξηολαστιξυς    τὸν κρατερὸν Πανοπῆα, τὸν ἀγρευτῆρα λεόντων,  τὸν λασιοστέρνων παίγνια παρδαλίων,  τύμβος ἔχει· γλαφυρῆς γὰρ ἀπὸ χθονὸς ἔκτανε δεινὸς  σκορπίοσ, οὐτήσας ταρσὸν ὀρεσσιβάτην.   αἰγανέη δὲ τάλαινα σίγυνά τε πὰρ χθονὶ κεῖται,  αἰαῖ, θαρσαλέων παίγνια δορκαλίδων.     λεοντιυς μινοταυρυς    Πέτρου ὁρᾷς ῥητῆρος ἀεὶ γελόωσαν ὀπωπήν,  ἐξόχου εἰν ἀγοραῖσ, ἐξόχου. ἐν φιλίῃ. ἐν δὲ Διωνύσου θηεύμενος ὤλετο μοῦνοσ, ὑψόθεν ἐκ τέγεος σὺν πλεόνεσσι πεσών,   βαιὸν ἐπιζήσασ, ὅσον ἤρκεσε. τοῦτον ἔγωγε  ἄγριον οὐ καλέω, τὸν δὲ φύσει θάνατον.     ςυλιανυς   οὔποτέ με κρύψεις ὑπὸ πυθμένα νείατον αἴης  τόσσον, ὅσον κρύψαι πάνσκοπον ὄμμα Δίκησ.     ςυλιανυς    ἀντὶ φόνου τάφον ἄμμι χαρίζεαι, ἀλλὰ καὶ αὐτὸς  ἴσων ἀντιτύχοις οὐρανόθεν χαρίτων.      ςυλιανυς   χαῖρέ μοι, ὦ ναυηγέ, καὶ εἰς ̓αίδαο περήσας  μέμφεο μὴ πόντου κύμασιν, ἀλλ΄ ἀνέμοισ.  κεῖνοι μὲν σ1΄ ἐδάμασσαν ἁλὸς δέ σε μείλιχον ὕδωρ ἐς χθόνα καὶ πατέρων ἐξεκύλισε τάφουσ.     αγατηιας σξηολαστιξυς    ̓αβάλε μηδ΄ ἐγένοντο γάμοι, μὴ νύμφια λέκτρα· οὐ γὰρ ἂν ὠδίνων ἐξεφάνη πρόφασισ.  νῦν δ΄ ἡ μὲν τριτάλαινα γυνὴ τίκτουσα κάθηται,  γαστρὶ δὲ δυσκόλπῳ νεκρὸν ἔνεστι τέκοσ·  τρισσὴ δ΄ ἀμφιλύκη δρόμον ἤνυσεν, ἐξότε μίμνει τὸ βρέφος ἀπρήκτοις ἐλπίσι τικτόμενον.  κούφη σοὶ τελέθει γαστήρ, τέκοσ, ἀντὶ κονίησ· αὕτη γάρ σε φέρει, καὶ χθονὸς οὐ χατέεισ.     ςυλιανυς   Πλώεις ναυηγόν με λαβὼν καὶ σήματι χώσας ;  πλῶε, Μαλειάων ἄκρα φυλασσόμενοσ·  αἰεὶ δ΄ εὐπλοΐην μεθέποις φίλοσ· ἢν δέ τι ῥέξῃ  ἄλλο Τύχη, τούτων ἀντιάσαις χαρίτων.     ςυλιανυς    Μύγδων τέρμα βίοιο λαχὼν, αὐτόστολος ἦλθεν  εἰς ἀίδην, νεκύων πορθμίδος οὐ χατέων. ἣν γὰρ ἔχε ζώων βιοδώτορα, μάρτυρα μόχθων,  ἄγραις εἰναλίαις πολλάκι βριθομένην,   τήνδε καὶ ἐν θανάτῳ λάχε σύνδρομον, εὖτε τελευτὴν εὕρετο συλλήξας ὁλκάδι καιομένῃ. οὕτω πιστὸν ἄνακτι πέλεν σκάφοσ, οἶκον ἀέξον  Μύγδονι, καὶ σύμπλουν ἐς βίον, ἐς θάνατον,     ςυλιανυς    οὔτι σε πόντος ὄλεσσε καὶ οὐ πνείοντες ἀῆται,  ἀλλ΄ ἀκόρητος ἔρως φοιτάδος ἐμπορίησ.  εἴη μοι γαίης ὀλίγος βίοσ· ἐκ δὲ θαλάσσης  ἄλλοισιν μελέτω κέρδος ἀελλομάχον.     ςυλιανυς  εἰς Πάμφιλον φιλόσοφον  χθών σε τέκεν, πόντος δὲ διώλεσε, δέκτο δὲ θῶκος  Πλουτῆοσ· κεῖθεν δ΄ οὐρανὸν εἰσανέβησ. οὐχ ὡς ναυηγὸς δὲ βυθῷ θάνεσ, ἀλλ΄ ἵνα πάντων  κλήροις ἀθανάτων, Πάμφιλε, κόσμον ἄγῃσ.     παυλυς σιλεντιαριυς   Δαμόχαρις Μοίρης πυμάτην ὑπεδύσατο σιγήν.  φεῦ· τὸ καλὸν Μούσης βάρβιτον ἠρεμέει· ὤλετο γραμματικῆς ἱερὴ βάσισ. ἀμφιρύτη Κῶσ,  καὶ πάλι πένθος ἔχεις οἷον ἐφ΄ ̔ιπποκράτει.     αγατηιας σξηολαστιξυς    μηδὲν ἀπαγγείλειας ἐς ̓αντιόχειαν, ὁδῖτα, μὴ πάλιν οἰμώξῃ χεύματα Κασταλίησ,  οὕνεκεν ἐξαπίνης Εὐστόργιος ἔλλιπε μοῦσαν,  θεσμῶν τ΄ Αὐσονίων ἐλπίδα μαψιδέην,  ἑβδόματον δέκατόν τε λαχὼν ἔτοσ· ἐς δὲ κονίην  ἠμείφθη κενεὴν εὔσταχυς ἡλικίη. καὶ τὸν μὲν κατέχει χθόνιος τάφοσ· ἀντὶ δ΄ ἐκείνου  οὔνομα καὶ γραφίδων χρώματα δερκόμεθα.     ςυλιανυς    α. κλεινὸς ̓ιωάννησ. β. θνητόσ, λέγε. α. γαμβρὸς ἀνάσσησ.  β.  θνητὸς ὅμωσ. α. γενεῆς ἄνθος ̓αναστασίου.  β.  θνητοῦ κἀκείνου. α. βίον ἔνδικοσ. β. οὐκέτι τοῦτο θνητὸν ἔφησ· ἀρεταὶ κρείσσονές εἰσι μόρου.     ςυλιανυς   ̔υπατίου τάφος εἰμί· νέκυν δ΄ οὔ φημι καλύπτειν  τόσσου τόσσος ἐὼν Αὐσονίων προμάχου·  γαῖα γὰρ αἰδομένη λιτῷ μέγαν ἀνέρα χῶσαι  σήματι, τῷ πόντῳ μᾶλλον ἔδωκεν ἔχειν.     ςυλιανυς   αὐτὸς ἄναξ νεμέσησε πολυφλοίσβοισι θαλάσσης  κύμασιν, ̔υπατίου σῶμα καλυψαμένοισ·  ἤθελε γάρ μιν ἔχειν γέρας ὕστατον, οἷα θανόντα,  καὶ μεγαλοφροσύνης κρύψε θάλασσα χάριν.   ἔνθεν, πρηϋνόου κραδίης μέγα δεῖγμα, φαεινὸν τίμησεν σήματι σήματι τῷδε νέκυν.      αγατηιας σξηολαστιξυς    τὰν πάρος ἀνθήσασαν ἐν ἀγλαΐᾳ καὶ ἀοιδᾷ,  τὰν πολυκυδίστου μνάμονα θεσμοσύνασ, Εὐγενίαν κρύπτει χθονία κόνισ· αἱ δ΄ ἐπὶ τύμβῳ κείραντο πλοκάμους Μοῦσα, Θέμισ, Παφίη.     ςυλιανυς    μνῆμα σόν, ὦ Θεόδωρε, πανατρεκέσ, οὐκ ἐπὶ τύμβῳ, ἀλλ΄ ἐνὶ βιβλιακῶν μυριάσιν σελίδων,  αἷσιν ἀνεζώγρησας ἀπολλυμένων, ἀπὸ λήθης  ἁρπάξασ, νοερῶν μόχθον ἀοιδοπόλων.     ςυλιανυς    κάτθανε μὲν Θεόδωροσ· ἀοιδοπόλων δὲ παλαιῶν  πληθὺς οἰχομένη νῦν θάνεν ἀτρεκέωσ. πᾶσα γὰρ ἐμπνείοντι συνέπνεε, πᾶσα δ΄ ἀπέσβη  σβεννυμένου· κρύφθη δ΄ εἰν ἑνὶ πάντα τάφῳ.     αγατηιας σξηολαστιξυς    ναὶ μὰ τὸν ἐν γαίῃ πύματον δρόμον, οὔτε μ΄ ἄκοιτις  ἔστυγεν, οὔτ΄ αὐτὸς Θεύδοτος Εὐγενίης  ἐχθρὸς ἑκὼν γενόμην ἀλλὰ φθόνος ἠέ τις ἄτη  ἡμέας ἐς τόσσην ἤγαγεν ἀμπλακίην.   νῦν δ΄ ἐπὶ Μινῴην καθαρὴν κρηπῖδα μολόντες ἀμφότεροι λευκὴν ψῆφον ἐδεξάμεθα.      ςυλιανυς   ἡ γλυκερὸν μέλψασα καὶ ἄλκιμον, ἡ θρόον αὐδῆς  μούνη θηλυτέρης στήθεσι ῥηξαμένη,  κεῖται σιγαλέη· τόσον ἔσθενε νήματα Μοίρησ, ὡς λιγυρὰ κλεῖσαι χείλεα Καλλιόπησ.     ςυλιανυς   οὔτε φύσις θήλεια, καὶ οὐ πολιοῖο καρήνου  ἀδρανίη φωνῆς σῆς κατέλυσε βίην  ἀλλὰ μόλις ξυνοῖσι νόμοις εἴξασα τελευτῆσ, φεῦ, φεῦ, Καλλιόπη, σὴν κατέλυσας ὄπα.     ςυλιανυς    οὔνομα μὲν Κάλη, φρεσὶ δὲ πλέον ἠὲ προσώπῳ,  κάτθανε· φεῦ, Χαρίτων ἐξαπόλωλεν ἔαρ.  καὶ γὰρ ἔην Παφίῃ πανομοίιοσ, ἀλλὰ συνεύνῳ  μούνῳ· τοῖς δ΄ ἑτέροις Παλλὰς ἐρυμνοτάτη.  τίς  λίθος οὐκ ἐγόησεν, ὅτ΄ ἐξήρπαξεν ἐκείνην εὐρυβίης ̓αίδης ἀνδρὸς ἀπ΄ ἀγκαλίδων ;     ςυλιανυς   ὥριος εἷχέ σε παστάσ, ἀώριος εἷλέ σε τύμβοσ, εὐθαλέων Χαρίτων ἄνθοσ, ̓αναστασίη. σοὶ γενέτησ, σοὶ πικρὰ πόσις κατὰ δάκρυα λείβει,  σοὶ τάχα καὶ πορθμεὺς δακρυχέει νεκύων  οὐ γὰρ ὅλον λυκάβαντα διήνυσας ἄγχι συνεύνου,  ἀλλ΄ ἑκκαιδεκέτιν, φεῦ, κατέχει σε τάφοσ.      ςυλιανυς    φεῦ, φεῦ, ἀμετρήτων χαρίτων ἔαρ ἡδὺ μαραίνει  ἀμφὶ σοὶ ὠμοφάγων χεῖμα τὸ νερτερίων.  καὶ σὲ μὲν ἥρπασε τύμβος ἀπ΄ ἠελιώτιδος αἴγλησ, πέμπτον ἐφ΄ ἑνδεκάτῳ πικρὸν ἄγουσαν ἔτοσ,  σὸν δὲ πόσιν γενέτην τε κακαῖς ἀλάωσεν ἀνίαισ,  οἷς πλέον ἠελίου λάμπεσ, ̓αναστασίη.     αγατηιας σξηολαστιξυς   Εὐστάθιε, γλυκερὸν μὲν ἔχεις τύπον ἀλλά σε κηρὸν δέρκομαι, οὐδ΄ ἔτι σοι κεῖνο τὸ λαρὸν ἔπος ἕζεται ἐν στομάτεσσι· τεὴ δ΄ εὐάνθεμος ἥβη,  αἰαῖ, μαψιδίη νῦν χθονός ἐστι κόνισ.  πέμπτου καὶ δεκάτου γὰρ ἐπιψαύσας ἐνιαυτοῦ τετράκις ἓξ μούνους ἔδρακες ἠελίουσ· οὐδὲ τεοῦ πάππου θρόνος ἤρκεσεν, οὐ γενετῆρος ὄλβοσ. πᾶς δὲ τεὴν εἰκόνα δερκόμενος  τὴν ἄδικον Μοῖραν καταμέμφεται, οὕνεκα τοίην,  ἆ μέγα νηλειήσ, ἔσβεσεν ἀγλαΐην.     ςυλιανυς    α. ἄγριός ἐστι Χάρων. β.  πλέον ἤπιοσ. α. ἥρπασεν ἤδη  τὸν νέον. β.  ἀλλὰ νόῳ τοῖς πολιοῖσιν ἴσον.  α. τερπωλῆς δ΄ ἀπέπαυσεν. β.  ̓απεστυφέλιξε δὲ μόχθων.  α. οὐκ ἐνόησε γάμουσ. β. οὐδὲ γάμων ὀδύνασ.      παυλυς σιλεντιαριυς    λέκτρα σοι ἀντὶ γάμων ἐπιτύμβια, παρθένε κούρη,  ἐστόρεσαν παλάμαις πενθαλέαις γενέται. καὶ σὺ μὲν ἀμπλακίας βιότου καὶ μόχθον ̓ελευθοῦς  ἔκφυγεσ· οἱ δὲ γόων πικρὸν ἔχουσι νέφοσ.   δωδεκέτιν γὰρ μοῖρα, Μακηδονίη, σε καλύπτει,  κάλλεσιν ὁπλοτέρην, ἤθεσι γηραλέην.     ςυλιανυς    σοὶ σορὸν εὐλάιγγα, ̔ροδοῖ, καὶ τύμβον ἐγείρει, ῥύσιά τε ψυχῆς δῶρα πένησι νέμει,  ἀντ΄ εὐεργεσίης γλυκερὸς πόσισ· ὅττι θανοῦσα  ὠκύμορος κείνῳ δῶκας ἐλευθερίην.     παυλυς σιλεντιαριυς   Πρηΰσ, ἐλευθερίην ἐπιειμένοσ, ἡδὺς ἰδέσθαι, ἐν βιότῳ προλιπὼν υἱέα γηροκόμον,  τύμβον ἔχει Θεόδωρος ἐπ΄ ἐλπίδι κρέσσονι μοίρησ, . ὄλβιος ἐν καμάτοισ, ὄλβιος ἐν θανάτῳ.     παλλαδας    Ψυλλὼ πρεσβυγενὴς τοῖς κληρονόμοις φθονέσασα, αὐτὴ κληρονόμος τῶν ἰδίων γέγονεν  ἁλλομένη δὲ τάχος κατέβη δόμον εἰς ̓αίδαο,  ταῖς δαπάναις τὸ ζῆν σύμμετρον εὑρομένη.   πάντα φαγοῦσα βίον συναπώλετο ταῖς δαπάναισιν ἥλατο δ΄ εἰς ἀίδην, ὡς ἀπεκερμάτισεν,      ευτολμιυς   υἱέος ὠκυμόρου θάνατον πενθοῦσα Μενίππη  κωκυτῷ μεγάλῳ πνεῦμα συνεξέχεεν, οὐδ΄ ἔσχεν παλίνορσον ἀναπνεύσασα γοῆσαι·  ἀλλ΄ ἅμα καὶ θρήνου παύσατο καὶ βιότου.     παυλυς σιλεντιαριυς    ̓αττικὸς ἐς ξυνήν με παναγρέος ἐλπίδα Μοίρης  θυμῷ θαρσαλέῳ ζῶν ἐλάχηνε τάφον,  παίζων ἐξ ἀρετῆς θανάτου φόβον. ἀλλ΄ ἐπὶ δηρὸν  ἠέλιος σοφίης μιμνέτω ἠελίῳ.     παλλαδας   ἥρπασέ τις νύμφην, καὶ τὸν γάμον ἥρπασε δαίμων,  ψυχῶν συλήσας τερπομένην ἀγέλην.  εἷς γάμος εἰκοσιπέντε τάφους ἔπλησε θανόντων.  πάνδημος δὲ νεκρὼν εἷς γέγονεν θάλαμοσ.  νύμφη Πενθεσίλεια πολύστονε, νυμφίε Πενθεῦ,  ἀμφοτέρων ὁ γάμος πλούσιος ἐν θανάτοισ.     ευτολμιυς    παρθενικὴν ̔ελένην μετ΄ ἀδελφεὸν ἄρτι θανόντα  δειλαίη μήτηρ κόψατο διπλασίωσ.  μνηστῆρες δ΄ ἐγόησαν ἴσον γόον ἦν γὰρ ἑκάστῳ  θρηνεῖν τὴν μήπω μηδενὸς ὡς ἰδίην.      αγατηιας σξηολαστιξυς    φεῦ, φεῦ, τὴν δεκάτην ̔ελικωνίδα, τὴν λυραοιδὸν  ̔ρώμης καὶ Φαρίησ, ἥδε κέκευθε κόνισ. ὤλετο φορμίγγων τερετίσματα, λῆξαν ἀοιδαί, ὥσπερ ̓ιωάννῃ πάντα συνολλύμενα.   καὶ τάχα θεσμὸν ἔθηκαν ἐπάξιον ἐννέα Μοῦσαι,  τύμβον ̓ιωάννης ἀνθ΄ ̔ελικῶνος ἔχειν.     διογενες  ἐπὶ Διογένει ἀδελφόπαιδι   σοὶ τόδε, Διόγενεσ, θαλερῆς μνημήιον ἥβης  πόντῳ ἐν Εὐξείνῳ θήκατο Φρὺξ γενέτησ,  φεῦ, πάτρης ἑκὰς ὅσσον. ἄγεν δέ σε νεῦμα Θεοῖο,  πατρὸς ἀδελφειῷ πένθος ὀφειλόμενον,  ὅς σε περιστείλας ἱερῇ παλάμῃ τε καὶ εὐχῇ  γείτονα τῆς μακάρων θῆκε χοροστασίησ.     αγατηιας σξηολαστιξυς    ̔ελλανὶς τριμάκαιρα καὶ ἁ χαρίεσσα Λάμαξις  ἤστην μὲν πάτρας φέγγεα Λεσβιάδοσ·  ὅκκα δ΄ ̓αθηναίῃσι σὺν ὁλκάσιν ἐνθάδε κέλσας  τὰν Μυτιληναίων γᾶν ἀλάπαξε Πάχησ,   τᾶν κουρᾶν ἀδίκως ἠράσσατο, τὼς δὲ συνεύνως  ἔκτανεν, ὡς τήνας τῇδε βιησόμενοσ.  ταὶ δὲ κατ΄ Αἰγαίοιο ῥόου πλατὺ λαῖτμα φερέσθην,  καὶ ποτὶ τὰν κραναὰν Μοψοπίαν δραμέτην  δάμῳ δ΄ ἀγγελέτην ἀλιτήμονος ἔργα Πάχητοσ,   μέσφα μιν εἰς ὀλοὴν κῆρα συνηλασάτην..   τοῖα μὲν, ὦ κούρα, πεπονήκατον ἂψ δ΄ ἐπὶ πάτραν ἥκετον, ἐν δ΄ αὐτᾷ κεῖσθον ἀποφθιμένα· εὖ δὲ πόνων ἀπόνασθον, ἐπεὶ ποτὶ σᾶμα συνεύνων εὕδετον, ἐς κλεινᾶς μνᾶμα σαοφροσύνασ·   ὑμνεῦσιν δ΄ ἔτι πάντες ὁμόφρονας ἡρωίνασ,  πάτρας καὶ ποσίων πήματα τισαμένασ.     ανονψμι επιγραμματιξι   Εὐμόλπου φίλον υἱὸν ἔχει τὸ Φαληρικὸν οὖδας  Μουσαῖον, φθίμενον σῶμ΄ ὑπὸ τῷδε τάφῳ.     ανονψμι επιγραμματιξι   ὧδε Λίνον Θηβαῖον ἐδέξατο γαῖα θανόντα,  Μούσης Οὐρανίης υἱὸν ἐυστεφάνου.     ανονψμι επιγραμματιξι    Θρήικα χρυσολύρην τῇδ΄ ̓ορφέα Μοῦσαι ἔθαψαν, ὃν κτάνεν ὑψιμέδων Ζεὺς ψολόεντι βέλει.     ανονψμι επιγραμματιξι   ἄνδρα σοφὸν Κλεόβουλον ἀποφθίμενον καταπενθεῖ ἥδε πάτρα Λίνδος πόντῳ ἀγαλλομένη.     ανονψμι επιγραμματιξι    πλούτου καὶ σοφίης πρύτανιν πατρὶς ἥδε Κόρινθος  κόλποις ἀγχίαλος γῆ Περίανδρον ἔχει.      διογενες λαερτιυς    μήποτε λυπήσῃ σε τὸ μή σε τυχεῖν τινοσ, ἀλλὰ  τέρπεο πᾶσιν ὁμῶς οἷσι δίδωσι θεόσ·  καὶ γὰρ ἀθυμήσας ὁ σοφὸς Περίανδρος ἀπέσβη, οὕνεκεν οὐκ ἔτυχεν πρήξιος ἧς ἔθελεν.     ανονψμι επιγραμματιξι   ἐνθάδ΄ ἐγὼ Σοφοκλῆς στυγερὸν δόμον ̓́αϊδος ἔσβην  κάμμοροσ, εἴδατι Σαρδῴῳ σελίνοιο γελάσκων. ὣς μὲν ἐγών, ἕτεροι δ΄ ἄλλωσ· πάντες δέ τε πάντωσ.     αντιπηιλυς    Βόρχος ὁ βουποίμην ὅτ΄ ἐπὶ γλυκὺ κηρίον εἷρπεν,  αἰγίλιπα σχοίνῳ πέτρον ἐπερχόμενοσ, εἵπετό οἱ σκυλάκων τις ὁ καὶ βοσίν, ὃς φάγε λεπτὴν  σχοῖνον ἀνελκομένῳ χραινομένην μέλιτι·  κάππεσε δ΄ εἰς ̓αίδαο· τὸ δ΄ ἀτρυγὲς ἀνδράσιν ἄλλοις  κεῖνο μέλι ψυχῆς ὤνιον εἰρύσατο.     αεμιλιανυς   ἕλκε, τάλαν, παρὰ μητρὸς ὃν οὐκέτι μαστὸν ἀμέλξεισ· ἕλκυσον ὑστάτιον νᾶμα καταφθιμένησ·  ἤδη γὰρ ξιφέεσσι λιπόπνοοσ· ἀλλὰ τὰ μητρὸς φίλτρα καὶ εἰν ἀίδῃ παιδοκομεῖν ἔμαθεν.      διοδορυς   ἔρροισ, ̓ιονίοιο πολυπτοίητε θάλασσα, νηλὴσ, ̓αίδεω πορθμὲ κελαινοτάτου, ἣ τόσσους κατέδεξο. τίς  ἂν τεά, κάμμορε, λέξαι  αἴσυλα, δυστήνων αἶσαν ὀπιζόμενοσ;  Αἰγέα καὶ Λαβέωνα σὺν ὠκυμόροισιν ἑταίροις νηί τε σὺν πάσῃ βρύξας ἁλιρροθίῃ.     αντιπατερ    εἰδότα κἠπ΄ ̓́ατλαντα τεμεῖν πόρον, εἰδότα Κρήτης  κύματα καὶ Πόντου ναυτιλίην Μέλανοσ,  Καλλιγένευς Διόδωρον ̓ολύνθιον ἴσθι θανόντα ἐν λιμένι, πρῴρης νύκτερον ἐκχύμενον,  δαιτὸς ἐκεῖ τὸ περισσὸν ὅτ΄ ἤμεεν. ἆ πόσον ὕδωρ ὤλεσε τὸν τόσσῳ κεκριμένον πελάγει.     ανονψμι επιγραμματιξι   ἐσχατιαὶ Λιβύων Νασαμωνίδεσ, οὐκέτι θηρῶν  ἔθνεσιν ἠπείρου νῶτα βαρυνόμεναι, ἠχοῖ ἐρημαίαισιν ἐπηπύσεσθε λεόντων  ὠρυγαῖς ψαμάθους ἄχρις ὑπὲρ Νομάδων,   φῦλον ἐπεὶ νήριθμον ἐν ἰχνοπέδαισιν ἀγρευθὲν ἐς μίαν αἰχμηταῖς Καῖσαρ ἔθηκεν ὁ παῖσ· αἱ δὲ πρὶν ἀγραύλων ἐγκοιτάδες ἀκρώρειαι  θηρῶν, νῦν ἀνδρῶν εἰσὶ βοηλασίαι.      διοδορυς ζονας    ἡμιτελῆ θάλαμόν τε καὶ ἐγγύθι νυμφικὰ λέκτρα, κοῦρε, λιπὼν ὀλοὴν οἶμον ἔβης ̓αίδου·  Θύνιον ̓αστακίην δὲ μάλ΄ ἤκαχεσ, ἥ σε μάλιστα  οἰκτρὰ τὸν ἡβητὴν κώκυεν ἠίθεον,  ̔ιππάρχου κλαίουσα κακὸν μόρον, εἴκοσι ποίας μοῦνον ἐπεὶ βιότου πλήσαο καὶ πίσυρασ.     ξριναγορας   ἠρνήσαντο καὶ ἄλλαι ἑὸν πάρος οὔνομα νῆσοι  ἀκλεέσ, ἐς δ΄ ἀνδρῶν ἦλθον ὁμωνυμίην·  κληθείητε καὶ ὔμμες ̓ερωτίδεσ· οὐ νέμεσίς τοι, ὀξεῖαι, ταύτην κλῆσιν ἀμειψαμέναισ.   παιδὶ γάρ, ὃν τύμβῳ Δίης ὑπεθήκατο βώλου, οὔνομα καὶ μορφὴν αὐτὸς ἔδωκεν ̓́ερωσ. ὦ χθὼν σηματόεσσα, καὶ ἡ παρὰ θινὶ θάλασσα,  παιδὶ σὺ μὲν κούφη κεῖσο, σὺ δ΄ ἡσυχίη.     αντιπατερ   ἦ χθαμαλὴν ὑπέδυς ὁ τόσος κόνιν; εἰς σέ τις ἀθρῶν,  Σώκρατεσ, ̔ελλήνων μέμψεται ἀκρισίην·  νηλέεσ, οἳ τὸν ἄριστον ἀπώλεσαν, οὐδὲ ἓν αἰδοῖ  δόντεσ. τοιοῦτοι πολλάκι Κεκροπίδαι.     αντιπηιλυς   ἤδη που πάτρης πελάσας σχεδόν,  αὔριον, εἶπον,   ἡ μακρὴ κατ΄ ἐμοῦ δυσπλοΐη κοπάσει.  οὔπω χεῖλος ἔμυσε, καὶ ἦν ἴσος ̓́αϊδι πόντοσ, καί με κατέτρυχεν κεῖνο τὸ κοῦφον ἔποσ.   πάντα λόγον πεφύλαξο τὸν αὔριον· οὐδὲ τὰ μικρὰ  λήθει τὴν γλώσσης ἀντίπαλον Νέμεσιν.      απολλονιδες   ἢν ἄρα Μιλήτου Φοιβήιον ὅρμον> ἵκησθε,  λέξατε Διογένει πένθιμον ἀγγελίην,  παῖς ὅτι οἱ ναυηγὸς ὑπὸ χθονὶ κεύθεται ̓́ανδρου  Δίφιλοσ, Αἰγαίου κῦμα πιὼν πελάγευσ.     διοδορυς    κλίμακος ἐξ ὀλίγης ὀλίγον βρέφος ἐν Διοδώρου  κάππεσεν, ἐκ δ΄ ἐάγη καίριον ἀστράγαλον,  δινηθεὶς προκάρηνοσ. ἐπεὶ δ΄ ἴδε θεῖον ἄνακτα ἀντόμενον, παιδνὰς αὐτίκ΄ ἔτεινε χέρασ.   ἀλλὰ σὺ νηπιάχου δμωόσ, κόνι, μήποτε βρίθειν  ὀστέα, τοῦ διετοῦς φειδομένη Κόρακοσ.     ξριναγορας    καὶ αὐτὴ ἤχλυσεν ἀκρέσπερος ἀντέλλουσα μήνη, πένθος ἑὸν νυκτὶ καλυψαμένη, οὕνεκα τὴν χαρίεσσαν ὁμώνυμον εἶδε Σελήνην  ἄπνουν εἰς ζοφερὸν δυομένην ἀίδην.   κείνῃ γὰρ καὶ κάλλος ἑοῦ κοινώσατο φωτὸσ,  καὶ θάνατον κείνης μίξεν ἑῷ κνέφεϊ.     αντιπηιλυς   Νεκροδόκον κλιντῆρα Φίλων ὁ πρέσβυς ἀείρων ἐγκλιδόν, ὄφρα λάβοι μισθὸν ἐφημέριον,  σφάλματος ἐξ ὀλίγοιο πεσὼν θάνεν ἦν γὰρ ἕτοιμος  εἰς ἀίδην, ἐκάλει δ΄ ἡ πολιὴ πρόφασιν  ὃν δ΄ ἄλλοις ἐφόρει νεκυοστόλον, αὐτὸς ἐφ΄ αὑτῷ  ἀσκάντην ὁ γέρων ἀχθοφορῶν ἔλαθεν.      αντιπηιλυς    ναῦν ̔ιεροκλείδης ἔσχεν σύγγηρον, ὁμόπλουν,  τὴν αὐτὴν ζωῆς καὶ θανάτου σύνοδον,  πιστὴν ἰχθυβολεῦντι συνέμπορον. οὔτις ἐκείνης  πώποτ΄ ἐπέπλωσεν κῦμα δικαιοτέρη·   γήραος ἄχρις ἔβοσκε πονευμένη· εἶτα θανόντα ἐκτέρισεν· συνέπλω δ΄ ἄχρι καὶ ̓αίδεω.     ξριναγορας   ποιμὴν ὦ μάκαρ, εἴθε κατ΄ οὔρεος ἐπροβάτευον κἠγὼ, ποιηρὸν τοῦτ΄ ἀνὰ λευκόλοφον, κριοῖς ἁγητῆρσι ποτ΄ ἐβληχημένα βάζων, ἢ πικρῇ βάψαι νήοχα πηδάλια  ἅλμῃ. τοιγὰρ ἔδυν ὑποβένθιοσ· ἀμφὶ δὲ ταύτην θῖνά με ῥοιβδήσας Εὖρος ἐφωρμίσατο.     αντιπατερ    Πύρρος ὁ μουνερέτης ὀλίγῃ νηῒ λεπτὰ ματεύων φυκία καὶ τριχίνης μαινίδας ἐκ καθέτησ,  ἠιόνων ἀποτῆλε τυπεὶς κατέδουπε κεραυνῷ·  νηῦς δὲ πρὸς αἰγιαλοὺς ἔδραμεν αὐτομάτη   ἀγγελίην θείῳ καὶ λιγνύϊ μηνύουσα, καὶ φράσαι ̓αργῴην οὐκ ἐπόθησε τρόπιν.     ξριναγορας    παίδων ἀλλαχθέντι μόρῳ ἔπι τοῦτ΄ ἐλεεινὴ  μήτηρ ἀμφοτέρους εἶπε περισχομένη·    καὶ νέκυν οὐ σέο, τέκνον, ἐπ΄ ἤματι τῷδε γοήσειν   ἤλπισα, καὶ ζωοῖς οὐ σὲ μετεσσόμενον.ὄψεσθαι·   νῦν δ΄ οἱ μὲν ἐς ὑμέας ἠμείφθησαν   δαίμονεσ, ἄψευστον δ΄ ἵκετο πένθος ἐμοί.       αντιπατερ   πᾶσα θάλασσα θάλασσα· τί Κυκλάδας στενὸν ̔́ελλης  κῦμα καὶ ̓οξείας ἠλεὰ μεμφόμεθα;  ἄλλως τοὔνομ΄ ἔχουσιν ἐπεὶ τί με, τὸν προφυγ́οντα  κεῖνα, Σκαρφαιεὺς ἀμφεκάλυψε λιμήν;  νόστιμον εὐπλοΐην ἀρῷτό τισ· ὡς τά γε πόντου πόντοσ, ὁ τυμβευθεὶς οἶδεν ̓αρισταγόρησ.     αντιπατερ    ̔ριγηλὴ ναύταις ἐρίφων δύσισ, ἀλλὰ Πύρωνι  πουλὺ γαληναίη χείματος ἐχθροτέρη·  νῆα γὰρ ἀπνοΐῃ πεπεδημένου ἔφθασε ναύταις  ληιστέων ταχινὴ δίκροτος ἐσσυμένη·   χεῖμα δέ μιν προφυγόντα γαληναίῳ ἐπ΄ ὀλέθρῳ  ἔκτανον ἆ λυγρῆς δειλὲ καχορμισίησ.     αντιπηιλυς    σῆμα δυωδεκάμοιρον ἀφεγγέος ἠελίοιο,  τοσσάκις ἀγλώσσῳ φθεγγόμενον στόματι, εὖτ΄ ἂν θλιβομένοιο ποτὶ στενὸν ὕδατος ἀὴρ αὐλὸν ἀποστείλῃ πνεῦμα διωλύγιον,  θῆκεν ̓αθήναιος δήμῳ χάριν, ὡς ἂν ἐναργὴς  εἴη κἠν φθονεραῖς ἠέλιος νεφέλαισ.     απολλονιδες    Σύρου καὶ Δήλοιο κλύδων μέσος υἷα Μενοίτην  σὺν φόρτῳ Σαμίου κρύψε Διαφανέοσ,  εἰς ὅσιον σπεύδοντα πλόου τάχοσ· ἀλλὰ θάλασσα  ἐχθρὴ καὶ νούσῳ πατρὸς ἐπειγομένοισ.      ξριναγορας   ̔υμνίδα τὴν Εὐάνδρου, ἐράσμιον αἰὲν ἄθυρμα οἰκογενέσ, κούρην αἱμύλον εἰναέτιν, ἥρπασασ, ὦ ἄλλιστ΄ ̓αίδη, τί πρόωρον ἐφιεὶς  μοῖραν τῇ πάντως σεῖὸ ποτ΄ ἐσσομένῃ;     βιανορ    ὕστατον ἐθρήνησε τὸν ὠκύμορον Κλεαρίστη  παῖδα, καὶ ἀμφὶ τάφῳ πικρὸν ἔπαυσε βίον  κωκύσασα γὰρ ὅσσον ἐχάνδανε μητρὸς ἀνίη, οὐκέτ΄ ἐπιστρέψαι πνεύματος ἔσχε τόνουσ.   θηλύτεραι, τί τοσοῦτον ἐμετρήσασθε τάλαιναι  θρῆνον, ἵνα κλαύσητ΄ ἄχρι καὶ ̓αίδεω;     ξριναγορας   τί δύστην΄ ὄλβοιο Φιλόστρατε, ποῦ σοι ἐκεῖνα σκῆπτρα καὶ αἱ βασιλέων ἄφθονοι ἐντυχίαι,^  αἷσιν ἐπῃώρησας ἀεὶ βίον; ἦ ἐπὶ Νείλῳ  δαίοις ὢν περίοπτος ὅροισ;   ὀθνεῖοι καμάτους τοὺς σοὺς διεμοιρήσαντο,     ανψτε    λοίσθια δὴ τάδε πατρὶ φίλῳ περὶ χεῖρε βαλοῦσα εἶπ΄ ̓ερατὼ, χλωροῖς δάκρυσι λειβομένα·    ὦ πάτερ, οὔ τοι ἔτ΄ εἰμί, μέλας δ΄ ἐμὸν ὄμμα καλύπτει  ἤδη ἀποφθιμένης κυάνεος θάνατος        σιμονιδες    ὕστατα δὴ τάδ΄ ἔειπε φίλην ποτὶ μητέρα Γοργὼ  δακρυόεσσα, δέρης χερσὶν ἐφαπτομένη·    αὖθι μένοις παρὰ πατρί, τέκοις δ΄ ἐπὶ λῴονι μοίρᾳ   ἄλλαν, σῷ πολιῷ γήραϊ καδεμόνα.      λεονιδας   ἐσθλὸς ̓αριστοκράτης ὅτ΄ ἀπέπλεεν εἰς ̓αχέροντα, εἶπ΄ ὀλιγοχρονίης ἁψάμενος κεφαλῆσ·    παίδων τις μνήσαιτο, καὶ ἑδνώσαιτο γυναῖκα,  εἰ καί μιν δάκνοι δυσβίοτος πενίη·    ζωὴν στυλώσαιτο· κακὸς δ΄ ἄστυλος ἰδέσθαι  οἶκοσ· ὃ δ΄ αὖ λῷστον,^ τἀνέρος ἐσχαρεὼν  εὐκίων φαίνοιτο, καὶ ἐν πολυκαέι ὄγκῳ  ἐμπρέποι,^ αὐγάζων δαλὸν ἐπεσχάριον  ᾔδει ̓αριστοκράτης τὸ κρήγυον ἀλλὰ γυναικῶν,  ὤνθρωπ΄, ἤχθαιρεν τὴν ἀλιτοφροσύνην.     ανψτε   ἀντί τοι εὐλεχέος θαλάμου σεμνῶν θ΄ ὑμεναίων  μάτηρ στῆσε τάφῳ τῷδ΄ ἐπὶ μαρμαρίνῳ παρθενικάν, μέτρον τε τεὸν καὶ κάλλος ἔχοισαν,  Θερσί· ποτιφθεγκτὰ δ΄  ἔπλεο καὶ φθιμένα.     στατψλλιυς φλαξξυς    φεῦγε θαλάσσια ἔργα, βοῶν δ΄  ἐπιβάλλευ ἐχέτλῃ, εἲ τί τοι ἡδὺ μακρῆς πείρατ΄ ἰδεῖν βιοτῆσ·  ἠπείρῳ γὰρ ἔνεστι μακρὸς βίοσ· εἰν ἁλὶ δ΄ οὔ πως εὐμαρὲς εἰς πολιὴν ἀνδρὸς ἰδεῖν κεφαλήν.      ευπηοριον   οὐχ ὁ τρηχὺς ἔλαιος ἐπ΄ ὀστέα κεῖνα καλύπτει, οὐδ΄ ἡ κυάνεον γράμμα λαλοῦσα πέτρη·  ἀλλὰ τὰ μὲν Δολίχης τε καὶ αἰπεινῆς Δρακάνοιο  ̓ικάριον ῥήσσει κῦμα περὶ κροκάλαισ·   ἀντὶ δ΄ ἐγὼ ξενίης Πολυμήδεος ἡ κενεὴ χθὼν  ὠγκώθην Δρυόπων διψάσιν ἐν βοτάναισ.     λεονιδας   ἠχήεσσα θάλασσα, τί τὸν Τιμάρεος οὕτως  πλώοντ΄ οὐ πολλῇ νηὶ Τελευταγόρην,  ἄγρια χειμήνασα, κατεπρηνώσαο πόντῳ  σὺν φόρτῳ, λάβρον κῦμ΄ ἐπιχευαμένη;  χὠ μέν που καύηξιν ἢ ἰχθυβόροις λαρίδεσσιν  τεθρήνητ΄ ἄπνους εὐρεῖ ἐπ΄ αἰγιαλῷ·  Τιμάρης δὲ κενὸν τέκνου κεκλαυμένον ἀθρῶν  τύμβον, δακρύει παῖδα Τελευταγόρην.     πανξρατες   ὤλεσεν Αἰγαίου διὰ κύματος ἄγριος ἀρθεὶς λὶψ ̓επιηρείδην ̔υάσι δυομέναισ, αὐτὸν ἑῇ σὺν νηὶ καὶ ἀνδράσιν ᾧ τόδε σῆμα  δακρύσας κενεὸν παιδὶ πατὴρ ἔκαμεν.     λεονιδας    αἰεὶ ληισταὶ καὶ ἁλιφθόροι, οὐδὲ δίκαιοι  Κρῆτεσ· τίς  Κρητῶν οἶδε δικαιοσύνην; ὡς καὶ ἐμὲ πλώοντα σὺν οὐκ εὐπίονι φόρτῳ  Κρηταιεῖς ὦσαν Τιμόλυτον καθ΄ ἁλόσ,   δείλαιον. κἠγὼ μὲν ἁλιζώοις λαρίδεσσι  κέκλαυμαι, τύμβῳ δ΄ οὐχ ὕπο Τιμόλυτοσ.      λεονιδας    ἀρκεῖ μοι γαίης μικρὴ κόνισ· ἡ δὲ περισσὴ  ἄλλον ἐπιθλίβοι πλούσια κεκλιμένον  στήλη, τὸ σκληρὸν νεκρῶν βάροσ· εἴ με θανόντα γνώσοντ΄, ̓αλκάνδρῳ τοῦτο τί Καλλιτέλευσ;     λεονιδας    τὴν ὀλίγην βῶλον καὶ τοῦτ΄ ὀλιγήριον, ὦνερ, σῆμα ποτίφθεγξαι τλάμονος ̓αλκιμένευσ, εἰ καὶ πᾶν κέκρυπται ὑπ΄ ὀξείης παλιούρου καὶ βάτου, ἥν ποτ΄ ἐγὼ δήϊον ̓αλκιμένησ.     λεονιδας    ποιμένες οἳ ταύτην ὄρεος ῥάχιν οἰοπολεῖτε αἶγας κεὐείρους ἐμβοτέοντες ὄισ, Κλειταγόρῃ, πρὸς Γῆσ, ὀλίγην  χάριν, ἀλλὰ προσηνῆ τίνοιτε, χθονίης εἵνεκα Φερσεφόνησ.   βληχήσαιντ΄ ὄιές μοι, ἐπ΄ ἀξέστοιο δὲ ποιμὴν  πέτρης συρίζοι πρηέα βοσκομέναισ· εἴαρι δὲ πρώτῳ λειμώνιον ἄνθος ἀμέρσας  χωρίτης στεφέτω τύμβον ἐμὸν στεφάνῳ, καί τις ἀπ΄ εὐάρνοιο καταχραίνοιτο γάλακτι   οἰόσ, ἀμολγαῖον μαστὸν ἀνασχόμενοσ,  κρηπῖδ΄ ὑγραίνων ἐπιτύμβιον εἰσὶ θανόντων  εἰσὶν ἀμοιβαῖαι κἀν φθιμένοις χάριτεσ.     λεονιδας    γνώσομαι εἴ τι νέμεις ἀγαθοῖς πλέον, ἢ καὶ ὁ δειλὸς ἐκ σέθεν ὡσαύτως ἶσον, ὁδοιπόρ΄, ἔχει.   χαιρέτω οὗτος ὁ τύμβοσ, ἐρεῖσ,   ἐπεὶ Εὐρυμέδοντος  κεῖται τῆς ἱερῆς κοῦφος ὑπὲρ κεφαλῆσ.       λεονιδας    νήπιον υἱὸν ἔλειπεσ· ἐν ἡλικίῃ δὲ καὶ αὐτόσ, Εὐρύμεδον, τύμβου τοῦδε θανὼν ἔτυχεσ.  σοὶ μὲν ἕδρη θείοισι παρ΄ ἀνδράσι· τὸν δὲ πολῖται  τιμησεῦντι, πατρὸς μνώμενοι ὡς ἀγαθοῦ.     λεονιδας    ξεῖνε, Συρακόσιός τοι ἀνὴρ τόδ΄ ἐφίεται ̓́ορθων,    χειμερίας μεθύων μηδαμὰ νυκτὸς ἴῃσ·   καὶ γὰρ ἐγὼ τοιοῦτον ἔχω μόρον, ἀντὶ δὲ [ πολλῆς   πατρίδος ὀθνείαν κεῖμαι ἐφεσσάμενοσ.      λεονιδας   Εὐσθένεος τὸ μνῆμα· φυσιγνώμων ὁ σοφιστήσ,  δεινὸς ἀπ΄ ὀφθαλμοῦ καὶ τὸ νόημα μαθεῖν. εὖ μιν ἔθαψαν ἑταῖροι ἐπὶ ξείνης ξένον ὄντα, χὐμνοθέτης ἐν τοῖς δαιμονίως φίλος ὤν.   πάντων ὧν ἐπέοικεν ἔχειν τεθνεῶθ΄ ὁ σοφιστήσ, καίπερ ἄκικυς ἐὼν, εἶχ΄ ἄρα κηδεμόνασ.     λεονιδας   ἡ παῖς ᾤχετ΄ ἄωρος ἐν ἑβδόμῳ ἥδ΄ ἐνιαυτῷ  εἰς ἀίδην, πολλῆς ἡλικίης προτέρη,  δειλαίη, ποθέουσα τὸν εἰκοσάμηνον ἀδελφόν,  νήπιον ἀστόργου γευσάμενον θανάτου.   αἰαῖ, λυγρὰ παθοῦσα Περιστέρη, ὡς ἐν ἑτοίμῳ  ἀνθρώποις δαίμων θῆκε τὰ δεινότατα.      λεονιδας   ὁ μικκὸς τόδ΄ ἔτευξε τᾷ Θραΐσσᾳ  Μήδειος τὸ μνᾶμ΄ ἐπὶ τᾷ ὁδῷ, κἠπέγραψε   Κλείτασ.     ἑξεῖ τὰν χάριν ἁ γυνὰ ἀντ΄ ἐκείνων ὧν τὸν κῶρον ἔθρεψε. τί μάν; ἔτι χρησίμα καλεῖται.     λεονιδας   ̓αρχίλοχον καὶ στᾶθι καὶ εἴσιδε τὸν πάλαι ποιητὰν  τὸν τῶν ἰάμβων, οὗ τὸ μυρίον κλέος διῆλθε κἠπὶ νύκτα καὶ ποτ΄ ἀῶ. ἦ ῥά νιν αἱ Μοῦσαι καὶ ὁ Δάλιος ἠγάπευν ̓απόλλων, ὡς ἐμμελής τ΄ ἔγεντο κἠπιδέξιος ἔπεά τε ποιεῖν, πρὸς λύραν τ΄ ἀείδειν.     λεονιδας    μήτε μακρῇ θαρσέων ναυτίλλεο μήτε βαθείῃ  νηί· κρατεῖ παντὸς δούρατος εἷς ἄνεμοσ. ὤλεσε καὶ Πρόμαχον πνοιὴ μία, κῦμα δ΄ ἓν αὔτως ἀθρόον ἐς κοίλην ἐστυφέλιξεν ἅλα. οὐ μὴν οἱ δαίμων πάντῃ κακόσ· ἀλλ΄ ἐνὶ γαίῃ  πατρίδι καὶ τύμβου καὶ κτερέων ἔλαχεν κηδεμόνων ἐν χερσίν, ἐπεὶ τρηχεῖα θάλασσα  νεκρὸν πεπταμένους θῆκεν ἐπ΄ αἰγιαλούσ.     αντιπατερ    οὗτος ὁ Λειάνδροιο διάπλοοσ, οὗτος ὁ πόντου πορθμὸσ, ὁ μὴ μούνῳ τῷ φιλέοντι βαρύσ·  ταῦθ΄ ̔ηροῦς τὰ πάροιθεν ἐπαύλια, τοῦτο τὸ πύργου;  λείψανον, ὁ προδότης ὧδ΄ ἐπέκειτο λύχνοσ.  κοινὸς δ΄ ἀμφοτέρους ὅδ΄ ἔχει τάφοσ, εἰσέτι καὶ νῦν  κείνῳ τῷ φθονερῷ μεμφομένους ἀνέμῳ.      ανονψμι επιγραμματιξι   ἐν τῷ ναῷ τῆς ἁγίας Αναστασίας ἐν Θεσσαλόνικᾐ  τίπτε μάτην γοόωντες ἐμῷ παραμίμνετε τύμβῳ; οὐδὲν ἔχω θρήνων ἄξιον ἐν φθιμένοισ.  λῆγε γόων καὶ παῦε, πόσισ, καὶ παῖδες ἐμεῖο χαίρετε, καὶ μνήμην σῴζετ΄ ̓αμαζονίησ.     ςυλιυς λεονιδας   %2Οὐδ΄ εἴ μοι γελόωσα καταστορέσειε Γαλήνη  κύματα, καὶ μαλακὴν φρῖκα φέροι Ζέφυροσ,  νηοβάτην ὄψεσθε· δέδοικα γάρ οὓς πάρος ἔτλην  κινδύνους ἀνέμοις ἀντικορυσσόμενοσ,     πλατο    ἀστέρας εἰσαθρεῖς ἀστήρ ἐμόσ. εἴθε γενοίμην οὐρανόσ, ὡς πολλοῖς ὄμμασιν εἰς σὲ βλέπω.     πλατο    ἀστὴρ πρὶν μὲν ἔλαμπες ἐνὶ ζωοῖσιν ̔εῷοσ·  νῦν δὲ θανὼν λάμπεις ̔́εσπερος ἐν φθιμένοισ.     βιανορ    πάντα Χάρων ἄπληστε, τί τὸν νέον ἥρπασας αὕτως  ̓́ατταλον; οὐ σὸς ἔην, κἂν θάνε γηραλέοσ;      ανονψμι επιγραμματιξι  ἐν Κορίνθῳ γέγραπται   χθὼν μὲν ἔχει δέμας ἐσθλόν, ἔχει κλυτὸν οὐρανὸς ἦτορ  ̓ανδρέω, ὃς Δαναοῖσι καὶ ̓ιλλυριοῖσι δικάσσασ,  οὐχ ὁσίων κτεάνων καθαρὰς ἐφυλάξατο χεῖρασ.     ανονψμι επιγραμματιξι   εἰ γένος εὐσεβέων ζώει μετὰ τέρμα βίοιο, ναιετάον κατὰ θεσμὸν ἀνὰ στόμα φωτὸς ἑκάστου,  ̓ανδρέα, σὺ ζώεισ, οὐ κάτθανεσ· ἀλλά σε χῶρος  ἄμβροτος ἀθανάτων ἁγίων ὑπέδεκτο καμόντα.     ηαδριανυς ιμπερατορ    ̓αρχιλόχου τόδε σῆμα, τὸν ἐς λυσσῶντας ἰάμβους  ἤγαγε Μαιονίδῃ Μοῦσα χαριζομένη.     ςυλιυς λεονιδας   ἄτρομος ἐκ τύμβου λύε πείσματα ναυηγοῖο χἠμῶν ὀλλυμένων ἄλλος ἐνηοπόρει.     ανονψμι επιγραμματιξι    δοῦλος ̓επίκτητος γενόμην, καὶ σῶμ΄ ἀνάπηροσ, καὶ πενίην ̓͂ιροσ, καὶ φίλος ἀθανάτοισ.      σιμονιδες    μνῆμα τόδε κλεινοῖο Μεγιστίου, ὅν ποτε Μῆδοι  Σπερχειὸν ποταμὸν κτεῖναν ἀμειψάμενοι,  μάντιοσ, ὃς τότε κῆρας ἐπερχομένας σάφα εἰδὼς οὐκ ἔτλη Σπάρτης ἡγεμόνας προλιπεῖν.     ανονψμι επιγραμματιξι    πληρώσας στρατιὴν Σωτήριχος ἐνθάδε κεῖμαι, ὄλβον ἐμῶν καμάτων γλυκεροῖς τεκέεσσιν ἐάσασ. ἦρξα δ΄ ἐν ἱππήεσσι, Γερήνιος οἷά τε Νέστωρ· ἐξ ἀδίκων τε πόνων κειμήλιον οὐδὲν ἔτευξα.  τοὔνεκα καὶ μετὰ πότμον ὁρῶ φάος Οὐλύμποιο.     σοπηρονιυς    α. Τύμβε, τίς ἢ πόθεν, ἦν δ΄ ἔτι παῖς τίνοσ, ἔργα καὶ ὄλβον, νεκρόσ, ὃν ἔνδον ἔχεισ, ἔννεπε, κευθόμενον.  β.  οὗτος ̓ιωάννησ, Κύπριος γένοσ, υἱὸς ἐτύχθη εὐγενέος Στεφάνου· ἦν δὲ νομεὺς Φαρίησ.   κτήμασι μὲν πολύολβος ὅλων πλέον ὧν τρέφε Κύπροσ, ἐκ πατέρος πατέρων, ἐξ ὁσίων τε πόνων  ἔργα δὲ θέσκελα πάντα λέγειν, ἅπερ ἐν χθονὶ τεῦξεν, οὐδ΄ ἐμοῦ ἐστι νόου, οὐδ΄ ἑτέρων στομάτων  πάντα γὰρ ἄνδρα παρῆλθε φαεινοτάταις ἀρετῇσι   δόξαντα κρατέειν ταῖς ἀρεταῖς ἑτέρων.  τοῦ καὶ κάλλεα πάντα, τάπερ πτόλις ἔλλαχεν αὕτη,  εἰσὶ φιλοφροσύνης κόσμος ἀρειοτάτησ.      σοπηρονιυς    ἀρχὸς ̓ιωάννης Φαρίης ἀρετῶν ἱερήων  ἐνθάδε νῦν μετὰ τέρμα φίλῃ παρὰ πατρίδι κεῖται·  θνητὸν γὰρ λάχε σῶμα, καὶ εἰ βίον ἄφθιτον ἕξει,  ἀθανάτους πρήξεις τε κατὰ χθόνα ῥέξεν ἀπείρουσ.     παλλαδας   οὐκ ἀπεδήμησας τιμῆς χάριν, ἀλλὰ τελευτῆσ·  καὶ χωλός περ ἐὼν ἔδραμες εἰς ἀίδην,  Γέσσιε Μοιράων τροχαλώτερε· ἐκ προκοπῆς γὰρ ἧς εἶχες κατὰ νοῦν, ἐξεκόπης βιότου.     παλλαδας    Γέσσιος οὐ τέθνηκεν ἐπειγόμενος παρὰ Μοίρησ· αὐτὸς τὴν Μοῖραν προὔλαβεν εἰς ἀίδην.     παλλαδας     μηδὲν ἄγαν  τῶν ἑπτὰ σοφῶν ὁ σοφώτατος εἶπεν  ἀλλὰ σὺ μὴ πεισθείσ, Γέσσιε, ταῦτ΄ ἔπαθεσ·  καὶ λόγιός περ ἐὼν ἀλογώτατον ἔσχες ὄνειδοσ, ὡς ἐπιθυμήσας οὐρανίης ἀνόδου.  οὕτω Πήγασος ἵππος ἀπώλεσε Βελλεροφόντην,  βουληθέντα μαθεῖν ἀστροθέτους κανόνασ·  ἀλλ΄ ὁ μὲν ἵππον ἔχων καὶ θαρσαλέον σθένος ἥβησ,  Γέσσιος οὐδὲ χεσεῖν εὔτονον ἦτορ ἔχων.      παλλαδας    μηδεὶς ζητήσῃ μερόπων ποτὲ καὶ θεὸς εἶναι,  μηδ΄ ἀρχὴν μεγάλην, κόμπον ὑπερφίαλον.  Γέσσιος αὐτὸς ἔδειξε· κατηνέχθη γὰρ ἐπαρθείσ,  θνητῆς εὐτυχίης μηκέτ΄ ἀνασχόμενοσ.     παλλαδας    ζητῶν ἐξεῦρες βιότου τέλος εὐτυχίης τε,  ἀρχὴν ζητήσας πρὸς τέλος ἐρχομένην.  ἀλλ΄ ἔτυχες τιμῆσ, ὦ Γέσσιε, καὶ μετὰ μοῖραν  σύμβολα τῆς ἀρχῆς ὕστατα δεξάμενοσ.     παλλαδας    Γέσσιον ὡς ἐνόησεν ὁ Βαύκαλος ἄρτι θανόντα  χωλεύοντα πλέον, τοῖον ἔλεξεν ἔποσ·    Γέσσιε, πῶσ, τί παθὼν κατέβης δόμον ̓́αϊδος εἴσω   γυμνόσ, ἀκήδεστοσ, σχήματι καινοτάφῳ ;    τὸν δὲ μέγ΄ ὀχθήσας προσέφη καὶ Γέσσιος εὐθύσ·   Βαύκαλε, τὸ στρῆνος καὶ θάνατον παρέχει.     παλλαδας    τὴν ̓αμμωνιακὴν ἀπάτην ὅτε Γέσσιος ἔγνω  τοῦ ξενικοῦ θανάτου ἐγγύθεν ἐρχόμενοσ,  τὴν ἰδίαν γνώμην κατεμέμψατο, καὶ τὸ μάθημα,  καὶ τοὺς πειθομένους ἀστρολόγοις ἀλόγοισ.     παλλαδας   οἱ δύο Κάλχαντες τὸν Γέσσιον ὤλεσαν ὅρκοισ,  τῶν μεγάλων ὑπάτων θῶκον ὑποσχόμενοι. ὦ γένος ἀνθρώπων ἀνεμώλιον, αὐτοχόλωτον, ἄχρι τέλους βιότου μηδὲν ἐπιστάμενον.      ανονψμι επιγραμματιξι    ἐνθάδε σῶμα λέλοιπεν ̓απελλιανὸς μέγ΄ ἄριστος  ψυχὴν δ΄ ἐν χείρεσσιν ἑὴν παρακάτθετο Χριστῷ.     ανονψμι επιγραμματιξι   οὐδὲ θανὼν κλέος ἐσθλὸν ἀπώλεσας ἐς χθόνα πᾶσαν,  ἀλλ΄ ἔτι σῆς ψυχῆς ἀγλαὰ πάντα μένει,  ὅσσ1΄ ἔλαχὲς τ΄ ἔμαθές τε, φύσει μῆτιν πανάριστε· τῷ ῥα καὶ ἐς μακάρων νῆσον ἔβησ, Πυθέα.     ανονψμι επιγραμματιξι   ̓́αλκηστις νέη εἰμί· θάνον δ΄ ὑπὲρ ἀνέρος ἐσθλοῦ,  Ζήνωνοσ, τὸν μοῦνον ἐνὶ στέρνοισιν ἐδέγμην, ὃν φωτὸς γλυκερῶν τε τέκνων προὔκριν΄ ἐμὸν ἦτορ, οὔνομα Καλλικράτεια, βροτοῖς πάντεσσιν ἀγαστή.     πηιλιππυς    γλύκων, τὸ Περγαμηνὸν ̓ασίδι κλέοσ, ὁ παμμάχων κεραυνόσ, ὁ πλατὺς πόδασ, ὁ καινὸς ̓́ατλασ, αἳ τ΄ ἀνίκατοι χέρες ἔρροντι· τὸν δὲ πρόσθεν οὔτ΄ ἐν ̓ιταλοῖσ,   οὔθ΄ ̔ελλάδι προωστόν, οὔτ΄ ἐν ̓ασίδι, ὁ πάντα νικῶν ̓αίδης ἀνέτραπεν.     απολλονιδες    Γλῆνιν παρῃονῖτις ἀμφέχω χερμάσ, πικρῇ κατασπασθέντα κύματος δίνῃ, ὅτ΄ ἰχθυάζετ΄ ἐξ ἄκρης ἀπορρῶγοσ·  χῶσαν δὲ μ΄ ὅσσος λαὸς ἦν συνεργήτησ,   Πόσειδον, οὓς σὺ σῷζε, καὶ γαληναίην  αἰὲν διδοίης ὁρμιηβόλοις θῖνα.      αδαευς   ἢν παρίῃς ἥρωα, Φιλοπρήγμων δὲ καλεῖται,  πρόσθε Ποτιδαίης κείμενον ἐν τριόδῳ,  εἰπεῖν οἷον ἐπ΄ ἔργον ἄγεις πόδασ· εὐθὺς ἐκεῖνος  εὑρήσει σὺν σοὶ πρήξιος εὐκολίην.     ανονψμι επιγραμματιξι   ὁρᾷς πρόσωπον Κασσίας τῆς σώφρονοσ. εἰ καὶ τέθνηκε, ταῖς ἀρεταῖς γνωρίζεται  ψυχῆς τὸ κάλλος μᾶλλον ἢ τοῦ σώματοσ.     αρξηιας   Αἰωρῇ θήρειον ἱμασσόμενος δέμας αὔραις  τλᾶμον, ἀορτηθεὶς ἐκ λασίας πίτυοσ,  αἰωρῇ· Φοίβῳ γὰρ ἀνάρσιον εἰς ἔριν ἔστησ, πρῶνα Κελαινίτην ναιετάων, Σάτυρε.   σεῦ δὲ βοὰν αὐλοῖο μελίβρομον οὐκέτι Νύμφαι, ὡς πάροσ, ἐν Φρυγίοις οὔρεσι πευσόμεθα.     ξηριστοδορυς    οὗτος ̓ιωάννην κρύπτει τάφοσ, ὃς ῥ΄ ̓επιδάμνου ἄστρον ἔην, ἣν πρὶν παῖδες ἀριπρεπέες ἔκτισαν ̔ηρακλῆοσ· ὅθεν καὶ μέρμερος ἥρως αἰεὶ τῶν ἀδίκων σκληρὸν ἔκοπτε μένοσ.  εἶχε δ΄ ἀπ΄ εὐσεβέων προγόνων ἐρικυδέα πάτρην Λυχνιδόν, ἣν Φοῖνιξ Κάδμος ἔδειμε πόλιν.   ἔνθεν λύχνος ἔην ̔ελικώνιοσ, οὕνεκα Κάδμος  στοιχείων Δαναοῖς πρῶτος ἔδειξε τύπον.  εἰς ὑπάτους δ΄ ἀνέλαμψε, καὶ ̓ιλλυριοῖσι δικάζων   Μούσας καὶ καθαρὴν ἐστεφάνωσε Δίκην.     ξηριστοδορυς   αὐτὸς ̓ιωάννης ̓επιδάμνιος ἐνθάδε κεῖται,  τηλεφανὴς ὑπάτων κόσμος ἀειφανέων ὁ γλυκύ μοι Μουσέων πετάσας φάοσ, ὁ πλέον ἄλλων εὐρύνας ξενίου δαίμονος ἐργασίην,   παμφόρβην παλάμην κεκτημένοσ, ἥντινα μούνην οὐκ ἴδε δωτίνῃς μέτρον ὁριζόμενον. αἰπυτάτην δ΄ ηὔξησε [ νόμοις πατρίοισιν ἀπήνην,  φαιδρύνας καθαρῆς ἔργα Δικαιοσύνησ. ὦ πόποι, οὐκ ἔζησε πολὺν χρόνον, ἀλλ΄ ἐνιαυτοὺς   μοῦνον ἀναπλήσας τεσσαράκοντα δύο, ᾤχετο μουσοπόλοισι ποθὴν πάντεσσιν ἐάσασ, οὓς ἐπόθει πατέρων φέρτερα γειναμένων.     ανονψμι επιγραμματιξι    ̓ικάρου ὦ νεόφοιτον ἐς ἠέρα πωτηθέντος  ̓ικαρίη πικρῆς τύμβε κακοδρομίησ,  ἀβάλε μήτε σε κεῖνος ἰδεῖν, μήτ΄ αὐτὸς ἀνεῖναι  τρίτων Αἰγαίου νῶτον ὑπὲρ πελάγευσ.  οὐ γάρ σοι σκεπανή τις ὑφόρμισισ, οὔτε βόρειον ἐς κλίτοσ, οὔτ΄ ἀγὴν κύματος ἐς νοτίην. ἔρροισ, ὦ δύσπλωτε, κακόξενε· σεῖο δὲ τηλοῦ  πλώοιμι, στυγεροῦ ὅσσον ἀπ΄ ̓αίδεω.     διοδορυς   ἴστω νυκτὸς ἐμῆσ, ἥ μ΄ ἔκρυφεν, οἰκία ταῦτα  λάινα, Κωκυτοῦ τ΄ ἀμφιγόητον ὕδωρ,   οὔτι μ΄ ἀνήρ, ὃ λέγουσι, κατέκτανεν ἐς γάμον ἄλλης  παπταίνων· τί μάτην οὔνομα ̔ρουφιανόσ;  ἀλλά με Κῆρες ἄγουσι μεμορμέναι. οὐ μία δήπου  παῦλα Ταραντίνη κάτθανεν ὠκύμοροσ.     διοδορυς    ἰφθίμῳ τόδ΄ ἐπ΄ ἀνδρὶ φίλη πόλις ἤνυσ1΄ ̓αχαιῷ γράμμα παρ΄ εὐΰδρου νάμασιν ̓ασκανίησ.  κλαῦσε δέ μιν Νίκαια· πατὴρ δ΄ ἐπὶ οἱ Διομήδης  λάινον ὑψιφαῆ τόνδ΄ ἀνέτεινε τάφον,   δύσμοροσ, αἰάζων ὀλοὸν κακόν. ἦ γὰρ ἐῴκει  υἱέα οἱ τίνειν ταῦτα κατοιχομένῳ.     απολλονιδες    ̓ιχθυοθηρητῆρα Μενέστρατον ὤλεσεν ἄγρη  δούνακοσ, ἑξαμίτης ἐκ τριχὸς ἑλκομένη, εἶδαρ ὅτ΄ ἀγκίστρου φόνιον πλάνον ἀμφιχανοῦσα  ὀξείην ἐρυθρὴ φυκὶς ἔβρυξε πάγην·   ἀγνυμένη δ΄ ὑπ΄ ὀδόντι κατέκτανεν, ἅλματι λάβρῳ  ἐντὸς ὀλισθηρῶν δυσαμένη φαρύγων.     μψρινυς   Θύρσις ὁ κωμήτησ, ὁ τὰ νυμφικὰ μῆλα νομεύων, Θύρσις ὁ συρίζων Πανὸς ἴσον δόνακι,  ἔνδιος οἰνοπότης σκιερὰν ὑπὸ τὰν πίτυν εὕδει· φρουρεῖ δ΄ αὐτὸς ἑλὼν ποίμνια βάκτρον ̓́ερωσ.  ἆ Νύμφαι, Νύμφαι, διεγείρατε τὸν λυκοθαρσῆ  βοσκόν, μὴ θηρῶν κύρμα γένηται ̓́ερωσ.      ανονψμι επιγραμματιξι   ἐμοῦ θανόντος γαῖα μιχθήτω πυρί· οὐδὲν μέλει μοι· τἀμὰ γὰρ καλῶς ἔχει.     αντιπατερ    Στρυμόνι καὶ μεγάλῳ πεποτισμένον ̔ελλησπόντῳ  ἠρίον ̓ηδωνῆς Φυλλίδοσ, ̓αμφίπολι, λοιπά τοι Αἰθοπίης Βραυρωνίδος ἴχνια νηοῦ  μίμνει, καὶ ποταμοῦ τἀμφιμάχητον ὕδωρ,   τὴν δὲ ποτ΄ Αἰγείδαις μεγάλην ἔριν ὡς ἁλιανθὲς τρῦχος ἐπ΄ ἀμφοτέραις δερκόμεθ΄ ἠιόσιν.     διογενες λαερτιυς    ἰλιγγίασε Βάκχον ἐκπιὼν χανδὸν Χρύσιπποσ, οὐδ΄ ἐφείσατο οὐ τῆς στοᾶσ, οὐχ ἧς πάτρασ, οὐ τῆς ψυχῆσ,  ἀλλ΄ ἦλθε δῶμ΄ ἐς ̓αίδεω.     διοσξοριδες    κἠγὼ Σωσιθέου κομέω νέκυν, ὅσσον ἐν ἄστει  ἄλλος ἀπ΄ αὐθαίμων ἡμετέρων Σοφοκλῆν,  Σκίρτος ὁ πυρρογένειοσ. ἐκισσοφόρησε γὰρ ὡνὴρ  ἄξια Φλιασίων, ναὶ μὰ χορούσ, Σατύρων   κἠμὲ τὸν ἐν καινοῖς τεθραμμένον ἤθεσιν ἤδη  ἤγαγεν εἰς μνήμην πατρίδ΄ ἀναρχαΐσασ·   καὶ πάλιν εἰσώρμησα τὸν ἄρσενα Δωρίδι Μούσῃ ῥυθμόν, πρὸς τ΄ αὐδὴν ἑλκόμενος μεγάλην      ἑπτὰ δέ μοι ἔρσων τύπος οὐ χερὶ καινοτομηθεὶς  τῇ φιλοκινδύνῳ φροντίδι Σωσιθέου.     διοσξοριδες   τῷ κωμῳδογράφῳ, κούφη κόνι, τὸν φιλάγωνα κισσὸν ὑπὲρ τύμβου ζῶντα Μάχωνι φέροισ· οὐ γὰρ ἔχεις κηφῆνα παλίμπλυτον, ἀλλά τι τέχνης  ἄξιον ἀρχαίης λείψανον ἠμφίεσασ.   τοῦτο δ΄ ὁ πρέσβυς ἐρεῖ·   Κέκροπος πόλι, καὶ  παρὰ Νείλῳ   ἔστιν ὅτ΄ ἐν Μούσαις δριμὺ πέφυκε θύμον.      αλεχανδερ    Σάρδιες ἀρχαῖαι, πατέρων νομόσ, εἰ μὲν ἐν ὑμῖν  ἐτρεφόμαν, κερνᾶς ἦν τις ἂν ἢ βακέλας  χρυσοφόροσ, ῥήσσων καλὰ τύμπανα· νῦν δέ μοι ̓αλκμὰν οὔνομα, καὶ Σπάρτας εἰμὶ πολυτρίποδοσ,   καὶ Μούσας ἐδάην ̔ελικωνίδασ, αἵ με τυράννων θῆκαν Δασκύλεω μείζονα καὶ Γύγεω.     εριννα    Στᾶλαι, καὶ Σειρῆνες ἐμαί, καὶ πένθιμε κρωσσέ,  ὅστις ἔχεις ̓αίδα τὰν ὀλίγαν σποδιάν,  τοῖς ἐμὸν ἐρχομένοισι παρ΄ ἠρίον εἴπατε χαίρειν,  αἴτ΄ ἀστοὶ τελέθωντ΄, αἴθ΄ ἑτέρας πόλιοσ·   χὤτι με νύμφαν εὖσαν ἔχει τάφοσ, εἴπατε καὶ τό· χὤτι πατήρ μ΄ ἐκάλει Βαυκίδα, χὤτι γένος Τηνία, ὡς εἰδῶντι· καὶ ὅττι μοι ἁ συνεταιρὶς ̓́ηρινν΄ ἐν τύμβῳ γράμμ΄ ἐχάραξε τόδε.     αντιπατερ    ἤδη μὲν κροκόεις Πιτανάτιδι πίτνατο νύμφᾳ  Κλειναρέτᾳ χρυσέων παστὸς ἔσω θαλάμων,  καδεμόνες δ΄ ἤλποντο διωλένιον φλόγα πεύκας ἅψειν ἀμφοτέραις ἀνσχόμενοι παλάμαισ,   Δημὼ καὶ Νίκιπποσ· ἀφαρπάξασα δὲ νοῦσος  παρθενικὰν Λάθας ἄγαγεν ἐς πέλαγοσ·  ἀλγειναὶ δ΄ ἐκάμοντο συνάλικεσ, οὐχὶ θυρέτρων,  ἀλλὰ τὸν ̓αίδεω στερνοτυπῆ πάταγον.     εριννα    νύμφας Βαυκίδος ἐμμί· πολυκλαύταν δὲ παρέρπων  στάλαν τῷ κατὰ γᾶς τοῦτο λέγοις ̓αίδᾳ·   βάσκανός ἐσσ1΄, ̓αίδα· τὰ δέ τοι καλὰ σάμαθ΄ ὁρῶντι  ὠμοτάταν Βαυκοῦς ἀγγελέοντι τύχαν,  ὡς τὰν παῖδ΄, ̔υμέναιος ἐφ΄ αἷς ἀείδετο πεύκαισ,  ταῖσδ΄ ἐπὶ καδεστὰς ἔφλεγε πυρκαϊᾷ καὶ σὺ μέν, ὦ ̔υμέναιε, γάμων μολπαῖον ἀοιδὰν ἐς θρήνων γοερὸν φθέγμα μεθηρμόσαο,     αντιπατερ   1.Παυροεπὴς ̓́ηριννα, καὶ οὐ πολύμυθος ἀοιδαῖσ·  ἀλλ΄ ἔλαχεν Μούσας τοῦτο τὸ βαιὸν ἔποσ.   τοιγάρτοι μνήμης οὐκ ἤμβροτεν, οὐδὲ μελαίνης νυκτὸς ὑπὸ σκιερῇ κωλύεται πτέρυγι·  αἱ δ΄ ἀναρίθμητοι νεαρῶν σωρηδὸν ἀοιδῶν  μυριάδες λήθῃ, ξεῖνε, μαραινόμεθα. λωίτερος κύκνου μικρὸς θρόος ἠὲ κολοιῶν  κρωγμὸς ἐν εἰαριναῖς κιδνάμενος νεφέλαισ.     ανονψμι επιγραμματιξι    ̔ρήγιον ̓ιταλίης τεναγώδεος ἄκρον ἀείδω,  αἰεὶ Θρινακίου γευομένην ὕδατοσ, οὕνεκα τὸν φιλέοντα λύρην φιλέοντά τε παῖδας  ̓́ιβυκον εὐφύλλῳ θῆκεν ὑπὸ πτελέῃ,   ἡδέα πολλὰ παθόντα· πολὺν δ΄ ἐπὶ σήματι κισσὸν χεύατο καὶ λευκοῦ φυταλιὴν καλάμου.     λεονιδας    πολλὸν ἀπ΄ ̓ιταλίης κεῖμαι χθονόσ, ἔκ τε Τάραντος  πάτρησ· τοῦτο δέ μοι πικρότερον θανάτου.  τοιοῦτος πλανίων ἄβιος βίοσ· ἀλλά με Μοῦσαι  ἔστερξαν, λυγρῶν δ΄ ἀντὶ μελιχρὸν ἔχω.   οὔνομα δ΄ οὐκ ἤμυσε Λεωνίδου· αὐτά με δῶρα  κηρύσσει Μουσέων πάντας ἐπ΄ ἠελίουσ.     διονψσιυς    πρώιοσ, ἀλλὰ ποθεινὸς ὅσοι πόλιν ̓ιαλύσοιο ναίομεν, εἰς Λήθης πικρὸν ἔδυς πέλαγοσ,  δρεψάμενος σοφίην ὀλίγον χρόνον ἀμφὶ δὲ τύμβῳ  σεῖο καὶ ἀκλαυτοι γλαῦκες ἔθεντο γόον,   Φαινόκριτ΄  οὐδὲν ὅμοιον ἐπεσσομένοισιν ἀοιδὸς  φθέγξεται, ἀνθρώπους ἄχρι φέρωσι πόδεσ.      ανονψμι επιγραμματιξι    νηιάδες καὶ ψυχρὰ βοαύλια ταῦτα μελίσσαις οἶμον ἐπ΄ εἰαρινὴν λέξατε νισσομέναισ, ὡς ὁ γέρων Λεύκιππος ἐπ΄ ἐπ΄.ἀρσιπόδεσσι λαγωοῖς ἔφθιτο χειμερίᾐ νυκτὶ λοχησάμενοσ.   σμήνεα δ΄ οὐκέτι οἱ κομέειν φίλον· αἱ δὲ τὸν ἄκρης γείτονα ποιμένιαι πολλὰ ποθοῦσι νάπαι.     νοσσις   ὦ ξεῖν΄, εἰ τύ γε πλεῖς ποτὶ καλλίχορον Μυτιλάναν, τᾶν Σαπφὼ χαρίτων ἄνθος ἐναυσαμέναν,  εἰπεῖν, ὡς Μούσαισι φίλαν τήνᾳ τε Λοκρὶς γᾶ τίκτεν ἴσαν ὅτι θ΄ οἱ τοὔνομα Νοσσίσ· ἴθι.     λεονιδας    Τέλληνος ὅδε τύμβοσ· ἔχω δ΄ ὑποβωλέα πρέσβυν  τῆνον τὸν πρᾶτον γνόντα γελοιομελεῖν.     ξηαερεμον    Κλεύας Οὑτυμοκλεῖοσ, ὑπὲρ Θυρεᾶν δόρυ τείνασ,  κάτθανες ἀμφίλογον γᾶν ἀποτεμνόμενοσ,     ξηαερεμον    τοῖς ̓́αργει Σπάρτηθεν ἶσαι χέρεσ, ἶσα δὲ τεύχη  συμβάλομεν Θυρέαι δ΄ ἦσαν ἄεθλα δορόσ. ἄμφω δ΄ ἀπροφάσιστα τὸν οἴκαδε νόστον ἀφέντες  οἰωνοῖς θανάτου λείπομεν ἀγγελίαν.      τηεοδοριδας    Δηρίφατον κλαίω Τιμοσθένη, υἷα Μολοσσοῦ,  ξεῖνον ἐπὶ ξείνῃ Κεκροπίᾳ φθίμενον.     ανονψμι επιγραμματιξι   ἁ πάρος ἄδμητος καὶ ἀνέμβατοσ, ὦ Λακεδαῖμον,  καπνὸν ἐπ΄ Εὐρώτᾳ δέρκεαι ̓ωλένιον,  ἄσκιοσ· οἰωνοὶ δὲ κατὰ χθονὸς οἰκία θέντες μύρονται· μήλων δ΄ οὐκ ἀίουσι λύκοι.     ανψτε   ἦ ῥα μένος σε, Πρόαρχ΄, ὄλεσ1΄ ἐν δαΐ, δῶμά τε πατρὸς  Φειδία ἐν δνοφερῷ πένθει ἔθου φθίμενοσ·  ἀλλὰ καλόν τοι ὕπερθεν ἔπος τόδε πέτρος ἀείδει, ὡς ἔθανες πρὸ φίλας μαρνάμενος πατρίδοσ.     ξαλλιμαξηυς    α. Αἴνιε, καὶ σὺ γὰρ ὧδε, Μενέκρατεσ, οὐκ ἐπὶ πουλὺ ἦσθα τί σε, ξείνων λῷστε, κατειργάσατο; ἦ ῥα τὸ καὶ Κένταυρον; β. ὅ μοι πεπρωμένος ὕπνος ἦλθεν, ὁ δὲ τλήμων οἶνος ἔχει πρόφασιν.     λεονιδας   ἑσπέριον κἠῷον ἀπώσατο πολλάκις ὕπνον ἡ γρηῢς πενίην Πλατθὶς ἀμυνομένη·  καί τι πρὸς ἠλακάτην καὶ τὸν συνέριθον ἄτρακτον  ἤεισεν, πολιοῦ γήραος ἀγχίθυροσ,  κἄτι παριστίδιος δινευμένη ἄχρις ἐπ΄ ἠοῦς  κεῖνον ̓αθηναίης σὺν Χάρισιν δόλιχον, ἢ ῥικνῇ ῥικνοῦ περὶ γούνατος ἄρκιον ἱστῷ  χειρὶ στρογγύλλουσ1΄ ἱμερόεσσα κρόκην.  ὀγδωκονταέτις δ΄ ̓αχερούσιον ηὔγασεν ὕδωρ  ἡ καλὴ καλῶς Πλατθὶς ὑφηναμένη.     τηεαετετυς    τὰν γνώμαν ἐδόκει Φιλέας οὐ δεύτερος ἄλλου εἶμεν ὁ δὲ φθονερὸς κλαιέτω ἔσκε θάνῃ.  ἀλλ΄ ἔμπας δόξας κενεὰ χάρισ· εἰν ἀίδᾳ γὰρ  Μίνω Θερσίτας οὐδὲν ἀτιμότεροσ.     ξαλλιμαξηυς   ̔ιερέη Δήμητρος ἐγώ ποτε, καὶ πάλιν Καβείρων, ὦνερ, καὶ μετέπειτα Δινδυμήνησ, ἡ γρηῢς γενόμην, ἡ νῦν κόνισ, ἡνο  πολλῶν προστασίη νέων γυναικῶν.  καί μοι τέκν΄ ἐγένοντο δύ΄ ἄρσενα, κἠπέμυσ1΄ ἐκείνων εὐγήρως ἐνὶ χερσίν. ἕρπε χαίρων.     τψμνες   εὐειδὴς Τριτωνὶς ἐπ΄ οὐκ ἀγαθαῖς ἐλοχεύθη  κλῃδόσιν οὐ γὰρ ἂν ὧδ΄ ὤλετο δαιμονίη  ἀρτιτόκοσ· τὰ δὲ πολλὰ κατήγαγεν ἓν βρέφος ᾅδην σὺν κείνῃ· δεκάτην δ΄ οὐχ ὑπερῆρεν ἕω.      περσες    δειλαία Μνάσυλλα, τί τοι καὶ ἐπ΄ ἠρίῳ οὗτος μυρομένᾳ κούραν γραπτὸς ἔπεστι τύπος  Νευτίμασ; ἇς δὴ ποκ΄ ἀπὸ ψυχὰν ἐρύσαντο  ὠδῖνεσ, κεῖται δ΄ οἷα κατὰ βλεφάρων   ἀχλύι πλημμύρουσα φίλας ὑπὸ ματρὸς ἀγοστῷ·  αἰαῖ ̓αριστοτέλης δ΄ οὐκ ἀπάνευθε πατὴρ δεξιτερᾷ κεφαλὰν ἐπεμάσσετο. ὦ μέγα δειλοί, οὐδὲ θανόντες ἑῶν ἐξελάθεσθ΄ ἀχέων·     λεονιδας      ἄμπελος ὣς ἤδη κάμακι στηρίζομαι αὐτῷ   σκηπανίῳ· καλέει μ΄ εἰς ἀίδην Θάνατοσ.   δυσκώφει μὴ Γόργε· τί τοι χαριέστερον, ἢ τρεῖς  ἢ πίσυρας ποίας θάλψαι ὑπ΄ ἠελίῳ;   ὧδ΄ εἴπας οὐ κόμπῳ, ἀπὸ ζωὴν ὁ παλαιὸς ὤσατο, κἠς πλεόνων ἦλθε μετοικεσίην.     τηεοδοριδας    ̓́ͅωχευ ἔτ΄ ἀσκίπων Κινησία, ̔ερμόλα υἱὲ  ἐκτίσων ̓αίδῃ χρεῖος ὀφειλόμενον,  γήρᾳ ἔτ΄ ἄρτια πάντα φέρων· χρήστην δὲ δίκαιον εὑρών σε στέρξει παντοβίης ̓αχέρων.     διοτιμυς     Αἰνόμενοι δύο γρῆες ὁμήλικες ἦμεν, ̓αναξὼ  καὶ Κληνώ, δίδυμοι παῖδες ̓επικράτεος  Κληνὼ μὲν Χαρίτων ἱερή, Δήμητρι δ΄ ̓αναξὼ ἐν ζωῇ προπολεῦσ1΄ ἐννέα δ΄ ἠελίων    ὀγδωκονταέτεις ἔτι λειπόμεθ΄ ἐς τόδ΄ ἱκέσθαι  τῆς μοίρησ· ἐτέων δ΄ οὐ φθόνος %     ἰσοσίη.  καὶ πόσιας καὶ τέκνα φιλήσαμεν αἱ δὲ παλαιαὶ  πρῶθ΄ ἡμεῖς ̓αίδην πρηῢν ἀνυσσάμεθα.     ανονψμι επιγραμματιξι      ἦξεν ὅλατιτυτειδεστι. τί γάρ; νέκυς ω ποτι παίδων  τῶν ἀγαθῶν ἠδ΄ ἦν ἀρχιγέρων ὁ γέρων, ἀλλὰ φίλος γ΄ ὦ πρέσβυ, γένοιτό τευ ὄλβια τέκνα  ἐλθεῖν καὶ λευκῆς ἐς δρόμον ἡλικίησ.     δαμαγετυς   ὑστάτιον, Φώκαια, κλυτὴ πόλι, τοῦτο Θεανὼ εἶπεν ἐς ἀτρύγετον νύκτα κατερχομένη·    οἴμοι ἐγὼ δύστηνοσ· ̓απέλλιχε, ποῖον, ὅμευνε,   ποῖον ἐπ΄ ὠκείῃ νηὶ περᾷς πέλαγοσ;   αὐτὰρ ἐμεῦ σχεδόθεν μόρος ἵσταται. ὡς ὄφελόν γε   χειρὶ φίλην τὴν σὴν χεῖρα λαβοῦσα θανεῖν.      λεονιδας   μὴ φθείρευ, ὤνθρωπε, περιπλάνιον βίον ἕλκων,  ἄλλην ἐξ ἄλλης εἰς χθόν΄ ἀλινδόμενοσ, μὴ φθείρευ, κἂν εἴ σε περιστέψαιτο καλιὴ ἣν θάλποι μικκὸν πῦρ ἀνακαιόμενον,  εἰ καί σοι λιτή τε καὶ οὐκ εὐάλφιτος εἴη φυστὴ ἐνὶ γρώνῃ μασσομένη παλάμαισ, ἢ καί σοι γλήχων, ἢ καὶ θύμον, ἢ καὶ ὁ πικρὸς  ἁδυμιγὴς εἴη χόνδρος ἐποψίδιοσ.     ανονψμι επιγραμματιξι   ἐνθάδ΄ ἐγὼ λῃστῆρος ὁ τρισδείλαιος ἄρηι  ἐδμήθην κεῖμαι δ΄ οὐδενὶ κλαιόμενοσ.      τηεοδοριδας    Κληῖδες Κύπρου σε καὶ ἐσχατιαὶ Σαλαμῖνοσ,  Τίμαρχ΄, ὑβριστής τ΄ ὤλεσε Λὶψ ἄνεμοσ, νηί τε σὺν φόρτῳ τε· κόνιν δέ σου ἀμφιμέλαιναν  δέξαντ΄ οἰζυροί, σχέτλιε, κηδεμόνεσ.     πηαεδιμυς    αἰάζω Πολύανθον, ὃν εὐνέτισ, ὦ παραμείβων,  νυμφίον ἐν τύμβῳ θῆκεν ̓αρισταγόρη, δεξαμένη σποδιήν τε καὶ ὀστέα ̔ τὸν δὲ δυσαὲς ὤλεσεν Αἰγαίου κῦμα περὶ Σκίαθον΄,   δύσμορον ὀρθρινοί μιν ἐπεὶ νέκυν ἰχθυβολῆεσ,  ξεῖνε, Τορωναίων εἵλκυσαν ἐς λιμένα.     λεονιδας   αὐτὰ ἐπὶ Κρήθωνος ἐγὼ λίθοσ, οὔνομα κείνου δηλοῦσα· Κρήθων δ΄ ἐν χθονίοις σποδιά. ὁ πρὶν καὶ Γύγῃ παρισεύμενος ὄλβον, ὁ τὸ πρὶν  βουπάμων, ὁ πρὶν πλούσιος αἰπολίοισ,  ὁ πρὶν  τί πλείω μυθεῦμαι; ὁ πᾶσι μακαρτόσ,  φεῦ, γαίης ὅσσης ὅσσον ἔχει μόριον.     ξριναγορας    ̓οθρυάδην, Σπάρτης τὸ μέγα κλέοσ, ἢ Κυνέγειρον  ναύμαχον, ἢ πάντων ἔργα κάλει πολέμων ̓́αρεος αἰχμητὴς ̓ιταλὸς παρὰ χεύμασι ̔ρήνου κλινθείσ, ἐκ πολλῶν ἡμιθανὴς βελέων,  αἰετὸν ἁρπασθέντα φίλου στρατοῦ ὡς ἴδ΄ ὑπ΄ ἐχθροῖσ, αὖτις ἀρηιφάτων ἄνθορεν ἐκ νεκύων κτείνας δ΄ ὃς σφ΄ ἐκόμιζεν, ἑοῖς ἀνεσώσατο ταγοῖσ, μοῦνος ἀήττητον δεξάμενος θάνατον.      απολλονιδες    οὐκέτι Τιμόκλεια τεῶν φάος ὤλεσας ὄσσων  κούρους δοιοτόκῳ νηδύι γειναμένη· ὄμμασι δ΄ ἐν πλεόνεσσιν ἀθρεῖς πυριθαλπὲς ̔ὄχημα  ἠελίου, προτέρης οὖσα τελειοτέρη.     αντιπατερ    εἴκοσιν ̔ερμοκράτεια καὶ ἐννέα τέκνα τεκοῦσα  οὔτε ἑνὸς οὔτε μιᾶς αὐγασάμην θάνατον. οὐ γὰρ ἀπωίστευσεν ἐμοὺς υἱῆας ̓απόλλων, οὐ βαρυπενθήτους ̓́αρτεμις εἷλε κόρασ·   ἔμπαλι δ΄ ἁ μὲν ἔλυσεν ἐμὰν ὠδῖνα μολοῦσα,  Φοῖβος δ΄ εἰς ἥβαν ἄρσενας ἀγάγετο  ἀβλαβέας νούσοισιν. ἴδ΄ ὡς νίκημι δικαίως παισὶν καὶ γλώσσῃ σώφρονι Τανταλίδα.     διογενες λαερτιυς   ἐν Μέμφει λόγος ἐστὶ μαθεῖν ἰδίην ποτε μοίρην εὔδοξόν παρὰ τοῦ καλλίκερω ταύρου· κοὐδὲν ἔλεξε· πόθεν; βοῒ γὰρ λόγον οὐ πόρε φύτλη, οὐδὲ λάλον μόσχῳ ̓́απιδι στόμα·  ἀλλὰ παρ΄ αὐτὸν λέχριος στὰς ἐλιχμήσατο στόλον,  προφανῶς τοῦτο διδάσκων   ̓αποδύσῃ βιοτὴν  ὅσσον οὔπω.  διὸ καὶ οἱ ταχέως ἦλθε μόροσ, δεκάκις πέντε καὶ τρεῖς εἰσιδόντα ποίασ.     αντιπατερ    ̓́ιβυκε, ληισταί σε κατέκτανον ἔκ ποτε νηὸσ·  βάντ΄ ἐς ἐρημαίην ἄστιβον ἠιόνα,  ἀλλ΄ ἐπιβωσάμενον γεράνων νέφοσ, αἵ τοι ἵκοντο  μάρτυρες ἄλγιστον ὀλλυμένῳ θάνατον   οὐδὲ μάτην ἰάχησασ, ἐπεὶ ποινῆτις ̓ερινὺς  τῶνδε διὰ κλαγγὴν τίσατο σεῖο φόνον  Σισυφίην κατὰ γαῖαν. ἰὼ φιλοκερδέα φῦλα  ληιστέων, τί θεῶν οὐ πεφόβησθε χόλον; οὐδὲ γὰρ ὁ προπάροιθε κανὼν Αἴγισθος ἀοιδὸν  ὄμμα μελαμπέπλων ἔκφυγεν Εὐμενίδων.     πιτταξυς  εἰς τάφον τοῦ Διὸς ἐν Κρήτῃ  ὧδε μέγας κεῖται Ζάν ὃν Δία κικλήσκουσιν.     λιβανιυς    ̓ιουλιανὸς μετὰ Τίγριν ἀγάρροον ἐνθάδε κεῖται,  ἀμφότερον, βασιλεὺς τ΄ ἀγαθὸς κρατερός τ΄ αἰχμητήσ.     αντιπατερ   τίς  τόδε μουνόγληνος ἅπαν δωμήσατο Κύκλωψ  λάινον ̓ασσυρίης χῶμα Σεμιράμιοσ, ἢ ποῖοι χθονὸς υἷες ἀνυψώσαντο Γίγαντες  κείμενον ἑπταπόρων ἀγχόθι Πληιάδων   ἀκλινέσ, ἀστυφέλικτον, ̓αθωέος ἶσον ἐρίπνᾳ φυρηθὲν γαίης εὐρυπέδοιο βάροσ;  δᾶμος ἀεὶ μακαριστόσ, ὃς ἄστεσιν ̔ηρακλείης οὐρανίων [νεφέων τεῦξεν ἐπ΄] εὐρυάλων.     ἐκ τῶν ἐπιγραμμάτων τοῦ ἁγίου Γρηγορίου τοῦ Θεολόγου   γρεγοριυς ναζιανζενυς  ἐπιτύμβιον εἰς ̓ιωάννην καὶ Θεοδόσιον   ἐνθάδε τύμβος ἔχει θεοειδέας ἀνέρας ἐσθλούσ,  θεῖον ̓ιωάννην, τὸν πάνυ Θευδόσιον, ὧν ἀρετὴ πολύολβος ἐς οὐρανοῦ ἄντυγας ἦλθε,  καὶ φωτὸς μετόχους δεῖξεν ἀκηρασίου,     γρεγοριυς ναζιανζενυς  εἰς τὸν μέγαν Βασίλειον τὸν Καισαρείας ἐπίσκοπον  τῆς ἐν Καππαδοκίᾳ  σῶμα δίχα ψυχῆς ζώειν πάρος ἢ ἐμὲ σεῖο,  Βασίλιε, Χριστοῦ λάτρι, φίλ΄, ὠιόμην  ἀλλ΄ ἔτλην καὶ ἔμεινα. τί μέλλομεν; οὒ μ΄ ἀναείρας  θήσεις ἐς μακάρων σήν τε χοροστασίην;  μή με λίπῃσ, μή, τύμβον ἐπόμνυμι· οὔ ποτε σεῖο  λήσομαι, οὐδὲ θέλων. Γρηγορίοιο λόγοσ.     γρεγοριυς ναζιανζενυς  εἰς τὸν αὐτὸν Βασίλειον τὸν μέγαν   ἡνίκα Βασιλίοιο θεόφρονος ἥρπασε πνεῦμα ἡ Τριὰς ἀσπασίως ἔνθεν ἐπειγομένου,  πᾶσα μὲν οὐρανίη στρατιὴ γήθησεν ἰόντι, πᾶσα δὲ Καππαδοκῶν ἐστονάχησε πόλις  οὐκ οἶον κόσμος δὲ μέγ΄ ἴαχεν  ὤλετο κῆρυξ,  ὤλετο εἰρήνης δεσμὸς ἀριπρεπέος        γρεγοριυς ναζιανζενυς  εἰς τὸν αὐτόν   κόσμος ὅλος μύθοισιν ὑπ΄ ἀντιπάλοισιν ἀεικῶς  σείεται, ὁ Τριάδος κλῆρος ὁμοσθενέοσ·  αἰαῖ· Βασιλίου δὲ μεμυκότα χείλεα σιγᾷ.  ἔγρεο· καὶ στήτω σοῖσι λόγοισι σάλος   σαῖς τε θυηπολίῃσι· σὺ γὰρ μόνος ἶσον ἔφηνας καὶ βίοτον ἔφηνας καὶ βιότητι λόγον.     γρεγοριυς ναζιανζενυς  εἰς τὸν αὐτόν   εἷς θεὸς ὑψιμέδων ἕνα δ΄ ἄξιον ἀρχιερῆα ἡμετέρη γενεὴ εἶδέ σε, Βασίλιε,  ἄγγελον ἀτρεκίης ἐριηχέα, ὄμμα φαεινὸν  Χριστιανοῖσ, ψυχῆς κάλλεσι λαμπόμενον,   Πόντου Καππαδοκῶν τε μέγα κλέος εἰσέτι καὶ νῦν,  λίσσομ΄, ὑπὲρ κόσμου ἵστασο δῶρ΄ ἀνάγων.     γρεγοριυς ναζιανζενυς  εἰς τὸν αὐτόν   ἐνθάδε Βασιλίοιο Βασίλιον ἀρχιερῆα  θέντο με Καισαρέεσ, Γρηγορίοιο φίλον, ὃν περὶ κῆρι φίλησα· θεὸς δέ οἱ ὄλβια δοίη  ἄλλα τε, καὶ ζωῆς ὡς τάχος ἀντιάσαι   ἡμετέρησ· τί δ΄ ὄνειαρ ἐπὶ χθονὶ δηθύνοντα  τήκεσθ΄, οὐρανίης μνωόμενον φιλίησ;     γρεγοριυς ναζιανζενυς  εἰς τὸν αὐτόν   τυτθὸν ἔτι πνείεσκες ἐπὶ χθονί, πάντα δὲ Χριστῷ  δῶκας ἄγων, ψυχήν, σῶμα, λόγον, παλάμασ,  Βασίλιε, Χριστοῖο μέγα κλέοσ, ἕρμ΄ ἱερήων, ἕρμα πολυσχίστου νῦν πλέον ἀτρεκίησ.      γρεγοριυς ναζιανζενυς  εἰς τὸν αὐτόν  ὦ μύθοι, ὦ ξυνὸς φιλίης δόμοσ, ὦ φίλ΄ ̓αθῆναι, ὦ θείου βιότου τηλόθε συνθεσίαι,  ἴστε τόδ΄, ὡς Βασίλειος ἐς οὐρανόν, ὡς ποθέεσκεν.,  Γρηγόριος δ΄ ἐπὶ γῆς χείλεσι δεσμὰ φέρων.     γρεγοριυς ναζιανζενυς  εἰς τὸν αὐτόν   Καισαρέων μέγ΄ ἄεισμα, φαάντατε ὦ Βασίλειε,  βροντὴ σεῖο λόγοσ, ἀστεροπὴ δὲ βίοσ·  ἀλλὰ καὶ ὣς ἕδρην ἱερὴν λίπεσ· ἤθελεν οὕτω  Χριστόσ, ὅπως μίξῃ σ1΄ ὡς τάχος οὐρανίοισ.     γρεγοριυς ναζιανζενυς  εἰς τὸν αὐτόν  βένθεα πάντ΄ ἐδάης τὰ πνεύματοσ, ὅσσα τ΄ ἔασι  τῆς χθονίης σοφίησ· ἔμπνοον ἱρὸν ἔησ.     γρεγοριυς ναζιανζενυς  εἰς τὸν αὐτόν  ὀκτάετες λαοῖο θεόφρονος ἡνία τείνασ,  τοῦτο μόνον τῶν σῶν, ὦ Βασίλει΄, ὀλίγον.     γρεγοριυς ναζιανζενυς  εἰς τὸν αὐτόν   χαίροισ, ὦ Βασίλειε, καὶ εἰ λίπες ἡμέασ, ἔμπησ·  Γρηγορίου τόδε σοι γράμμ΄ ἐπιτυμβίδιον,  μῦθος ὅδ΄ ὃν φιλέεσκεσ· ἔχοις χερόσ. ὦ Βασίλειε,  τῆς φιλίης καὶ σοὶ δῶρον ἀπευκτότατον.   Γρηγόριοσ, Βασίλειε, τεῇ κόνι τήνδ΄ ἀνέθηκα  τῶν ἐπιγραμματίων, θεῖε, δυωδεκάδα.      γρεγοριυς ναζιανζενυς  εἰς τὸν ἑαυτοῦ πατέρα   ἔνθ΄ ἑκατονταέτησ, ζωῆς βροτέης καθύπερθε, πνεύματι καὶ θώκῳ τεσσαρακονταέτησ,  μείλιχοσ, ἡδυεπήσ, λαμπρὸς Τριάδος ὑποφήτησ,  νήδυμον ὕπνον ἔχω, Γρηγορίοιο δέμασ·   ψυχὴ δὲ πτερόεσσα λάχεν Θεόν. ἀλλ΄ ἱερῆες  ἁζόμενοι κείνου καὶ τάφον ἀμφέπετε.     γρεγοριυς ναζιανζενυς  εἰς τὸν αὐτόν  ἔκ με πικρῆς ἐκάλεσσε Θεός μέγας ἀγριελαίησ,  ποίμνης δ΄ ἡγεμόνα θῆκε τὸν οὐδ΄ ὀίων  ἔσχατον ἐκ πλευρῆς δὲ θεόφρονος ὄλβον ἔνειμεν  γῆρας δ΄ ἐς λιπαρὸν ἱκόμεθ΄ ἀμφότεροι,.   ἱρὸς ἐμῶν τεκέων ἀγανώτατοσ· εἰ δὲ τελευτὴν  ἔτλην Γρηγόριοσ, οὐ μέγα· θνητὸς ἔην.     γρεγοριυς ναζιανζενυς  εἰς τὸν αὐτόν  εἴ τις ὄρους καθύπερθεν ἁγνῆς ὀπὸς ἔπλετο μύστης  Μωσῆσ, καὶ μεγάλου Γρηγορίοιο νόοσ, ὅν ποτε τηλόθ΄ ἐόντα χάρις μέγαν ἀρχιερῆα θήκατο νῦν δ΄ ἱερῆς ἐγγὺς ἔχει Τριάδοσ.     γρεγοριυς ναζιανζενυς  εἰς τὸν αὐτόν  αὐτὸς νηὸν ἔρεψα Θεῷ, καὶ δῶχ΄ ἱερῆα  Γρηγόριον καθαρῇ λαμπόμενον Τριάδι,  ἄγγελον ἀτρεκίης ἐριηχέα, ποιμένα λαῶν, ἠίθεον σοφίης ἀμφοτέρης πρύτανιν.      γρεγοριυς ναζιανζενυς  εἰς τὸν αὐτόν   τέκνον ἐμόν, τὰ μὲν ἄλλα πατρὸς καὶ φέρτερος εἴησ,  τὴν δ΄ ἀγανοφροσύνην ἄξιος οὔ τι πλέον  εὔξασθαι θέμις ἐστί· καὶ ἐς βαθὺ γῆρας ἵκοιο,  τοίου κηδεμόνοσ, ὦ μάκαρ, ἀντιάσασ.     γρεγοριυς ναζιανζενυς  εἰς τὸν αὐτόν  οὐκ ὄισ, εἶτ΄ ὀίων προφερέστατοσ1· αὐτὰρ ἔπειτα ποιμήν, εἶτα πατήρ, καὶ νομέων νομέασ,  θνητοὺς ἀθάνατόν τε Θεὸν μέγαν εἰς ἓν ἀγείρων, κεῖμαι Γρηγόριος Γρηγορίου γενέτησ.  ὄλβιοσ, εὐγήρωσ, εὔπαις θάνον, ἀρχιερῆος ἀρχιερεύς τε πατήρ, Γρηγόριοσ· τί πλέον;     γρεγοριυς ναζιανζενυς  εἰς τὸν αὐτόν   οὔτι μὲν ἐς πολύκαρπον ἀλωὴν ὄρθριος ἦλθον, ἔμπα δὲ τῶν προτέρων πλείονα μισθὸν ἔχω  Γρηγόριοσ, ποιμήν τε καλὸς καὶ πλείονα ποίμνην  Χριστῷ ἀναθρέψας ἤθεσι μειλιχίοισ.     γρεγοριυς ναζιανζενυς  εἰς τὸν αὐτόν  οὐχ ὁσίης ῥίζης μὲν ἐγὼ θάλοσ, εὐαγέος δὲ  συζυγίης κεφαλὴ καὶ τεκέων τριάδοσ·  ποίμνης ἡγεμόνευσα ὁμόφρονοσ· ἔνθεν ἀπῆλθον  πλήρης καὶ χθονίων κοὐρανίων ἐτέων.     γρεγοριυς ναζιανζενυς  εἰς τὸν αὐτόν   Γρηγόριοσ, τὸ δὲ θαῦμα, χάριν καὶ πνεύματος αἴγλην  ἔνθεν ἀειρόμενος ῥῖψ΄ ἐπὶ παιδὶ φίλῳ.      γρεγοριυς ναζιανζενυς  εἰς τὸν αὐτόν   τυτθὴ μάργαρός ἐστιν, ἀτὰρ λιθάκεσσιν ἀνάσσει,  τυτθὴ καὶ Βηθλέμ, ἔμπα δὲ χριστοφόροσ· ὣς δ΄ ὀλίγην μὲν ἐγὼ ποίμνην λάχον, ἀλλὰ φερίστην  Γρηγόριοσ, τὴν σύ, παῖ φίλε, λίσσομ΄, ἄγοισ.     γρεγοριυς ναζιανζενυς  εἰς τὸν αὐτόν   Ποιμενίην σύριγγα τεαῖς ἐν χερσὶν ἔθηκα  Γρηγόριοσ· σὺ δέ μοι τέκνον ἐπισταμένως  σημαίνειν ζωῆς δὲ θύρας πετάσειας ἅπασιν,  ἐς δὲ τάφον πατέρος ὥριος ἀντιάσαισ.     γρεγοριυς ναζιανζενυς  εἰς τὸν αὐτόν   Στράψε μὲν οἷς τὸ πάροιθεν ἐν οὔρεϊ Χριστὸς ἀμείφθη,  στράψε δὲ Γρηγορίου τοῦ καθαροῖο νόῳ, ,  τῆμος ὅτ΄ εἰδώλων ἔφυγε ζόφον ὡς δ΄ ἐκαθάρθη, ᾗσι θυηπολίαις λαὸν ὃν εἰσέτ΄ ἄγει.     γρεγοριυς ναζιανζενυς  εἰς τὴν μητέρα ἐκ τοῦ̓ θυσιαστηρίου προσληφθεῖσαν  παντός σοι μύθοιο καὶ ἔργματος ἦεν ἄριστον  ἦμαρ κυριακόν. πένθεϊ πένθος ἅπαν,  μῆτερ ἐμή, τίουσα, μόναις ὑπόεικες ἑορταῖσ. εὐφροσύνησ, ἀχέων ἵστορα νηὸν ἔχεισ·   χῶρος ἅπας δάκρυσι τεοῖς σφρηγίζετο, μῆτερ  μούνῳ δὲ σταυρῷ πήγνυτο καὶ δάκρυα.     γρεγοριυς ναζιανζενυς  εἰς τὴν αὐτὴν μητέρα Νόνναν   οὔποτε σεῖο τράπεζα, θυηδόχος ἔδρακε νῶτα, οὐδὲ διὰ στομάτων ἦλθε βέβηλον ἔποσ· οὐδὲ γέλως μαλακῇσιν ἐφίζανε, μύστι, παρειαῖσ.  σιγήσω κρυφίους σεῖο, μάκαιρα, πόνουσ.  καὶ τὰ μὲν ἔνδοθι τοῖα, τὰ δ΄ ἔκτοθι πᾶσι πέφανται· τοὔνεκα καὶ θείῳ σῶμ΄ ἀπέλειπες ἕδει.      γρεγοριυς ναζιανζενυς  εἰς τὴν αὐτήν   πῶς ἐλύθη Νόννης καλὰ γούνατα; πῶς δὲ μέμυκεν  χείλεα; πῶς ὄσσων οὐ προχέει λιβάδασ; ἄλλοι δ΄ αὖ βοόωσι παρ΄ ἠρίον ἡ δὲ τράπεζα οὐκέτ΄ ἔχει καρποὺς τῆς μεγάλης παλάμησ·   χῶρος δ΄ ἐστὶν ἔρημος ἁγνοῦ ποδόσ, οἱ δ΄ ἱερῆες οὐκέτ΄ ἐπὶ τρομερὴν κρατὶ βαλοῦσι χέρα. χῆραι δ΄ ὀρφανικοί τε, τί ῥέξετε; παρθενίη δὲ  καὶ γάμος εὐζυγέων, κέρσατ΄ ἄπο πλοκάμουσ,     τοῖσιν ἀγαλλομένη κρατὸς φέρε πάντα χαμᾶζε, τῆμος ὅτ΄ ἐν νηῷ ῥικνὸν ἀφῆκε δέμασ,     γρεγοριυς ναζιανζενυς  εἰς τὴν αὐτήν  Σάρρα σοφὴ τίουσα φίλον πόσιν ἀλλὰ σύ, μῆτερ, πρῶτα Χριστιανόν, εἶθ΄ ἱερῆα μέγαν,  σὸν πόσιν ἐσθλὸν ἔθηκας ἀπόπροθι φωτὸς ἐόντα. ̓́αννα, σὺ δ΄ υἷα φίλον καὶ τέκες εὐξαμένη,  καὶ νηῷ μιν ἔδωκας ἁγνὸν θεράποντα Σαμουήλ ἡ δ΄ ἑτέρη κόλποις Χριστὸν ἔδεκτο μέγαν  Νόννα δ΄ ἀμφοτέρων ἔλαχε κλέοσ· ὑστάτιον δὲ  νηῷ λισσομένη πάρθετο σῶμα φίλον.     γρεγοριυς ναζιανζενυς  εἰς τὴν αὐτήν   ̓εμπεδόκλεισ, σὲ μὲν αὐτίκ΄ ἐτώσια φυσιόωντα καὶ βροτὸν Αἰτναίοιο πυρὸς κρητῆρες ἔδειξαν  Νόννα δ΄ οὐ κρητῆρας ἐσήλατο, πρὸς δὲ τραπέζῃ τῇδέ ποτ΄ εὐχομένη καθαρὸν θύος ἔνθεν ἀέρθη,   καὶ νῦν θηλυτέρῃσι μεταπρέπει εὐσεβέεσσι,  Σουσάννῃ, Μαριάμ τε καὶ ̓́ανναισ, ἕρμα γυναικῶν.      γρεγοριυς ναζιανζενυς  εἰς τὴν αὐτήν  ̔́ηρακλεσ, ̓εμπεδότιμε, Τροφώνιε, εἴξατε μύθων,  καὶ σὺ γ΄ ̓αρισταίου κενεαυχέος ὀφρὺς ἄπιστε·  ὑμεῖς μὲν θνητοὶ καὶ οὐ μάκαρες παθέεσσι·  θυμῷ δ΄ ἄρρενι Νόννα βίου τμήξασα κέλευθον,  χριστοφόροσ, σταυροῖο λάτρισ, κόσμοιο περίφρων, ἥλατ΄ ἐπουρανίην εἰς ἄντυγα ὡς ποθέεσκεν, τρίσμακαρ ἐν νηῷ σῶμ΄ ἀποδυσαμένη.     γρεγοριυς ναζιανζενυς  εἰς τὴν αὐτήν   Γρηγόριον βοόωσα παρ΄ ἀνθοκόμοισιν ἀλωαῖς  ἤντεο, μῆτερ ἐμή, ξείνης ἄπο νισσομένοισι,  χεῖρας δ΄ ἀμπετάσασα φίλας τεκέεσσι φίλοισι,  Γρηγόριον βοόωσα· τὸ δ΄ ἔζεεν αἷμα τεκούσης  ἀμφοτέροις ἐπὶ παισί, μάλιστα δὲ θρέμματι θηλῆσ· τοὔνεκα καὶ σὲ τόσοις ἐπιγράμμασι, μῆτερ, ἔτισα.     γρεγοριυς ναζιανζενυς  εἰς τὴν αὐτήν  ἄλλη μὲν κλεινή τις ἐνοικιδίοισι πόνοισιν,  ἄλλη δ΄ ἐκ χαρίτων ἠδὲ σαοφροσύνησ, ἄλλη δ΄ εὐσεβίης ἔργοις καὶ σαρκὸς ἀνίαισ,  δάκρυσιν, εὐχωλαῖσ, χερσὶ πενητοκόμοισ·   Νόννα δ΄ ἐν πάντεσσιν ἀοίδιμοσ· εἰ δὲ τελευτὴν  τοῦτο θέμις καλέειν, κάτθανεν εὐχομένη.     γρεγοριυς ναζιανζενυς  εἰς τὴν αὐτήν   τέκνον ἐμῆς θηλῆσ, ἱερὸν θάλοσ, ὡς ἐπόθησα,  οἴχομαι εἰς ζωήν, Γρηγόρι΄, οὐρανίην  καὶ γὰρ πόλλ΄ ἐμόγησας ἐμὸν κομέων πατέρος τε  γῆρασ, ἃ καὶ Χριστοῦ βίβλος ἔχει μεγάλη·   ἀλλά, φίλοσ, τοκέεσσιν ἐφέσπεο, καί σε τάχιστα  δεξόμεθ΄ ἡμετέροις φάεσι προφρονέωσ.     γρεγοριυς ναζιανζενυς  εἰς τὴν αὐτήν   ψυχὴ μὲν πτερόεσσα πρὸς οὐρανὸν ἤλυθε Νόννησ,  σῶμα δ΄ ἄρ΄ ἐκ νηοῦ Μάρτυσι παρθέμεθα.  Μάρτυρεσ, ἀλλ΄ ὑπόδεχθε θύος μέγα, τὴν πολύμοχθον  σάρκα καὶ ὑμετέροις αἵμασιν ἑσπομένην,  αἵμασιν ὑμετέροισιν, ἐπεὶ ψυχῶν ὀλετῆρος  δηναιοῖσι πόνοις κάρτος ἔπαυσε μέγα.     γρεγοριυς ναζιανζενυς  εἰς τὴν αὐτήν  οὐ μόσχων θυσίην σκιοειδέα, οὐδὲ χιμάρρων,  οὐδὲ πρωτοτόκων Νόνν΄ ἀνέθηκε Θεῷ· ταῦτα νόμος προτέροισιν, ὅτ΄ εἰκόνεσ· ἡ δ΄ ἄρ΄ ἑαυτὴν  δῶκεν ὅλην βιότῳ, μάνθανε, καὶ θανάτῳ.     γρεγοριυς ναζιανζενυς  εἰς τὴν αὐτήν   εὐχομένη βοόωσα παρ΄ ἁγνοτάτῃσι τραπέζαις  Νόννα λύθη, φωνὴ δ΄ ἐδέθη καὶ χείλεα καλὰ γηραλέησ. τί τὸ θαῦμα; θεὸς θέλεν ὑμνήτειραν  γλῶσσαν ἐπ΄ εὐφήμοισι λόγοις κληῖδα βαλέσθαι·   καὶ νῦν οὐρανόθεν μέγ΄ ἐπεύχεται ἡμερίοισιν.     γρεγοριυς ναζιανζενυς  εἰς τὴν αὐτήν  εὐχωλαῖς καὶ πόντον ἐκοίμισε Νόννα θεουδὴς  οἷς τεκέεσσι φίλοισι, καὶ ἐκ περάτων συνάγειρεν  ἀντολίης δύσιός τε, μέγα κλέοσ, οὐ δοκέοντασ, μητρὸς ἔρωσ· νοῦσόν τε πικρὴν ἀποέργαθεν ἀνδρόσ·  λισσομένη, τὸ δὲ θαῦμα, λίπεν βίον ἔνδοθι νηοῦ.      γρεγοριυς ναζιανζενυς  εἰς τὴν αὐτήν  πολλάκις ἔκ με νόσων τε καὶ ἀργαλέων ὀρυμαγδῶν,  σεισμῶν τε κρυερῶν, καὶ ἄγρια κυμαίνοντος  οἴδματος ἐξεσάωσασ, ἐπεὶ Θεὸν ἵλαον εἶχεσ·  ἀλλὰ σάω καὶ νῦν με, πάτερ, μεγάλῃσι λιτῇσι,   καὶ σύ, τεκοῦσα, μάκαιρα ἐν εὐχωλῇσι θανοῦσα.     γρεγοριυς ναζιανζενυς  εἰς τὴν αὐτήν   Νόνναν ἐπουρανίοισιν ἀγαλλομένην φαέεσσι,  καὶ ῥίζης ἱερῆς πτόρθον ἀειθαλέα,  Γρηγορίου ἱερῆος ὁμόζυγα, καὶ πραπίδεσσιν εὐαγέων τεκέων μητέρα, τύμβος ἔχω.     γρεγοριυς ναζιανζενυς  εἰς τὴν αὐτήν  εὐχαί τε στοναχαί τε φίλαι καὶ νύκτες ἄυπνοι,  καὶ νηοῖο πέδον δάκρυσι δευόμενον,  σοί, Νόννα ζαθέη, τοίην βιότοιο τελευτὴν ὤπασαν, ἐν νηῷ ψῆφον ἑλεῖν θανάτου.     γρεγοριυς ναζιανζενυς  εἰς τὴν αὐτήν   μούνη σοὶ φωνὴ περιλείπετο, Νόννα φαεινή, πάνθ΄ ἄμυδις ληνοῖς ἐνθεμένη μεγάλοισ, ἐκ καθαρῆς κραδίης ἁγνὸν θύοσ· ἀλλ΄ ἄρα καὶ τὴν  ὑστατίην νηῷ λεῖπες ἀειρομένη.     γρεγοριυς ναζιανζενυς  εἰς τὴν αὐτήν  οὐδὲ θάνεν νηοῖο θυώδεος ἔκτοθι Νόννα,  φωνὴν δὲ προτέρην ἥρπασε Χριστὸς ἄναξ  λισσομένησ· πόθεεν γὰρ ἐν εὐχωλῇσι τελέσσαι  τόνδε βίον πάσης ἁγνότερον θυσίησ.      γρεγοριυς ναζιανζενυς  εἰς τὴν αὐτήν  Νόνν΄ ἱερή, σὺ δὲ πάντα Θεῷ βίον ἀντείνασα  ὑστάτιον ψυχὴν δῶκας ἁγνὴν θυσίην τῇδε γὰρ εὐχομένη ζωὴν λίπεσ· ἡ δὲ τράπεζα, μῆτερ ἐμή, τῷ σῷ δῶκε κλέος θανάτῳ.     γρεγοριυς ναζιανζενυς  εἰς τὴν αὐτήν   τῆσδε πατήρ μὲν ἐμὸς λάτρις μέγας ἦε τραπέζης  μήτηρ δ΄ εὐχομένη πὰρ ποσὶ λῆξε βίου,  Γρηγόριος Νόννα τε μεγακλέεσ· εὔχομ΄ ἄνακτι τοῖαν ἐμοὶ ζωὴν καὶ τέλος ἀντιάσαι.     γρεγοριυς ναζιανζενυς  εἰς τὴν αὐτήν     πολλά, τράπεζα φίλη, Νόννης καὶ δάκρυ΄ ἐδέξω·   δέχνυσο καὶ ψυχήν, τὴν πυμάτην θυσίην.  εἶπε καὶ ἐκ μελέων κέαρ ἔπτατο· ἓν δ΄ ἄρα μοῦνον,  παῖδ΄ ἐπόθει, τεκέων τὸν ἔτι λειπόμενον.     γρεγοριυς ναζιανζενυς  εἰς τὴν αὐτήν  ἔνθα ποτ΄ εὐχομένης τόσσον νόος ἔπτατο Νόννησ,  μέσφ΄ ὅτε καὶ ψυχὴ ἕσπετ΄ ἀειρομένῳ· εὐχομένης δὲ νέκυς ἱερῇ παρέκειτο τραπέζῃ. γράψατ΄ ἐπερχομένοις θαῦμα τόδ΄, εὐσεβέεσ.     γρεγοριυς ναζιανζενυς  εἰς τὴν αὐτήν  τίς θάνεν ὡς θάνε Νόννα, παρ΄ εὐαγέεσσι τραπέζαισ,  τῶν ἱερῶν σανίδων χερσὶν ἐφαπτομένη; τίς  λύσεν εὐχομένης Νόννης τύπον; ὡς ἐπὶ δηρὸν  ἤθελεν ἔνθα μένειν καὶ νέκυς εὐσεβέων.      γρεγοριυς ναζιανζενυς  εἰς τὴν αὐτήν  ἔνθα ποτ΄ εὐχομένῃ Νόννῃ Θεὸς εἶπεν ἄνωθεν ἔρχεο·  ἡ δ΄ ἐλύθη σώματος ἀσπασίωσ,  χειρῶν ἀμφοτέρων τῇ μὲν κατέχουσα τράπεζαν, τῇ δ΄ ἔτι λισσομένη· ἵλαθι, Χριστὲ ἄναξ.     γρεγοριυς ναζιανζενυς  εἰς τὴν αὐτήν   ῥίζης εὐσεβέος γενόμην καὶ σὰρξ ἱερῆοσ,  καὶ μήτηρ· Χριστῷ σῶμα, βίον, δάκρυα,  πάντ΄ ἐκένωσα φέρουσα· τὸ δ΄ ἔσχατον, ἔνθεν ἀέρθην  νηῷ γηραλέον Νόννα λιποῦσα δέμασ.     γρεγοριυς ναζιανζενυς  εἰς τὴν αὐτήν   πίστις ̓ενὼχ μετέθηκε καὶ ̓ηλίαν, ἐν δὲ γυναιξὶ  μητέρ΄ ἐμὴν πρώτην οἶδε τράπεζα τόδε, ἔνθεν ἀναιμάκτοισιν ὁμοῦ θυέεσσιν ἀέρθη εἰσέτι λισσομένη σώματι Νόννα φίλη.     γρεγοριυς ναζιανζενυς  εἰς τὴν αὐτήν  οὐ νόσοσ, οὐδέ σε γῆρας ὁμοίιον, οὔ σὲ γ΄ ἀνίη,  καίπερ γηραλέην, μῆτερ ἐμή, δάμασεν  ἀλλ΄ ἄτρωτοσ, ἄκαμπτος ἁγνοῖς ὑπὸ ποσσὶ τραπέζησ, εὐχομένη Χριστῷ, Νόνν΄, ἀπέδωκας ὄπα.     γρεγοριυς ναζιανζενυς  εἰς τὴν αὐτήν   δῶκε Θεῷ θυσίην ̓αβραὰμ πάιν, ὣς δὲ θύγατρα  κλεινὸς ̓ιεφθάε, ἀμφότεροι μεγάλην  μῆτερ ἐμή, σὺ δ΄ ἔδωκας ἁγνὸν βίον, ὑστάτιον δὲ  ψυχήν, εὐχωλῆσ, Νόννα, φίλον σφάγιον.      γρεγοριυς ναζιανζενυς  εἰς τὴν αὐτήν  Σάρρα φίλη, πῶς τὸν σὸν ̓ισαὰκ λίπεσ, ἦ ποθέουσα  τῶν ̓αβραὰμ κόλπων ὡς τάχος ἀντιάσαι,  Νόννα, Γρηγορίοιο θεόφρονοσ; ἦ μέγα θαῦμα  μηδὲ θανεῖν νηῶν ἔκτοθι καὶ θυέων.     γρεγοριυς ναζιανζενυς  εἰς τὴν αὐτήν   Μάρτυρεσ, ἱλήκοιτε· μόγοις γε μὲν οὔτι χερείων  Νόννα φίλη, κρυπτῷ κἀμφαδίῳ πολέμῳ· τοὔνεκα καὶ τοίης κύρσεν βιότοιο τελευτῆσ, εὐχῆς καὶ ζωῆς ἓν τέλος εὑραμένη.     γρεγοριυς ναζιανζενυς  εἰς τὴν αὐτήν  ἡ Τριὰς ἣν ποθέεσκεσ, ὁμὸν σέλασ, ἕν τε σέβασμα, ἐκ νηοῦ μεγάλου σε πρὸς οὐρανὸν ἥρπασε, Νόννα, εὐχομένην ζωῆς δὲ τέλος καθαρώτερον εὗρεσ.  οὔποτε χείλεα μίξας ἀνάγνοις χείλεσιν ἁγνά,  οὐδ΄ ἀθέῳ παλάμῃ καθαρὰν χέρα μέχρις ἐδωδῆσ, μῆτερ ἐμή· μισθὸς δὲ λιπεῖν βίον ἐν θυέεσσιν.     γρεγοριυς ναζιανζενυς  εἰς τὴν αὐτήν  ἄγγελος αἰγλήεις σὲ φαάντατος ἥρπασε, Νόννα,  ἔνθα ποτ΄ εὐχομένην, καθαρὴν μελέεσσι νόῳ τε·  καὶ τὸ μὲν ἥρπασε σεῖο, τὸ δ΄ ἐνθάδε κάλλιπε νηῷ.     γρεγοριυς ναζιανζενυς  εἰς τὴν αὐτήν   νηὸς ὅδ΄ ̔οὐ γὰρ ὅλην Νόνναν θέμις ἦεν ἐρύξαἰ,  ψυχῆς οἰχομένησ, μοῦνον ἐπέσχε δέμασ, ὡς πάλιν ἐγρομένη καθαρώτερον ἔνθεν ἀερθῇ,  σώματι τῷ μογερῷ δόξαν ἐφεσσομένη.      γρεγοριυς ναζιανζενυς  εἰς τὴν αὐτήν  ἄλλοις μὲν Νόννης τις ἁγνῶν ἐσθλοῖσιν ἐρίζοι, εὐχωλῆς δὲ μέτροισιν ἐριζέμεν οὐ θέμις ἐστὶν  τέκμαρ καὶ βιότοιο τέλος λιτῇσι λυθέντοσ.     γρεγοριυς ναζιανζενυς  εἰς τὴν αὐτήν  ὦ στοναχῶν δακρύων τε καὶ ἐννυχίων μελεδώνων ὦ Νόννης ζαθέης τετρυμένα γυῖα πόνοισι  ποῦ ποτ΄ ἔην, νηὸς μόχθων λύσε γῆρας ἄκαμπτον.     γρεγοριυς ναζιανζενυς  εἰς τὴν αὐτήν   α. Νόννη Φιλτατίου. β.  καὶ ποῦ θάνε; α. τῷδ΄  ἐνὶ νηῷ.  β.  καὶ πῶσ; α. Εὑχομένη. β.  πηνίκα; α. Γηραλέη.  β. ὦ καλοῦ βιότοιο καὶ εὐαγέος θανάτοιο.     γρεγοριυς ναζιανζενυς  εἰς τὴν αὐτήν  ἅρματι μὲν πυρόεντι πρὸς οὐρανὸν ̓ηλίας ἦλθεν  Νόνναν δ΄ εὐχομένην Πνεῦμ΄ ὑπέδεκτο μέγα.     γρεγοριυς ναζιανζενυς  εἰς τὴν αὐτήν   ἐνθάδε Νόννα φίλη κοιμήσατο τὸν βαθὺν ὕπνον,  ἵλαος ἑσπομένη ᾧ πόσι Γρηγορίῳ.     γρεγοριυς ναζιανζενυς  [εἰς τὴν αὐτήν>   τάρβος ὁμοῦ καὶ χάρμα· πρὸς οὐρανὸν ἔνθεν ἀέρθη εὐχῆς ἐκ μεσάτης Νόννα λιποῦσα βίον.      γρεγοριυς ναζιανζενυς  [εἰς τὴν αὐτήν>  εὐχῆς καὶ βιότου Νόννῃ τέλοσ· ἡ δὲ τράπεζα  μάρτυς ἀφ΄ ἧς ἤρθη ἄπνοος ἐξαπίνησ.     γρεγοριυς ναζιανζενυς  εἰς τὴν αὐτήν   Νόννης ἠρίον εἰμὶ σαόφρονοσ, ἥ ῥα πύλῃσιν  ἔχριμψ΄ οὐρανίαισ, πρὶν βιότοιο λυθῇ.     γρεγοριυς ναζιανζενυς  [εἰς τὴν αὐτήν>   δακρύετε θνητούσ, θνητῶν γένοσ· εἰ δέ τις οὕτως ὡς Νόνν΄ εὐχομένη κάτθανεν, οὐ δακρύω.     γρεγοριυς ναζιανζενυς  εἰς τὴν αὐτήν   Νόννης ἁζόμενος ἁγνὸν βίον, ἅζεο μᾶλλον  καὶ τέλοσ· ἐν νηῷ κάτθανεν εὐχομένη.     γρεγοριυς ναζιανζενυς  [εἰς τὴν αὐτήν>  ἔνθα ποτ΄ εὐχομένη πρηνὴς θάνε Νόννα φαεινή  νῦν δ΄ ἄρ΄ ἐν εὐσεβέων λίσσεται ἱσταμένη.     γρεγοριυς ναζιανζενυς  εἰς τὴν αὐτήν   στήλη σοι θανάτου μελιηδέος ἥδε τράπεζα,  Νόννα, παρ΄ ᾗ λύθης εὐχομένη πύματα.     γρεγοριυς ναζιανζενυς  [εἰς τὴν αὐτήν>   μικρὸν ἔτι ψυχῆς ἦν τὸ πνέον ἀλλ΄ ἄρα καὶ τὸ  Νόνν΄ ἀπέδωκε Θεῷ ἔνθα ποτ΄ εὐχομένη.      γρεγοριυς ναζιανζενυς  εἰς τὴν αὐτήν   πέμψατε ἐκ νηοῦ θεοειδέα Νόνναν ἅπαντεσ,  πρέσβειραν μεγάλην πέμψατ΄ ἀειρομένην.     γρεγοριυς ναζιανζενυς  [εἰς τὴν αὐτήν>  ἔκ με Θεὸς καθαροῖο πρὸς οὐρανὸν ἥρπασε νηοῦ  Νόνναν, ἐπειγομένην οὐρανίοις πελάσαι.     γρεγοριυς ναζιανζενυς  εἰς τὴν αὐτήν  Νόνν΄ ἀπανισταμένη νηοῦ μεγάλου τόδ΄ ἔειπε·   τῶν πολλῶν καμάτων μείζονα μισθὸν ἔχω.     γρεγοριυς ναζιανζενυς  [εἰς τὴν αὐτήν>   Νόννα φίλης εὐχῆς ἱερήιον ἐνθάδε κεῖται· Νόννα ποτ΄ εὐχομένη τῇδ΄ ἐλύθη βιότου.     γρεγοριυς ναζιανζενυς  εἰς τὴν αὐτήν  ἔνθα ποτ΄ εὐχομένης ψυχὴ δέμας ἔλλιπε Νόννης  ἔνθεν ἀνηέρθη Νόννα λιποῦσα δέμασ.     γρεγοριυς ναζιανζενυς  εἰς τὴν αὐτήν  Εκ νηοῦ μεγάλοιο θύος μέγα Νόνν΄ ἀπανέστη· νηῷ Νόνν΄ ἐλύθη· χαίρετε, εὐσεβέεσ.     γρεγοριυς ναζιανζενυς  [εἰς τὴν αὐτήν>  ἥδε τράπεζα Θεῷ θεοειδέα Νόνναν ἔπεμψεν.      γρεγοριυς ναζιανζενυς  εὐχὴ παρὰ τῶν γονέων εἰς τὸν μέγαν Γρηγόριον   εἴη σοι βίος ἐσθλὸς ἐπ΄ εὐλογίῃσιν ἁπάσαις  ὁσσάτιαι τοκέων υἱέσι γηροκόμοισ·  καὶ κούφης βιότοιο τυχεῖν ὁσίης τε τελευτῆσ, οἵην ἡμετέρῳ γήραϊ δῶκεν ἄναξ,   ἠιθέων λογίων τὸ μέγα κράτοσ, ἠδ΄ ἱερήων,  καὶ πολιῆς σκίπων, Γρηγόρι΄, ἡμετέρησ.     γρεγοριυς ναζιανζενυς  παρὰ τῶν γονέων   ἀσπάσιοι χθόνα τήνδε φίλαις ὑπὸ χείρεσι παιδὸς  ἑσσάμεθ΄ εὐσεβέος Γρηγορίου τοκέεσ· ὃς καὶ γῆρας ἔθηκεν ἑοῖς μόχθοισιν ἐλαφρὸν  ἡμέτερον, καὶ νῦν ἀμφιέπει θυσίαισ.   ἄμπνεε γηροκόμων καμάτων, μέγα φέρτατε παίδων Γρηγόρι΄, εὐαγέας Μάρτυσι παρθέμενος σοὺς τοκέασ· μισθὸς δὲ μέγαν Πατέρ΄ ἵλαον εἶναι,  πνευματικῶν τε τυχεῖν εὐσεβέων τεκέων.     γρεγοριυς ναζιανζενυς  εἰς τὸν πάντων αὐτῶν τάφον   λᾶας ὁ μὲν γενέτην τε καὶ υἱέα κυδήεντας κεύθω Γρηγορίουσ, εἷς λίθος ἶσα φάη,  ἀμφοτέρους ἱερῆασ· ὁ δ΄ εὐπατέρειαν ἐδέγμην  Νόνναν σὺν μεγάλῳ υἱέι Καισαρίῳ.   τὼς ἐδάσαντο τάφους τε καὶ υἱέασ· ἡ δὲ πορείη,  πάντες ἄνω· ζωῆς εἷς πόθος οὐρανίησ.     γρεγοριυς ναζιανζενυς  τίς πρῶτος καὶ τίς μετέπειτα ἀπῆρε   πρῶτος Καισάριος ξυνὸν ἄχοσ· αὐτὰρ ἔπειτα Γοργόνιον, μετέπειτα πατὴρ φίλοσ· οὐ μετὰ δηρὸν  μήτηρ. ὦ λυπρὴ παλάμη καὶ γράμματα λυπρὴ  Γρηγορίου· γράψω καὶ ἐμὸν μόρον ὑστατίου περ.      γρεγοριυς ναζιανζενυς  εἰς ἑαυτόν  πρῶτα μὲν εὐξαμένῃ με Θεὸς πόρε μητρὶ φαεινῇ·  δεύτερον, ἐκ μητρὸς δῶρον ἔδεκτο φίλον τὸ τρίτον αὖ, θνῄσκοντά μ΄ ἁγνὴ ἐσάωσε τράπεζα·  τέτρατον, ἀμφήκη μῦθον ἔδωκε Λόγοσ·   πέμπτον, παρθενίη με φίλοις προσπτύξατ΄ ὀνείροισ· ἕκτον, Βασιλίῳ σύμπνοα ἱρὰ φέρον ἕβδομον, ἐκ βυθίων με Φερέσβιος ἥρπασε κόλπων ὄγδοον εὗ νούσοις ἐξεκάθηρα χέρασ·  εἴνατον ὁπλοτέρῃ Τριάδ΄ ἤγαγον, ὦ ἄνα, ̔ρώμῃ·   βέβλημαι δέκατον λάεσιν ἠδὲ φίλοισ.     γρεγοριυς ναζιανζενυς  εἰς ἑαυτόν  ̔ελλὰς ἐμὴ, νεότης τε φίλη, καὶ ὅσσα πεπάσμην, καὶ δέμασ, ὡς Χριστῷ εἴξατε προφρονέωσ. εἰ δ΄ ἱερῆα φίλον με Θεῷ θέτο μητέρος εὐχὴ καὶ πατρὸς παλάμη, τίς  φθόνοσ; ἀλλά, μάκαρ,   σοῖς με, Χριστέ, χοροῖσι δέχου, καὶ κῦδος ὀπάζοις  υἱέι Γρηγορίου σῷ λάτρι Γρηγορίῳ.     γρεγοριυς ναζιανζενυς  ἐπὶ τῷ ἰδίῳ τάφῳ  Γρηγορίου Νόννης τε φίλον τέκος ἐνθάδε κεῖται  τῆς ἱερῆς Τριάδος Γρηγόριος θεράπων,  καὶ σοφίῃ Σοφίης δεδραγμένοσ, ἠίθεός τε οἶον πλοῦτον ἔχων ἐλπίδ΄ ἐπουρανίην.     γρεγοριυς ναζιανζενυς  εἰς ἑαυτόν   τυτθὸν ἔτι ζώεσκες ἐπὶ χθονί, πάντα δὲ Χριστῷ  δῶκας ἑκών, σὺν τοῖς καὶ πτερόεντα λόγον  νῦν δ΄ ἱερῆα μέγαν σε καὶ οὐρανίοιο χορείης οὐρανὸς ἐντὸς ἔχει, κύδιμε Γρηγόριε.      γρεγοριυς ναζιανζενυς  εἰς ἑαυτόν  ἔκ με βρέφους ἐκάλεσσε Θεὸς νυχίοισιν ὀνείροισ·  ἤλυθον ἐς σοφίης πείρατα, σάρκα Λόγῳ ἥγνισα καὶ κραδίην· κόσμου φλόγα γυμνὸς ἀλύξασ,  ἔστην σὺν ̓ααρὼν Γρηγορίῳ γενέτῃ.     γρεγοριυς ναζιανζενυς  εἰς ἑαυτόν   πατρὸς ἐγὼ ζαθέοιο καὶ οὔνομα καὶ θρόνον ἔσχον,  καὶ τάφον· ἀλλά, φίλοσ, μνώεο Γρηγορίου, Γρηγορίου, τὸν μητρὶ θεόσδοτον ὤπασε Χριστὸς  φάσμασιν ἐννυχίοισ, δῶκε δ΄ ἔρον σοφίησ.     γρεγοριυς ναζιανζενυς  εἰς Καισάριον τὸν ἑαυτοῦ ἀδελφόν  σχέτλιός ἐστιν ὁ τύμβοσ. ἔγωγε μὲν οὔποτ΄ ἐώλπειν, ὥς ῥα κατακρύψει τοὺς πυμάτους προτέρους αὐτὰρ ὃ Καισάριον, ἐρικυδέα υἷα τοκήων,  τῶν προτέρων πρότερον δέξατο· ποῖα δίκη;     γρεγοριυς ναζιανζενυς  εἰς τὸν αὐτόν  οὐκ ἔσθ΄ ὁ τύμβος αἴτιοσ· μὴ λοιδόρει. φθόνου τόδ΄ ἐστὶν ἔργον πῶς δ΄ ἤνεγκεν ἂν  νέον γερόντων εἰσορῶν σοφώτερον;     γρεγοριυς ναζιανζενυς  εἰς τὸν αὐτόν   Γρηγόριε, θνητῶν μὲν ὑπείροχον ἔλλαχες υἷα κάλλεϊ καὶ σοφίῃ, καὶ βασιλῆι φίλον  κρείσσονα δ΄ οὐκέτι πάμπαν ἀπηλεγέος θανάτοιο. ἦ μὴν ὠιόμην ἀλλὰ τί φησὶ τάφοσ;     τέτλαθι· Καισάριος μὲν ἀπέφθιτο· ἀλλὰ μέγιστον  υἱέος εὖχος ἔχεισ, υἱέος ἀντὶ φίλου.       γρεγοριυς ναζιανζενυς  εἰς τοὺς γονεῖς τοῦ μεγάλου Γρηγορίου καὶ Καισαρίου  ὥριοι εἰς τάφον ἦμεν, ὅτ΄ ἐνθάδε τοῦτον ἔθηκαν  λᾶαν ἐφ΄ ἡμετέρῳ γήραϊ λαοτόμοι·  ἀλλ΄ ἡμῖν μὲν ἔθηκαν ἔχει δέ μιν οὐ κατὰ κόσμον Καισάριοσ, τεκέων ἡμετέρων πύματοσ.   ἔτλημεν πανάποτμα, τέκοσ, τέκοσ· ἀλλὰ τάχιστα  δέξαι ἐς ὑμέτερον τύμβον ἐπειγομένουσ.     γρεγοριυς ναζιανζενυς  εἰς τὸν αὐτὸν Καισάριον   τόνδε λίθον τοκέες μὲν ἑὸν τάφον ἐστήσαντο,  ἐλπόμενοι ζωῆς μοῖραν ἔχειν ὀλίγην  Καισαρίῳ δ΄ υἱῆι πικρὴν χάριν οὐκ ἐθέλοντες  δῶκαν, ἐπεὶ πρότερος τοῦδε λύθη βιότου.     γρεγοριυς ναζιανζενυς  εἰς τὸν αὐτόν   γῆρας ἐμὸν δήθυνεν ἐπὶ χθονί· ἀντὶ δὲ πατρὸς  λᾶαν ἔχεισ, τεκέων φίλτατε, Καισάριε. τίς  νόμοσ; οἷα δίκη; θνητῶν ἄνα, πῶς τόδ΄ ἔνευσασ; ὦ μακροῦ βιότου, ὦ ταχέος θανάτου.     γρεγοριυς ναζιανζενυς  εἰς τὸν αὐτόν  οὐκ ἄγαμ΄, οὐκ ἄγαμαι δῶρον τόδε· τύμβον ἐδέξω  μοῦνον ἀφ΄ ἡμετέμων, Καισάριε, κτεάνων,  γηραλέων τοκέων πικρὸν λίθον ὁ Φθόνος οὕτως  ἤθελεν. ὦ ζωῆς πήμασι μακροτέρησ.      γρεγοριυς ναζιανζενυς  εἰς τὸν αὐτόν   πᾶσαν ὅση σοφίη λεπτῆς φρενὸς ἐν μερόπεσσιν  ἀμφὶ γεωμετρίην καὶ θέσιν οὐρανίων, καὶ λογικῆς τέχνης τὰ παλαίσματα, γραμματικήν τε ἠδ΄ ἰητορίην, ῥητορικῆς τε μένοσ,   Καισάριος πτερόωντι νόῳ μοῦνος καταμάρψασ,  αἰαῖ· πᾶσιν ὁμῶς νῦν κόνις ἐστ΄ ὀλίγη.     γρεγοριυς ναζιανζενυς  εἰς τὸν αὐτόν  πάντα κασιγνήτοισιν ἑοῖς λίπεσ· ἀντὶ δὲ πάντων  τύμβον ἔχεις ὀλίγον, κύδιμε Καισάριε· ἡ δὲ γεωμετρίη τε, καὶ ἀστέρες ὧν θέσιν ἔγνωσ, ἥ τ΄ ἰητορίη οὐδὲν ἄκος θανάτου.     γρεγοριυς ναζιανζενυς  εἰς τὸν αὐτόν   κάλλιμον ἐκ πατρίης σὲ μεγακλέα τηλόθ΄ ἐόντα, ἄκρα φέροντα πάσησ, Καισάριε, σοφίησ, πέμψαντες βασιλῆι τὸν ἔξοχον ἰητήρων, φεῦ, κόνιν ἐκ Βιθυνῶν δεξάμεθ΄ αὖ σε πέδου.     γρεγοριυς ναζιανζενυς  εἰς τὸν αὐτόν  σεισμῶν μὲν κρυερῶν ἔφυγες στονόεσσαν ἀπειλήν,  ἡνίκα Νικαίης ἄστυ μίγη δαπέδῳ·  νούσῳ δ΄ ἀργαλέῃ ζωὴν λίπεσ. ὦ νεότητος  σώφρονοσ, ὦ σοφίησ, κάλλιμε Καισάριε.     γρεγοριυς ναζιανζενυς  εἰς τὸν αὐτόν   Γρηγορίου Νόννης τε θεουδέος υἷα φέριστον  τύμβος ὅδ΄ εὐγενέτην Καισάριον κατέχω,  ἔξοχον ἐν λογίοισιν, ὑπείροχον ἐν βασιλῄοισ,  ἀστεροπὴν γαίης πείρασι λαμπομένην.      γρεγοριυς ναζιανζενυς  εἰς τὸν αὐτόν  Καισαρίου φθιμένοιο κατήφησαν βασιλῆος αὐλαί, Καππαδόκαι δ΄ ἤμυσαν ἐξαπίνησ·  καὶ καλὸν εἴ τι λέλειπτο μετ΄ ἀνθρώποισιν ὄλωλεν, οἱ δὲ λόγοι σιγῆς ἀμφεβάλοντο νέφοσ.     γρεγοριυς ναζιανζενυς  εἰς τὸν αὐτόν  εἴ τινα δένδρον ἔθηκε γόοσ, καὶ εἴ τινα πέτρην, εἴ τις καὶ πηγὴ ῥεῦσεν ὀδυρομένη,  πέτραι καὶ ποταμοὶ καὶ δένδρεα λυπρὰ πέλοισθε,  πάντες Καισαρίῳ γείτονες ἠδὲ φίλοι·   Καισάριος πάντεσσι τετιμένοσ, εὖχος ἀνάκτων, ̔ αἰαῖ τῶν ἀχέων΄ ἤλυθεν εἰς ἀίδην.     γρεγοριυς ναζιανζενυς  εἰς τὸν αὐτόν   χεὶρ τάδε Γρηγορίοιο· κάσιν ποθέων τὸν ἄριστον,  κηρύσσω θνητοῖς τόνδε βίον στυγέειν.  Καισαρίῳ τίς  κάλλος ὁμοίιοσ; ἢ τίς  ἁπάντων  τόσσος ἐὼν τόσσης εἷλε κλέος σοφίησ;   οὔτις ἐπιχθονίων ἀλλ΄ ἔπτατο ἐκ βιότοιο ὡς ῥόδον ἐξ ἀνθέων, ὡς δρόσος ἐκ πετάλων.     γρεγοριυς ναζιανζενυς  εἰς τὸν αὐτόν   γείτονες εὐμενέοιτε καὶ ἐν κόλποισι δέχοισθε,  Μάρτυρεσ, ὑμετέροις αἷμα τὸ Γρηγορίου, Γρηγορίου Νόννης τε μεγακλέοσ, εὐσεβίῃ τε καὶ τύμβοις ἱεροῖς εἰς ἓν ἀγειρομένουσ.      γρεγοριυς ναζιανζενυς  εἰς τὸν αὐτὸν καὶ εἰς Φιλάγριον   κλῦθι, ̓αλεξάνδρεια· Φιλάγριος ὤλεσε μορφὴν  τῆς λογικῆς ψυχῆς οὔτι χερειοτέρην,  Καισάριον δὲ νέον Φθόνος ἥρπασεν οὔποτε τοῖα  πέμψεις εὐίπποις ἄνθεα Καππαδόκαισ.     γρεγοριυς ναζιανζενυς  εἰς Γοργόνιον τὴν ἑαυτοῦ ἀδελφήν   Γρηγορίου Νόννης τε φίλον τέκος ἐνθάδε κεῖμαι Γοργόνιον, ζωῆς μύστις ἐπουρανίησ.     γρεγοριυς ναζιανζενυς  εἰς Γοργόνιον  οὐδὲν Γοργόνιον γαίῃ λίπεν, ὀστέα μοῦνα·  πάντα δ΄ ἔθηκεν ἄνω, Μάρτυρες ἀθλοφόροι.     γρεγοριυς ναζιανζενυς  εἰς τὴν αὐτήν καὶ εἰς ̓αλύπιον τὸν αὐτῆς ἄνδρα   κτῆσιν ἑὴν σάρκας τε καὶ ὀστέα πάντ΄ ἀναθεῖσα  Γοργόνιον Χριστῷ, μοῦνον ἀφῆκε πόσιν οὐ μὰν οὐδὲ πόσιν δηρὸν χρόνον ἀλλ΄ ἄρα καὶ τὸν ἥρπασεν ἐξαπίνης κύδιμον ̓αλύπιον.  ὄλβιε ὀλβίστης ἀλόχου πόσι· τοῖς ῥα λοετροῖς  λύματ΄ ἀπωσάμενοι ζῆτε παλιγγενέεσ.     γρεγοριυς ναζιανζενυς  ἐπιτάφιον εἰς Μαρτινιανόν  εἴ τις Τάνταλός ἐστιν ἐν ὕδασιν αὖος ἀπίστοισ, εἴ τις ὑπὲρ κεφαλῆς πέτρος ἀεὶ φοβέων, δαπτόμενόν τ΄ ὄρνισιν ἀγήραον ἧπαρ ἀλιτροῦ, καὶ πυρόεις ποταμὸσ, καὶ ζόφος ἀθάνατοσ,  ταρτάρεοί τε μυχοὶ καὶ δαίμονες ἀγριόθυμοι,  ἄλλαι τε φθιμένων τίσιες εἰν ἀίδι·  ὅστις Μαρτινιανὸν ἀγακλέα δηλήσαιτο τύμβον ἀνοχλίζων, δείματα πάντα φέροι.      γρεγοριυς ναζιανζενυς  κατὰ τυμβωρύχου  οὔρεά σοι καὶ πόντοσ, ἀτάσθαλε, καὶ πεδίοισι τέρπῃ πυροφόροις τετραπόδων τ΄ ἀγέλαισ· καὶ χρυσοῖο τάλαντα καὶ ἄργυροσ, εὐγενέες τε  λᾶες καὶ Σηρῶν νήματα λεπταλέα,   πάντα βίος ζωοῖσι· λίθοι δ΄ ὀλίγοι τε φίλοι τε  τοῖς φθιμένοισ. σὺ δέ μοι κἀνθάδε χεῖρα φέρεισ, οὐδὲ σὸν αἰδόμενοσ, τλῆμον, τάφον, ὅν τις ὀλέσσει  ἄλλος σοῖσι νόμοισ, χερσὶ δικαιοτέραισ,     γρεγοριυς ναζιανζενυς  εἰς Μαρτινιανόν   ἡνίκα Μαρτινιανὸς ἔδυ χθόνα, μητέρα πάντων, πᾶσα μὲν Αὐσονίων ἐστονάχησε πόλισ· πᾶσα δὲ Σικανίη τε, καὶ εὐρέα πείρατα γαίης  κείρατ΄, ἀπ΄ ἀνθρώπων οἰχομένης Θέμιδοσ.   ἡμεῖς δ΄ ἀντί νυ σεῖο τάφον μέγαν ἀμφιέποντεσ,  αἰὲν ἐπερχομένοις δώσομεν ὥς τι σέβασ·     γρεγοριυς ναζιανζενυς  εἰς τὸν αὐτόν  οἱ Χριστὸν φορέοντες ἀκούσατε, οἵ τε θέμιστας  εἰδότες ἡμερίων καὶ φθιμένων ὁσίην  πάντα λιπών, βασιλῆα, πάτρην, γένοσ, εὖχος ὑπάρχων, αἰαῖ, πᾶσιν ὁμῶς νῦν κόνις εἴμ΄ ὀλίγη,   Μαρτινιανὸς πᾶσι τετιμένοσ· ἀλλ΄ ἐπὶ τύμβῳ  βάλλειν ἡμετέρῳ δάκρυα, μὴ παλάμασ.      γρεγοριυς ναζιανζενυς  εἰς τὸν αὐτόν   μουσοπόλον, ῥητῆρα, δικασπόλον, ἄκρον ἅπαντα,  τύμβος ὅδ΄ εὐγενέτην Μαρτινιανὸν ἔχω, ναυμάχον ἐν πελάγεσσιν, ἀρήιον ἐν πεδίοισιν  ἀλλ΄ ἀποτῆλε τάφου, πρίν τι κακὸν παθέειν.     γρεγοριυς ναζιανζενυς  εἰς τὸν αὐτόν  μὴ πόλεμον φθιμένοισιν  ἅλις ζώοντεσ, ἀλιτροὶ  μὴ πόλεμον φθιμένοις Μαρτινιανὸς ἐγὼ  ταῦτα πάσιν ζῴοις ἐπιτέλλομαι. οὐ θέμις ἐστὶν  τῶν ὀλίγων φθονέειν τοῖς φθιμένοισι λίθων.     γρεγοριυς ναζιανζενυς  εἰς τὸν αὐτόν    Θέμι, τῆς πολλοῖσιν ἐγὼ νώμησα τάλαντα ὦ φοβεραὶ ψυχῶν μάστιγες οὐχ ὁσίων οὗτος ἐμοῖσι λίθοισι φέρει στονόεντα σίδηρον οὗτος ἐμοί. φεῦ, φεῦ· ποῦ δὲ λίθος Σισύφου ;     γρεγοριυς ναζιανζενυς  εἰς τὸν αὐτόν  ὄλβιοσ, εὐγήρωσ, ἄνοσος θάνον, ἐν βασιλῆος  πρῶτα φέρων, ἱερῆς ἄκρον ἔχων σοφίησ· εἴ τινα Μαρτινιανὸν ἀκούετε· ἀλλ΄ ἀπὸ τύμβου,  μηδὲ φέρειν ἐπ΄ ἐμοὶ δυσμενέας παλάμασ.     γρεγοριυς ναζιανζενυς  εἰς τὸν αὐτόν   χάζεο, χάζεο τῆλε· κακὸν τὸν ἄεθλον ἐγείρεισ,  λᾶας ἀνοχλίζων καὶ τάφον ἡμέτερον·  χάζεο· Μαρτινιανὸς ἐγώ, καὶ ζῶσιν ὄνειαρ καὶ νέκυς οὐκ ὀλίγον ἐνθάδε κάρτος ἔχω.      γρεγοριυς ναζιανζενυς  εἰς τὸν αὐτόν   Καππαδοκῶν μέγ΄  ἄεισμα, φαάντατε Μαρτινιανέ, σεῖο, βροτῶν γενεή, καὶ τάφον αἰδόμεθα· ὃς ποτ΄ ἔης βασιλῆος ἐν ἕρκεσι κάρτος ὑπάρχων,  δουρὶ δὲ Σικανίην κτήσαο καὶ Λιβύην.     γρεγοριυς ναζιανζενυς  εἰς τὸν αὐτόν   ̓́ομνυμεν ἀθανάτοιο Θεοῦ κράτος ὑψιμέδοντοσ,  καὶ ψυχὰς νεκύων, κύδιμε, σήν τε κόνιν, μήποτε, Μαρτινιανέ, τεοῖς ἐπὶ χεῖρας ἐνέγκαι  στήλῃ καὶ τύμβῳ· οὐδὲ γὰρ οὐδ΄ ἱεροῖσ.     γρεγοριυς ναζιανζενυς  εἰς τὸν αὐτόν   ̔ρώμη καὶ βασιλῆες ἐμοὶ καὶ πείρατα γαίης  στῆλαι Μαρτινιανῷ, τὰς χρόνος οὐ δαμάσει·  ἀλλ΄ ἔμπης ὀλίγῳ περιδείδια, μή τι πάθῃσι,  τῷδε τάφῳ πολλῶν οὐχ ὁσίαι παλάμαι.     γρεγοριυς ναζιανζενυς  εἰς τὸν αὐτόν  Μαρτινιανοῦ σῆμα μεγακλέοσ, εἲ τιν΄ ἀκούεις  Καππαδοκῶν ̔ρώμης πρόθρονον εὐγενέων,  παντοίαις ἀρετῇσι κεκασμένον, ἀλλὰ κόνιν περ  ἁζόμενοι στήλην καὶ τάφον ἀμφιέπειν.     γρεγοριυς ναζιανζενυς  εἰς τὸν αὐτόν  οὔποτ΄ ἐγὼ φθιμένοισιν ἐπέχραον, οὐδ΄ ἀπὸ τύμβων ἔργον ἔγειρα, Δίκην ὄμνυμι καὶ φθιμένουσ· τοὔνεκα μηδ΄ ἐπ΄ ἐμοῖσι φέρειν λάεσσι σίδηρον εἰ δὲ φέροισ, τὴν σὴν ἐς κεφαλὴν πεσέτω.   Μαρτινιανὸς ἐγὼ τάδε λίσσομαι· εἴ τις ἐμεῖο κύδεός ἐστι χάρισ, τύμβος ἀεὶ μενέτω.      γρεγοριυς ναζιανζενυς  εἰς Λιβίαν τὴν γαμετὴν ̓αμφιλόχου   εἷς δόμοσ, ἀλλ΄ ὑπένερθε τάφοσ, καθύπερθε δὲ σηκόσ·  τύμβος δειμαμένοισ, σηκὸς ἀεθλοφόροισ· καὶ ῥ΄ οἱ μὲν γλυκερὴν ἤδη κόνιν ἀμφεβάλοντο ὡς σὺ μάκαιρα δάμαρ ̓αμφιλόχου, Λιβίη,  κάλλιμὲ θ΄ υἱήων, Εὐφήμιε· τούσδ΄ ὑπόδεχθε,  μάρτυρες ἀτρεκίησ, τοὺς ἔτι λειπομένουσ.     γρεγοριυς ναζιανζενυς  εἰς τὴν αὐτήν  ὤφελεσ, ὦ Λιβία, ζώειν τεκέεσσι φίλοισιν ὤφελες ἄχρι πύλης γήραος ἐμπελάσαι·  νῦν δέ σε μοῖρ΄ ἐδάμασσεν ἀώριον, εἰσέτι καλήν,  εἰσέτι κουριδίοις ἄνθεσι λαμπομένην.   αἰαῖ· ̓αμφίλοχος δὲ τεὸς πόσις ἀντὶ δάμαρτος  ἐσθλῆς καὶ πινυτῆς τλήμονα τύμβον ἔχει.     γρεγοριυς ναζιανζενυς  εἰς τὴν αὐτὴν Λιβίαν   αἰαῖ· καὶ Λιβίαν κατέχει κόνισ. οὔποτ΄ ἔγωγε  ὠισάμην θνητὴν ἔμμεναι, εἰσορόων εἶδοσ, μειλιχίην τε σαοφροσύνην τε γυναικόσ,  τοῖς φῦλον πασέων καίνυτο θηλυτέρων   τοὔνεκα καὶ τοίῳ σε τάφῳ κύδηνε θανοῦσαν  σῶν τε τριὰς τεκέων καὶ πόσις ̓αμφίλοχοσ.     γρεγοριυς ναζιανζενυς  εἰς Εὐφήμιον καὶ ̓αμφίλοχον αὐταδέλφους  ἦν δυὰς ἦν ἱερή, ψυχὴ μία, σώματα δισσά,  πάντα κασιγνήτω, αἷμα, κλέοσ, σοφίην,  υἱέες ̓αμφιλόχου, Εὐφήμιος ̓αμφίλοχός τε,  πᾶσιν Καππαδόκαις ἀστέρες ἐκφανέεσ.   δεινὸν δ΄ ἀμφοτέρους Φθόνος ἔδρακε· τὸν μὲν ἄμερσε  ζωῆσ, τὸν δ΄ ἔλιπεν ἥμισυν ̓αμφίλοχον.      γρεγοριυς ναζιανζενυς  εἰς Εὐφήμιον   ῥήτωρ ἐν ῥητῆρσιν, ἀοιδοπόλος δ΄ ἐν ἀοιδοῖσ, κῦδος ἑῆς πάτρησ, κῦδος ἑῶν τοκέων,  ἄρτι γενειάσκων Εὐφήμιοσ, ἄρτι δ΄ ἔρωτας ἐς θαλάμους καλέων, ὤλετο· φεῦ παθέων   ἀντὶ δὲ παρθενικῆς τύμβον λάχεν, ἠδ΄ ὑμεναίων ἤματα νυμφιδίων ἦμαρ ἐπῆλθε γόων.     γρεγοριυς ναζιανζενυς  εἰς τὸν αὐτόν   Εἰκοσέτης πᾶσαν Εὐφήμιοσ, ὡς μίαν οὔτισ,  ̔ελλάδα κ΄ Αὐσονίην μοῦσαν ἐφιπτάμενοσ,  στράπτων ἀγλαΐῃ τε καὶ ἤθεσιν ἦλθ΄ ὑπὸ γαῖαν.  αἰαῖ· τῶν ἀγαθῶν ὡς μόρος ὠκύτεροσ.     γρεγοριυς ναζιανζενυς  εἰς τὸν αὐτόν   Χρυσείης γενεῆς Εὐφήμιος ἦν ἔτι τυτθὸν  λείψανον, εὐγενέτης ἤθεα καὶ πραπίδασ,  μείλιχοσ, ἡδυεπήσ, εἶδος Χαρίτεσσιν ὁμοῖοσ· τοὔνεκα καὶ θνητοῖς οὐκ ἐπὶ δὴν ἐμίγη.     γρεγοριυς ναζιανζενυς  εἰς τὸν αὐτόν   Στράψε μέγ΄ ἀνθρώποις Εὐφήμιοσ, ἀλλ΄ ἐπὶ τυτθὸν καὶ γὰρ καὶ στεροπῆς οὐ μακρόν ἐστι σέλασ·  στράψεν ὁμοῦ σοφίῃ τε καὶ εἴδεϊ καὶ πραπίδεσσιν· τὰ πρὶν Καππαδόκαις ἦν κλέα, νῦν δὲ γόοσ.     γρεγοριυς ναζιανζενυς  εἰς τὸν αὐτόν   τίσ; τίνοσ;    ̓αμφιλόχου Εὐφήμιος ἐνθάδε κεῖται,  οὗτος ὁ Καππαδόκαις πᾶσι διὰ στόματοσ·  οὗτος ὃν αἱ Χάριτες Μούσαις δόσαν οἱ δ΄ ὑμέναιοι   ἀμφὶ θύρασ· ἦλθεν δ΄ ὁ Φθόνος ὠκύτεροσ.        γρεγοριυς ναζιανζενυς  εἰς τὸν αὐτόν  ἔρνος ἀμώμητον, Μουσῶν τέκοσ, εἶαρ ἑταίρων, καὶ χρύσεον Χαρίτων πλέγμα ἰοστεφέων, ᾤχετο ἐκ μερόπων Εὐφήμιοσ· οὑδ΄ ἔτ΄ ἀνίσχεν,  αἰαῖ, σοῖς θαλάμοις πυρσὸς ὃν ἧψεν ̓́ερωσ.     γρεγοριυς ναζιανζενυς  εἰς τὸν αὐτόν  αἱ Χάριτες Μούσαισι·  τί  ῥέξομεν; οὐκέτ΄ ἄγαλμα   χειρῶν ἡμετέρων Εὐφήμιος ἐν μερόπεσσιν.   χαἰ Μοῦσαι Χαρίτεσσιν   ἐπεὶ Φθόνος ἐστὶν ἀλιτρόσ,   τόσσον ἔχοι· ἡμῖν δὲ τόδ΄ ὅρκιον ἔμπεδον ἔστω,    μηκέτ΄ ἀναστῆσαι τοῖον μερόπεσσιν ἄγαλμα.      γρεγοριυς ναζιανζενυς  εἰς τὸν αὐτόν   κρῆναι καὶ ποταμοὶ καὶ ἄλσεα, καὶ λαλαγεῦντες ὄρνιθες λιγυροὶ καλὸν ἐπ΄ ἀκρεμόνων, αὖραί τε μαλακὸν συρίγμασι κῶμα φέρουσαι,  καὶ κῆποι Χαρίτων εἰς ἓν ἀγειρομένων,   κλαύσατε. ὦ χαρίεσσ1΄ Εὐφημιάσ· ὥς σε θανών περ Εὐφήμιος κλεινὴν θήκατ΄ ἐπωνυμίην.     γρεγοριυς ναζιανζενυς  εἰς τὸν αὐτόν   κάλλιμος ἠιθέων Εὐφήμιοσ, εἴποτ΄ ἔην γε·  κάλλιμος ἐν χώροις χῶρος ὅδ΄ ἠλύσιοσ·  τοὔνεκεν εἰς ἓν ἄγερθεν ἐπεὶ ζωὴν μὲν ἔλειψεν,  οὔνομα δ΄ ἐν χώρῳ κάλλιπεν ἠγαθέῳ.     γρεγοριυς ναζιανζενυς  εἰς ̓αμφίλοχον  ἤλυθε κ΄ ̓αμφιλόχοιο φίλον δέμας ἐς μέγα σῆμα,  ψυχὴ δ΄ ἐς μακάρων ᾤχετ΄ ἀποπταμένη.   πηοῖς πάντα πέπασσο, μακάρτατε· βίβλον ἔῳξας  πᾶσαν ὅση θνητῶν, κεἴ τις ἐπουρανίη.   γηραλέος φιλίην ὑπέδυς χθόνα· τέκνα λέλοιπας κρείσσονα καὶ τοκέων τὸ πλέον οὐ μερόπων.     γρεγοριυς ναζιανζενυς  εἰς τὸν αὐτόν   ἄσμενος ᾗ τε δάμαρτι καὶ υἱέι πάρθετο σῶμα ̓αμφίλοχοσ, λιπαροῦ γήραος ἀντιάσασ, ὄλβιοσ, εὐγενέτησ, μύθων κράτοσ, ἄλκαρ ἁπάντων,  πηῶν, εὐσεβέων, εὐγενέων, λογίων,   καὶ μύθοιο δοτὴρ περιώσιοσ. ἠνίδ΄ ἑταίρων  σῶν ἑνόσ, ὦ φιλότησ, γράμμ΄ ἐπιτυμβίδιον.     γρεγοριυς ναζιανζενυς  εἰς τὸν αὐτόν  ὦ μάκαρ, ὦ ξυνὸν πενίης ἄκοσ, ὦ πτερόεντες μῦθοι, καὶ πηγὴ πᾶσιν ἀρυομένη, ἄσθματι πάντα λίπες πυμάτῳ· τὸ δ΄ ἅμ΄ ἕσπετο μοῦνον  ἔνθεν ἀειρομένῳ κῦδος ἀεὶ θαλέθον.   Γρηγόριος τάδ΄ ἔγραψα, λόγῳ λόγον ὃν παρὰ σεῖο  ̓αμφίλοχ΄, ἐξεδάην ἀντιχαριζόμενοσ.     γρεγοριυς ναζιανζενυς  εἰς τὸν αὐτόν   ̓αμφίλοχος τέθνηκεν ἀπώλετο εἴ τι λέλειπτο  καλὸν ἐν ἀνθρώποισ, ῥητορικῆς τε μένοσ, καὶ Χάριτες Μούσαισι μεμιγμέναι· ἔξοχα δ΄ αὖ σε ἡ Διοκαισαρέων μύρατο πάτρα φίλη.     γρεγοριυς ναζιανζενυς  εἰς τὸν αὐτόν  τυτθὸν μὲν πτολίεθρον, ἀτάρ πολὺν ἀνέρα δῶκα  βήμασιν ἰθυδίκοις ἡ Διοκαισαρέων,  ̓αμφίλοχον φθιμένῳ δὲ συνέφθιτο καὶ πυρόεσσα ῥήτρη, καὶ πάτρης εὖχος ἀριστοτόκου.      γρεγοριυς ναζιανζενυς  εἰς τὸν αὐτόν   τὸν ῥήτρην πυρόεσσαν ἐπ΄ ἀντιπάλοισι φέροντα,  τὸν μέλιτος γλυκίω ἤθεα καὶ πραπίδας  ̓αμφίλοχον κατέχω τυτθὴ κόνισ, ἔκτοθι πάτρησ,  υἱέα Φιλτατίου Γοργονίας τε μέγαν.     γρεγοριυς ναζιανζενυς  εἰς τὸν αὐτόν  ῥητῆρεσ, φθέγγοισθε· μεμυκότα χείλεα σιγῇ  ̓αμφιλόχου μεγάλου τύμβος ὅδ΄ ἀμφὶς ἔχω.     γρεγοριυς ναζιανζενυς  εἰς τὸν αὐτόν   ἠρίον ̓αμφιλόχοιο μελίφρονοσ, ὅς ποτε ῥήτρῃ  πάντας Καππαδόκας καίνυτο καὶ πραπίσιν.     γρεγοριυς ναζιανζενυς  εἰς Νικομήδην   οἴχεαι, ὦ Νικόμηδεσ, ἐμὸν κλέος ἡ δὲ συνωρὶς  σῶν καθαρὴ τεκέων πῶς βίον ἐξανύσει; τίς  δὲ τέλος νηῷ περικάλλεϊ χεὶρ ἐπιθήσει; τίς  δὲ Θεῷ πέμψει φρὴν τελέην θυσίην,   σεῖο, μάκαρ, μιχθέντος ἐπουρανίοισι τάχιστα; ὦ γενεὴ τλήμων, οἷα πάθεσ, μερόπων,     γρεγοριυς ναζιανζενυς  εἰς τὸν αὐτόν  Δέρκεο καὶ τύμβον Νικομήδεοσ, εἲ τιν΄ ἀκούεισ, ὃς νηὸν Χριστῷ δειμάμενος μεγάλῳ, αὑτὸν μὲν πρώτιστον, ἔπειτα δὲ τὴν περίβωτον  δῶκεν ἁγνὴν θυσίην παρθενίην τεκέων, φέρτερον οὐδὲν ἔχων, ἱερεύσ, γενέτης τε φέριστοσ. τοὔνεκα καὶ μεγάλῃ ὦκα μίγη Τριάδι,      γρεγοριυς ναζιανζενυς  εἰς τὸν αὐτόν   ὕστατος ἐς βίον ἦλθες ἀοίδιμον, ἀλλὰ τάχιστα  ἔνθεν ἀνηέρθησ· τίς  τάδ΄ ἔνευσε δίκη;  Χριστὸς ἄναξ, Νικόμηδεσ, ὅπως σέο λαὸν ἄνωθεν ἰθύνοις τεκέων σὺν ἱερῇ δυάδι.     γρεγοριυς ναζιανζενυς  εἰς Καρτέριον ἑταῖρον τοῦ μεγάλου Γρηγορίου  πῆ με λιπὼν πολύμοχθον ἐπὶ χθονί, φίλταθ΄ ἑταίρων,  ἤλυθες ἁρπαλέωσ, κύδιμε Καρτέριε; πῆ ποτ΄ ἔβης νεότητος ἐμῆς οἰήια νωμῶν, ἦμος ἐπ΄ ἀλλοδαπῆς μῦθον ἐμετρεόμην,  ὃς βιότῳ μ΄ ἔζησας ἀσαρκέι; ἦ ῥ΄ ἐτεόν σοι  Χριστὸς ἄναξ πάντων φίλτεροσ, ὅν νυν ἔχεισ.     γρεγοριυς ναζιανζενυς  εἰς τὸν αὐτόν   ̓αστεροπὴ Χριστοῖο μεγακλέοσ, ἕρκος ἄριστον  ἠιθέων, ζωῆς ἡνίοχ΄ ἡμετέρησ,  μνώεο Γρηγορίοιο, τὸν ἔπλασας ἤθεσι κεδνοῖσ, ἦν ὅτε ἦν, ἀρετῆς κοίρανε Καρτέριε.     γρεγοριυς ναζιανζενυς  εἰς τὸν αὐτόν  ὦ πηγαὶ δακρύων, ὦ γούνατα, ὦ θυέεσιν  ἁγνοτάτοις παλάμαι Χριστὸν ἀρεσσάμεναι  Καρτερίου· πῶς λῆξεν ὁμῶς πάντεσσι βροτοῖσιν;  ἤθελεν ὑμνοπόλον κεῖθι χοροστασίη.     γρεγοριυς ναζιανζενυς  εἰς τὸν αὐτόν  ἥρπασασ, ὦ Νικόμηδεσ, ἐμὸν κέαρ· ἥρπασας ὦκα  Καρτέριον, τῆς σῆς σύζυγον εὐσεβίησ.      γρεγοριυς ναζιανζενυς  εἰς τὸν αὐτόν  ὦ Ξώλων ζαθέων ἱερὸν πέδον, οἷον ἔρεισμα  σταυροφόρων κόλποις Καρτέριον κατέχεισ.     γρεγοριυς ναζιανζενυς  εἰς Βάσσον τινὰ παρὰ λῃστῶν ἀποκτανθέντα   Βάσσε φίλοσ, Χριστῷ μεμελημένος ἔξοχον ἄλλων,  τῆλε τεῆς πάτρης ληΐστορι χειρὶ δαμάσθησ, οὐδέ σε τύμβος ἔχει πατρώϊοσ· ἀλλὰ καὶ ἔμπης πᾶσιν Καππαδόκεσσι μέγ΄ οὔνομα σεῖο λέλειπται,   καὶ στῆλαι παγίων μέγ΄ ἀμείνονεσ, αἷς ἐνιγράφθησ. Γρηγορίου τόδε σοι μνημήιον, ὃν φιλέεσκεσ.     γρεγοριυς ναζιανζενυς  εἰς τὸν αὐτόν  ὡς ̓αβραὰμ κόλποισι τεθεὶς ὑποδέχνυσο, Βάσσε,  σὸν τέκος ̓αβραὰμ πνεύματι Καρτέριον· αὐτὰρ ἐγών, εἰ καί σε τάφος σὺν πατρὶ καλύπτοι,  οὔποτ΄ ἀφ΄ ὑμετέρης στήσομ΄ ὁμοζυγίησ.     γρεγοριυς ναζιανζενυς  εἰς Φιλτάτιον  ἠίθεον μεγάλοιο μέγαν κοσμήτορα λαοῦ  χθὼν ἱερὴ κεύθω Φιλτατίοιο δέμασ.     γρεγοριυς ναζιανζενυς  εἰς Εὐσέβειαν καὶ Βασίλισσαν  Εὐσέβιον, Βασίλισσα, μεγακλέεσ, ἐνθάδε κεῖνται,  Ξώλων ἠγαθέων θρέμματα χριστοφόρα, καὶ Νόννης ζαθέης ἱερὸν δέμασ. ὅστις ἀμείβεις  τούσδε τάφουσ, ψυχῶν μνώεο τῶν μεγάλων.      γρεγοριυς ναζιανζενυς  εἰς ̔ελλάδιον καὶ Εὐλάλιον αὐταδέλφους  αἰεί σοι νόος ἦεν ἐς οὐρανὸν, οὐδ΄ ἐπὶ γαίης  ἤρειδες χθαμαλῆς ἴχνιον οὐδ΄ ὀλίγον  τοὔνεκεν ὡς τάχος ἦλθες ἀπὸ χθονόσ· Εὐλάλιος δὲ  σὴν κόνιν ἀμφιέπει σὸς κάσισ, ̔ελλάδιε.     γρεγοριυς ναζιανζενυς  εἰς ̔ελλάδιον   τὸν νεαρόν, Χριστῷ δὲ μέγαν, πολιόν τε νόημα,  χῶρος ὅδ΄ ἀθλοφόρων ̔ελλάδιον κατέχω· οὐ νέμεσισ· κείνοις γὰρ ὁμοίιον ἄλγος ἀνέτλη,  σβεννὺς ἀντιπάλου τοῦ φθονεροῖο μόθον.     γρεγοριυς ναζιανζενυς  εἰς τὸν αὐτόν   μικρὸν μὲν πνείεσκες ἐπὶ χθονὶ σαρκὸς ἀνάγκῃ,  πλείονα δὲ ζωῆς ὑψόθι μοῖραν ἔχεισ,  ̔ελλάδιε, Χριστοῖο μέγα κλέοσ· εἰ δὲ τάχιστα  δεσμῶν ἐξελύθης τοῦτο γέρας καμάτων.     γρεγοριυς ναζιανζενυς  εἰς Γεώργιον   καὶ σὺ Γεωργίοιο φίλον δέμασ, ἐνθάδε κεῖσαι, ὃς πολλὰς Χριστῷ πέμψας ἁγνὰς θυσίασ·  σὺν δὲ κασιγνήτη σῶμα, φρένασ, ἡ Βασίλισσα  ξυνὸν ἔχει μεγάλη καὶ τάφον ὡς βίοτον.     γρεγοριυς ναζιανζενυς  εἰς Εὐπράξιον   χώρης τῆσδ΄ ἱερῆς Εὐπράξιον ἀρχιερῆα ἥδ΄ ̓αριανζαίη χθὼν μεγάλη κατέχω,  Γρηγορίοιο φίλον καὶ ἥλικα, καὶ συνοδίτην  τοὔνεκα καὶ τύμβου γείτονος ἠντίασεν.      γρεγοριυς ναζιανζενυς  εἰς Ναυκράτιον τὸν ἀδελφὸν τοῦ μεγάλου Βασιλείου   ̓ιχθυβόλον ποτ΄ ἔλυε λίνον βυθίης ἀπὸ πέτρης  Ναυκράτιοσ, δίναις ἐν ποταμοῦ βρυχίαισ·  καὶ τὸ μὲν οὐκ ἀνέλυσεν ὁ δ΄ ἔσχετο· πῶς ἁλιῆα εἴρυσεν ἀνθ΄ ἁλίης δίκτυον, εἰπέ, Λόγε,  Ναυκράτιον, καθαροῖο βίου νόμον, ὥσπερ ἐίσκω,  καὶ χάριν ἐλθέμεναι καὶ μόρον ἐξ ὑδάτων.     γρεγοριυς ναζιανζενυς  εἰς τὸν αὐτόν   Ναυκράτιος στροφάλιγγι θάνε φθονεροῦ ποταμοῖο,  δεσμοῖσιν βυθίης ἄρκυος ἐνσχόμενοσ· ὥς κε μάθῃς σύ, θνητέ, τὰ παίγνια τοῦδε βίοιο,  ἔνθεν ἀνηέρθη πῶλος ὅδ΄ ἄκρα θέων.     γρεγοριυς ναζιανζενυς  εἰς τὸν αὐτόν  Ναυκράτιος πλεκτοῖο λίνου δεσμοῖσιν ἐλυσθείσ,  δεσμῶν τοῦδε βίου ἐξ ἁλίης ἐλύθη.     γρεγοριυς ναζιανζενυς  εἰς Μαξέντιον  αἵματος εὐγενέος γενόμην, βασιλῆος ἐν αὐλαῖς  ἔστην, ὀφρὺν ἄειρα κενόφρονα. πάντα κεδάσσασ, Χριστὸς ἐπεί με κάλεσσε, βίου πολλαῖσιν ἀταμποῖς  ἴχνος ἔρεισα πόθοιο τινάγμασιν, ἄχρις ἀνεῦρον   τὴν σταθερὴν· Χριστῷ τῆξα δέμας ἄλγεσι πολλοῖσ·  καὶ νῦν κοῦφος ἄνω Μαξέντιος ἔνθεν ἀνέπτην.     γρεγοριυς ναζιανζενυς  εἰς τὸν αὐτὸν Μαξέντιον   Πάλλετ΄ ἐμοὶ κραδίη, Μαξέντιε, σεῖο γράφουσα οὔνομα, ὃς στυφελὴν ἦλθες ὁδὸν βιότου, ἄμβροτον, αἰπήεσσαν, ἀτερπέα· σεῖο, φέριστε, ἄτρομος οὐδὲ τάφῳ χριστιανὸς πελάει.      γρεγοριυς ναζιανζενυς  εἰς ̓εμμελίαν τὴν μητέρα τοῦ ἁγίου Βασιλείου   ̓εμμέλιον τέθνηκε· τίς  ἔφρασεν; ἥ γε τοσούτων  καὶ τοίων τεκέων δῶκε φάος βιότῳ,  υἱέας ἠδὲ θύγατρας ὁμόζυγας ἀζυγέας τε·  εὔπαις καὶ πολύπαις ἥδε μόνη μερόπων.   τρεῖς μὲν τῆσδ΄ ἱερῆες ἀγακλέεσ, ἡ δ΄ ἱερῆος  σύζυγοσ· οἱ δὲ πέλας ὡς στρατὸς εὐαγέων.     γρεγοριυς ναζιανζενυς  εἰς τὴν αὐτὴν ̓εμμελίαν   θάμβος ἔχεν μ΄ ὁρόωντα τόσον γόνον ̓εμμελίοιο  καὶ τοῖον, μεγάλης νηδύος ὄλβον ὅλον ὡς δ΄ αὐτὴν φρασάμην Χριστοῦ κτέαρ, εὐσεβὲς αἷμα, ̓εμμέλιον, τόδ΄ ἔφην οὐ μέγα· ῥίζα τόση.   τοῦτό σοι εὐσεβίης ἱερὸν γέρασ, ὦ παναρίστη,  τιμὴ σῶν τεκέων, οἷς πόθον εἶχες ἕνα.     γρεγοριυς ναζιανζενυς  εἰς Μακρίναν τὴν ἀδελφὴν τοῦ μεγάλου Βασιλείου  παρθένον αἰγλήεσσαν ἔχω κόνισ, εἲ τιν΄ ἀκούεις Μακρίναν, ̓εμμελίου πρωτότοκον μεγάλησ· ἣ πάντων ἀνδρῶν λάθεν ὄμματα· νῦν δ΄ ἐνὶ πάντων  γλώσσῃ καὶ πάντων φέρτερον εὖχος ἔχει.     γρεγοριυς ναζιανζενυς  εἰς Θεοσέβιον ἀδελφὴν Βασιλείου   καὶ σὺ Θεοσσέβιον, κλεινῆς τέκος ̓εμμελίοιο, Γρηγορίου μεγάλου σύζυγε ἀτρεκέωσ,  ἐνθάδε τὴν ἱερὴν ὑπέδυς χθόνα, ἔμμα γυναικῶν εὐσεβέων βιότου δ΄ ὥριος ἐξελύθησ.      γρεγοριυς ναζιανζενυς  εἰς Γρηγόριον τῆς μητρὸς ἀδελφόν  Γρηγόριον μήτρωσ, ἱερεὺς μέγασ, ἐνθάδ΄ ἔθηκε  Γρηγόριοσ, καθαροῖς Μάρτυσι παρθέμενοσ,  ἠίθεον, θαλέθοντα, νεόχνοον αἱ δὲ πάροιθεν  τῆς γηροτροφίης ἐλπίδες ἥδε κόνισ.     γρεγοριυς ναζιανζενυς  πρὸς τοὺς ἐν μαρτυρίοις τρυφῶντας  εἰ φίλον ὀρχησταῖς ἀθλήματα, καὶ φίλον ἔστω  θρύψις ἀεθλοφόροισ· ταῦτα γάρ ἀντίθετα. εἰ δ΄ οὐκ ὀρχησταῖς ἀθλήματα, οὐδὲ ἀθληταῖς ἡ θρύψισ, πῶς σὺ Μάρτυσι δῶρα φέρεις  ἄργυρον, οἶνον, βρῶσιν, ἐρεύγματα; ἦ ῥα δίκαιος ὃς πληροῖ θυλάκουσ, ἂν ἀδικώτατος ᾖ;     γρεγοριυς ναζιανζενυς  εἰς τοὺς αὐτούς  Μάρτυρεσ, εἴπατε ἄμμιν ἀληθῶσ, εἰ φίλον ὑμῖν  αἱ σύνοδοι; τί μὲν οὖν ἥδιον; ἀντί τίνοσ; τῆς ἀρετῆσ· πολλοὶ γὰρ ἀμείνους ὧδε γένοιντ΄ ἄν,  εἰ τιμῷτ΄ ἀρετή. τοῦτο μὲν εὖ λέγετε.  ἡ δὲ μέθη, τό τε γαστρὸς ὑπάρχειν τοὺς θεραπευτὰς  ἄλλοισ· ἀθλοφόρων ἔκλυσις ἀλλοτρία.     γρεγοριυς ναζιανζενυς  εἰς τοὺς αὐτοὺσ	^  μὴ ψεύδεσθ΄ ὅτι γαστρὸς ἐπαινέται εἰσὶν ἀθληταί·  λαιμῶν οἵδε νόμοι, ὦ ΄γαθοί, ὑμετέρων· μάρτυσι δ΄ εἰς τιμὴν ἓν ἐπίσταμαι· ὕβριν ἐλαύνειν  ψυχῆς καὶ δαπανᾶν δάκρυσι τὴν πιμελήν.      γρεγοριυς ναζιανζενυς  εἰς τοὺς αὐτούς  Μαρτύρομ΄, ἀθλοφόροι καὶ μάρτυρεσ· ὕβριν ἔθηκαν  τιμὰς ὑμετέρας οἱ φιλογαστορίδαι. οὐ ζητεῖτε τράπεζαν ἐύπνοον, οὐδὲ μαγείρουσ· οἱ δ΄ ἐρυγὰς παρέχουσ1΄ ἀντ΄ ἀρετῆς τὸ γέρασ.     γρεγοριυς ναζιανζενυς  εἰς τοὺς αὐτοὺς καὶ κατὰ τυμβωρύχων   Τρισθανέεσ, πρῶτον μὲν ἐμίξατε σώματ΄ ἀνάγνων  ἀθλοφόροισ, τύμβοι δὲ θυηπόλον ἀμφὶς ἔχουσι·  δεύτερον αὖτε τάφους τοὺς μὲν ἐμίξατε σώματ΄ ἀθέσμωσ,  αὐτοὶ σήματ΄ ἔχοντες ὁμοίια· τοὺς δ΄ ἀπέδοσθε,   πολλάκι καὶ τρὶς ἕκαστον ὃ δὲ τρίτον, ἱεροσυλεῖς μάρτυρας οὓς φιλέεισ· Σοδομίτιδες ἤξατε πηγαί.     γρεγοριυς ναζιανζενυς  εἰς τοὺς αὐτοὺς καὶ κατὰ τυμβωρύχων   παῖδες χριστιανῶν τόδ΄ ἀκούσατε· οὐδὲν ὁ τύμβοσ·  πῶς οὖν ὑμετέρους χώννυτ΄ ἀριπρεπέασ;  ἀλλ΄ ἔστιν καὶ πᾶσι γέρας τόδε, μηδὲ τάφοισιν  βάλλειν ἀλλοτρίοις δυσμενέας παλάμασ.  εἰ δ΄ ὅτι μὴ νέκυς οἶδε τὰ ἐνθάδε, τοῦτ΄ ἀδίκαστον,  πείθομαι, ἢν σὺ φέρῃς πατρὸς ὕβριν φθιμένου.     γρεγοριυς ναζιανζενυς  εἰς τοὺς αὐτοὺς καὶ κατὰ τυμβωρύχων   Τυμβολέται, γάστρωνεσ, ἐρευγόβιοι, πλατύνωτοι,  μέχρι τίνοσ· τύμβοις Μάρτυρας ἀλλοτρίοις  τιμᾶτ΄, εὐσεβέοντες ἃ μὴ θέμισ; ἴσχετε λαιμούσ,  καὶ τότε πιστεύσω Μάρτυσιν ἦρα φέρειν.      γρεγοριυς ναζιανζενυς  πρὸς τοὺς ἀπὸ τῶν ἐκ τάφων λίθων ναοὺς οἰκοδομοῦντας   τιμὴ Μάρτυσίν ἐστιν ἀεὶ θνῄσκειν βιότητι, αἵματος οὐρανίου μνωομένους μεγάλου,  τύμβοι δὲ φθιμένοισ· ὃς βήματα δ΄ ἡμὶν ἐγείρει ἀλλοτρίοισι λίθοισ, μηδὲ τάφοιο τύχοι.     γρεγοριυς ναζιανζενυς  πρὸς τοὺς ὲν μαρτυρίοις τρυφῶντας   Μάρτυρεσ, αἷμα Θεῷ μεγάλην ἐσπείσατε λοιβήν,  καὶ μέντοι θεόθεν ἄξια δῶρ΄ ἔχετε,  βήμαθ΄, ὕμνουσ, λαούσ, εὐχῶν σέβασ. ἀλλ΄ ἀπὸ τύμβων  φεύγετε, νεκροκόμοι, Μάρτυσι πειθόμενοι.     γρεγοριυς ναζιανζενυς  πρὸς τοὺς αὐτούς  δαίμοσιν εἰλαπίναζον, ὅσοις τὸ πάροιθε μεμήλει  δαίμοσιν ἦρα φέρειν, οὐ καθαρὰς θαλίασ· τούτου χριστιανοὶ λύσιν εὕρομεν, ἀθλοφόροισι  στησάμεθ΄ ἡμετέροις πνευματικὰς συνόδουσ.   νῦν δέ τι τάρβος ἔχει με· ἀκούσατε οἱ φιλόκωμοι·  πρὸς τοὺς δαιμονικοὺς αὐτομολεῖτε τύπουσ.     γρεγοριυς ναζιανζενυς  κατὰ τυμβωρύχων   μηκέτι πηκτὸν ἄροτρον ἀνήρ ἐπὶ γαῖαν ἐλαύνοι, μὴ πέλαγος πλώοι,. μὴ δόρυ θοῦρον ἔχοι·  ἀλλὰ φέρων σκαπάνην τε καὶ ἄγριον ἐν φρεσὶ θυμόν, ἐς τύμβους πατέρων χρυσὸν ἴοι ποθέων   ὁππότε καὶ τοῦτόν τις ἐμὸν περικαλλέα τύμβον  σκάψεν ἀτασθαλέων εἵνεκα κερδοσύνησ.      γρεγοριυς ναζιανζενυς  ἄλλο   ἑπτὰ βίοιο πέλει τάδε θαύματα· τεῖχοσ, ἄγαλμα, κῆποι, πυραμίδεσ, νηόσ, ἄγαλμα, τάφοσ· ὄγδοον ἔσκον ἔγωγε πελώριος ἐνθάδε τύμβοσ, ὑψιπαγήσ, σκοπέλων τῶνδ΄ ἀποτῆλε θέων   πρῶτος δ΄ ἐν φθιμένοισιν ἀοίδιμοσ, ἔργον ἄπληστον  τῆς σῆσ, ἀνδροφόνε, μαινομένης παλάμησ.     γρεγοριυς ναζιανζενυς  ἄλλο  ἦν ὅτε ἦν ἀτίνακτος ἐγὼ τάφος οὔρεος ἄκρην  πουλὺς ὑπερτέλλων τηλεφανὴς σκόπελοσ·  νῦν δέ με θὴρ ἐτίναξεν ἐφέστιος εἵνεκα χρυσοῦ·  ὧδε δ΄ ἐτινάχθην γείτονος ἐν παλάμαισ.     γρεγοριυς ναζιανζενυς  κατὰ τυμβωρύχων   τὸν τύμβοιο τόσου ληίστορα, ὃν πέρι πάντῃ  λάων τετραπέδων ἀμφιθέει στέφανοσ,  ἄξιον αὐτίκ΄ ἔην, αὐτῷ ἐνὶ σήματι θέντας αὖθις ἐπικλεῖσαι χάσματα δυσσεβέι.     γρεγοριυς ναζιανζενυς  κατὰ τυμβωρύχων  ἔργον ἀλιτρὸν ὄπωπα, κεχηνότα τύμβον, ὁδεύων  χρυσοῦ ταῦτα πέλει ἔργματα τοῦ δολίου· εἰ μὲν χρυσὸν ἔχεισ, εὗρες κακὸν εἰ δ΄ ἄρα κεινὸς  ἔνθεν ἔβησ, κενεὴν μήσαο δυσσεβίην.     γρεγοριυς ναζιανζενυς  εἰς τοὺς αὐτούς  ὁσσάτιον παράμειψα βροτῶν βίον οὐδ΄ ἄρ΄ ἔμελλον  ἐκφυγέειν παλάμας γείτονος οὐλομένασ, ὅς με καὶ αἰπὺν ἐόντα χαμαὶ βάλε νηλέι θυμῷ,  οὔτε Θεὸν δείσασ, οὐθ΄ ὁσίην φθιμένων.      γρεγοριυς ναζιανζενυς  εἰς τοὺς αὐτούς   τὸν τύμβων κακοεργὸν ἀλάστορα φεύγετε πάντεσ·  ἠνίδ΄ ὅσην σκοπιὴν ῥήξατο ῥηιδίωσ· οὐ μὲν ῥηιδίως ἐρρήξατο· ἀλλ΄ ἀποτῆλε  χάζεσθε· φθιμένους ὧδ΄ ἂν ἀρεσσάμεθα.     γρεγοριυς ναζιανζενυς  εἰς τοὺς αὐτούς   αἰαῖ ὥς τι κακὸν προτιόσσομαι ἐγγύθεν ἤδη τοῖσί τε τυμβορύχοισ, τοῖς τε περικτιόσιν,  σήματος ὑψιθέοντος ὀλωλότοσ· ἀλλὰ τὸν ἐχθρὸν οἶδε δίκη· δακρύειν δ΄ ἡμέτερον φθιμένουσ.     γρεγοριυς ναζιανζενυς  εἰς τοὺς αὐτούς  Μαυσώλου τάφος ἐστὶ πελώριοσ, ἀλλὰ Κάρεσσι  τίμιοσ· οὔτις ἐκεῖ τυμβολέτις παλάμη·  Καππαδόκεσσιν ἔγωγε μέγ΄ ἔξοχοσ, ἀλλὰ δέδορκας  οἷα πάθον στήλῃ γράψατε νεκροφόνον.     γρεγοριυς ναζιανζενυς  εἰς τοὺς αὐτούς  τοῖχος ἐνὶ προπόδεσσι καὶ ὄρθιοσ· ἔνθεν ἔπειτα ὕπτιοσ, ἐκ λαγόνων εἰς ἓν ἀγειρομένων  τύμβος ἔην, καθύπερθε λόφου λόφοσ· ἀλλὰ τί ταῦτα οὐδὲν χρυσοφίλαις οἳ μ΄ ἐτίναξαν ὅλον.     γρεγοριυς ναζιανζενυς  εἰς τοὺς αὐτούς  νεκρῶν νεκρὰ πέλοι καὶ μνήματα· ὃς δ΄ ἀνεγείρει  τύμβον ἀριπρεπέα τῇ κόνι, τοῖα πάθοι· οὐ γὰρ ἂν οὗτος ἀνήρ τὸν ἐμὸν τάφον ἐξαλάπαξεν, εἰ μὴ χρυσὸν ἔχειν ἤλπετο ἐκ νεκύων.      γρεγοριυς ναζιανζενυς  εἰς τοὺς αὐτούς  τίς τίνοσ; οὐκ ἐρέει στήλη· πρὸ γὰρ ὤλετο τύμβου.  τίς χρόνοσ; ἀρχαίης σῆμα τόδ΄ ἐργασίησ. τίς δὲ σ1΄ ἐνήρατο; εἰπέ φόνος τόδε. χεῖρες ἀλιτραὶ  γείτονοσ. ὡς τί λάβῃ; χρυσόν.  ἔχοι σκοτίην.     γρεγοριυς ναζιανζενυς  εἰς τοὺς αὐτούς  ὅστις ἐμὸν παρὰ σῆμα φέρεις πόδα, ἴσθι με ταῦτα  τοῦ νεοκληρονόμου χερσὶ παθόντ΄ ἀδίκωσ· οὐ γὰρ ἔχον χρυσόν τε καὶ ἄργυρον, ἀλλ΄ ἐδοκήθην, κάλλεϊ μαρμαίρων τοσσατίων λαγόνων.     γρεγοριυς ναζιανζενυς  εἰς τοὺς αὐτούς   στῆθι πέλασ, καὶ κλαῦσον ἰδὼν τόδε σῆμα θανόντοσ, εἴποτ΄ ἔην, νῦν αὖτε τάφον δηλήμονος ἀνδρόσ·  σῆμα πέλω μὴ τύμβον ἐγείρειε βροτὸς ἄλλοσ. τί πλέον, εἰ παλάμαισι φιλοχρύσοισιν ὀλεῖται;     γρεγοριυς ναζιανζενυς  εἰς τοὺς αὐτούς   αἰὼν καὶ κληῖδες ἀμειδήτου θανάτοιο,  καὶ λήθη, σκοτίης βένθεα, καὶ νέκυεσ,  πῶς ἔτλη τύμβον τις ἐμὸν ἔπι χεῖρας ἐνεγκεῖν;  πῶς ἔτλη; φθιμένων κήδεται οὐδ΄ ὁσίη;     γρεγοριυς ναζιανζενυς  εἰς τοὺς αὐτούς  τέτρωμαι πληγῇσιν ἀεικελίῃσιν ὁ τύμβος τέτρωμ΄, ὥς τις ἀνὴρ ἐν δαῒ λευγαλέῃ.  ταῦτα φίλα θνητοῖσι; τὸ δ΄ αἴτιον ὡς ἀθέμιστον τὸν νέκυν οἶον ἔχων, χρυσὸν ἀποξέομαι,      γρεγοριυς ναζιανζενυς  εἰς τοὺς αὐτούς  πρός σε Θεοῦ ξενίου λιτάζομαι, ὅστις ἀμείβεις  τύμβον ἐμόν, φράζειν  τοῖα πάθοις ὁ δράσασ. οὐκ οἶδ΄ ὅντινα τύμβος ἔχει νέκυν ἀλλ΄ ἐρέω γε  δάκρυ΄ ἐπισπένδων τοῖα πάθοις ὁ δράσασ.     γρεγοριυς ναζιανζενυς  εἰς τοὺς αὐτούς   πάντα λιπών, γαίης τε μυχοὺς καὶ πείρατα πόντου,  ἦλθες ἔχειν ποθέων χρυσὸν ἐμοῦ νέκυοσ. νεκρὸν ἔχω καὶ μῆνιν ὀλωλότοσ· ἤν τις ἐπέλθῃ,  ταῦτ΄ εἰ λείζῃ, δώσομεν ἀσπασίωσ.     γρεγοριυς ναζιανζενυς  εἰς τοὺς αὐτούς  εἴ σοι χρυσὸν ἔδωκα μόνῳ μόνοσ,, οὐκ ἐφύλασσες  τοῦθ΄ ὅπερ εἰλήφεισ; ἢ κακὸς ἦσθ΄ ἂν ἄγαν. εἰ δὲ τάφον σκάπτεισ, τὴν αἰδέσιμον παραθήκην,  καὶ τόδ΄ ἐπὶ χρυσῷ, ἄξιοσ, εἰπέ, τίνοσ;     γρεγοριυς ναζιανζενυς  εἰς τοὺς αὐτούς  τοὺς ζῶντας κατόρυσσε· τί γὰρ νεκροὺς κατορύσσεισ; ἄξιοί εἰσι τάφων, οἳ σὲ ζῆν εἴασαν οὕτω,  τὸν τῶν οἰχομένων ὑβριστὴν καὶ φιλόχρυσον.     γρεγοριυς ναζιανζενυς  εἰς τοὺς αὐτούς   καὶ σύ, τάλαν, παλάμῃσι τεαῖς ἢ μύστιν ἐδωδὴν  δέξῃ θαρσαλέωσ, ἢ Θεὸν ἀγκαλέσεις  χείρεσιν αἷς διόρυξας ἐμὸν τάφον; ἦ ῥα δίκαιοι οὐδὲν ἔχουσι πλέον, εἰ σὺ τάλαντα φύγοισ.      γρεγοριυς ναζιανζενυς  εἰς τοὺς αὐτούς   φησὶ Δίκη·  τίς  πίστισ, ὅτ΄ ὤλεσας ὃν λαγόνεσσι  σῇσιν ἔδωκα, νέκυν, γαῖα φίλη, φθίμενον;     οὐ γαίη μ΄ ἐτίναξεν ἀτάσθαλος ὤλεσεν ἀνήρ,   καὶ φιλοκερδείης εἵνεκα. τοῦτον ἔχε.      γρεγοριυς ναζιανζενυς  εἰς τοὺς αὐτούς   πρόσθε τάδ΄ ἦεν ἄσυλα· θεόσ, νέκυσ. ἀλλὰ Θεὸς μὲν  ἵλαοσ· εἰ δὲ νέκυσ, ὄψεθ΄ ὁ τυμβολέτησ.     γρεγοριυς ναζιανζενυς  εἰς τοὺς αὐτούς  ἦ ῥά σε δινήσουσιν ̓ερινύεσ· αὐτὰρ ἔγωγε  κλαύσομ΄ ἀποφθιμένουσ, κλαύσομ΄ ἄγος παλάμησ.     γρεγοριυς ναζιανζενυς  εἰς τοὺς αὐτούς   Λήξατε, τυμβοχόοι, ναὶ λήξατε βένθεσι γαίης  κεύθειν τοὺς φθιμένουσ· εἴξατε τυμβολέταισ.  νεκρῶν καὶ τάδε γ΄ ἐστὶ σοφίσματα, ὡς φιλόχρυσον εὕρωσιν παλάμην, σήματα τοῖα χέειν.     γρεγοριυς ναζιανζενυς  εἰς τοὺς αὐτούς  τίς σ1΄ ἀνέηκεν, ἄπληστε, τόσον κακὸν ἀντὶ τόσοιο  κέρδεος ἀλλάξαι, μηδὲ παρεσταότοσ;     γρεγοριυς ναζιανζενυς  εἰς τοὺς αὐτούς  στῆλαι καὶ τύμβοι, μέγα χαίρετε, σήματα νεκρῶν οὐκέτι κηρύξω μνήμασι τοὺς φθιμένουσ,  ἡνίκα τὸν περίφαντον ἐμὸν τάφον ὤλεσε γείτων. γαῖα φίλη, σὺ δέ μοι δέχνυσο τοὺς φθιμένουσ.      γρεγοριυς ναζιανζενυς  πρὸς τοὺς αὐτούς   στῆλαι, καὶ πλακόεντες ἐν οὔρεσιν, ἔργα Γιγάντων, τύμβοι, καὶ φθιμένων ἄφθιτε μνημοσύνη,  σεισμὸς πάντα βράσειεν, ἐμοῖς νεκύεσσιν ἀρήγων,  οἷς ἔπι χεὶρ ὀλοὴ ἦλθε σιδηροφόροσ.     γρεγοριυς ναζιανζενυς  πρὸς τοὺς αὐτούς  ἡνίκα τὸν περίβωτον ἐπ΄ οὔρεοσ, ἄγριε Τιτάν,  τύμβον ἀνερρήξω, πῶς ἔσιδες νέκυασ, ὡς δ΄ ἔσιδεσ, πῶς χεῖρες ἐπ΄ ὀστέα; ἦ τάχα κέν σε τῇ σχέθον, εἰ θέμις ἦν τοῖσδ΄ ἕνα τύμβον ἔχειν.     γρεγοριυς ναζιανζενυς  πρὸς τοὺς αὐτούς   σήματα, καὶ σποδιή, καὶ ὀστέα, οἵ τε πάρεδροι  δαίμονεσ, οἵ φθιμένου ναίετε τόνδε λόφον,  τόνδ΄ ἀλιτρὸν τίννυσθε, ὃς ὑμέας ἐξαλάπαξεν.  τῶν δὲ περικτιόνων δάκρυον ὕμμιν ὅσον.     γρεγοριυς ναζιανζενυς  κατὰ τυμβωρύχων   Τύμβοι, καὶ σκοπιαί, καὶ οὔρεα, καὶ παροδῖται, κλαύσατε τύμβον ἐμόν, κλαύσατε τυμβολέτην  ἠχὼ δ΄ ἐκ σκοπέλων Πυματηγόρος ἀντιαχείτω  τῶνδε περικτιόνων  κλαύσατε τυμβολέτην.     γρεγοριυς ναζιανζενυς  εἰς τοὺς αὐτούς   κτείνετε, ληίζεσθε, κακοὶ κακοκερδέες ἄνδρεσ·  οὔτις ἐπισχήσει τὴν φιλοχρημοσύνην. εἰ τάδ΄ ἔτλησ, κακοεργέ, κακόφρονος εἵνεκα χρυσοῦ, πᾶσι τεὴν ἐπέχειν ἁρπαλέην παλάμην.      γρεγοριυς ναζιανζενυς  εἰς τοὺς αὐτούς   οὗτος ἔπερσεν ἐμὸν φίλιον τάφον ἐλπίδι κούφῃ, ὃν μοῦνον κτεάνων ἔνθεν ἀπῆλθον ἔχων  καὶ τοῦτόν τις ἀλιτρὸς ἑαῖς παλάμαις ὀλέσειεν, ἐκ δ΄ ὀλέσας τύμβου τῆλε βάλοι πατέρων.     γρεγοριυς ναζιανζενυς  εἰς τοὺς αὐτούς  τίς τὸν ἐμὸν διέπερσε φίλον τάφον, οὔρεος ἄκρης  τῆσδ΄ ἀναειρόμενον ἡλίκον ὁσσατίησ;  χρυσὸς ἔθηξε μάχαιραν ἐπ΄ ἀνδράσι· χρυσὸς ἄπληστον  κύμασι χειμερίοις ὤλεσε ναυσιβάτην  κἀμὲ χρυσὸς ἔπερσε μέγαν περικαλλέα τύμβον  ἐλπισθείσ· χρυσοῦ δεύτερα πάντ΄ ἀδίκοισ.     γρεγοριυς ναζιανζενυς  εἰς τοὺς αὐτούς   πολλάκι ναυηγοῖο δέμας κατέχωσεν ὁδίτης  κύμασι πλαζόμενον, πολλάκι θηρολέτου·  ἤδη καὶ πολέμῳ τις ὃν ὤλεσεν ἀλλ΄ ἐμὲ γείτων  χωσθέντ΄ ἀλλοτρίαις χερσὶν ἔπερσε τάφον.     γρεγοριυς ναζιανζενυς  εἰς τοὺς αὐτούς  ὦ χρυσοῦ δολίοιο, πόσον κακὸν ἔπλεο θνητοῖσ·  ζῶσιν καὶ φθιμένοις χεῖρα φέρεις ἀδικῶν οἷς γὰρ ἐμὸν τύμβον τε καὶ ὀστέα δῶκα φυλάσσειν,  τῶνδ΄ ὑπὸ ταῖς μιαραῖς ἐξολόμην παλάμαισ.     γρεγοριυς ναζιανζενυς  εἰς τοὺς αὐτούς   πάντ΄ ἔθανεν νεκύεσσι. τί παίζομεν; οὔτις ἔτ΄ αἰδὼς ἐκ ζώντων φθιμένοισ· δέρκεο τόνδε τάφον, ὃν γ΄ ἐλπὶς χρυσοῖο διώλεσε, τόσσον ἐόντα θαῦμα παρερχομένοισ, θαῦμα περικτίοσιν.      γρεγοριυς ναζιανζενυς  εἰς τοὺς αὐτούς  λίσσομαι· ἤν γε θάνω, ποταμῷ δέμας ἠὲ κύνεσσιν  ῥίψατε, ἠὲ πυρὶ δάψατε παντοφάγῳ·  λώιον ἢ παλάμῃσι φιλοχρύσοισιν ὀλέσθαι.  δείδια, τόνδε τάφον τοῖα παθόνθ΄ ὁρόων.     γρεγοριυς ναζιανζενυς  ἄλλο .  δήποτε Κῦρος ἄναξ βασιλήιον ὡς ἀνέῳξεν  τύμβον ἐπὶ χρυσῷ, γράμμα τόδ΄ εὗρε μόνον   οἴγειν ἀπλήστοιο τάφους χερόσ. ὣς δὲ σὺ τόσσον σῆμα τόδ΄ οὐχ ὁσίαις οἶξασ, ἄνερ, παλάμαισ.     γρεγοριυς ναζιανζενυς  εἰς τοὺς αὐτούς  ὃς κακὸς οὐ φθιμένοισι, τάχ΄ ἂν φθιμένοισιν ἀρήγοι ὃς δ΄ οὐδὲ φθιμένοισ, οὔποτ΄ ἂν οὐ φθιμένοισ. ὣς δὲ σὺ τοῖς φθιμένοισιν ἐπεὶ τάφον ἐξαλάπαξασ, οὔποτ΄ ἂν οὐ φθιμένοις χεῖρα φέροις ὁσίην.     γρεγοριυς ναζιανζενυς  πρὸς τοὺς αὐτούς  Μαρτύρομ΄· οὐδὲν ἔχω· πτωχὸς νέκυς ἐνθάδε κεῖμαι· μή με τεαῖς ἀτίσῃς τυμβοφόνοις παλάμαισ· οὐδὲ γὰρ οὗτος ἔχεν;χρυσὸν τάφοσ, ἀλλ΄ ἐδαΐχθη·  πάντα φιλοχρύσοις ἔμβατα· φεῦγε Δίκη.     γρεγοριυς ναζιανζενυς  πρὸς τοὺς αὐτούς  οἱ τύμβοι φθιμένοισιν ἀρήξατε εἶπον ἅπαντεσ,  ἡνίχ΄ ὁ λυσσήεις τόνδ΄ ἐτίνασσε τάφον. οἱ νέκυες τύμβοισι·  ῥέξομεν; αὖθις ἀέρθη  ὡς ἐπὶ βουκτασίᾐ γαῖαν ἀφεῖσα Δίκη.       γρεγοριυς ναζιανζενυς  ὁμοίως   ἤλυθεν εἰς ̓αίδην τισ· ὁ δ΄  ἔπτατο· ἄλλος ὄλεσσε  θῆρασ· ὁ δὲ πλεκτὸν υἱέϊ τεῦξε δόμον  τούτων οὗτος ἀνήρ οὐ δεύτερον ἔργον ἔρεξεν,  τόνδε τάφον ῥήξας χείρεσιν οὐχ ὁσίαισ.     γρεγοριυς ναζιανζενυς  πρὸς τοὺς αὐτούς  εἰ τόσον ἔργον ἔγειρας ὀλωλότι, οὐ μέγα θαῦμα· εἰ δὲ τόσον διέπερσασ, ἀοίδιμος ἐσσομένοισιν καὶ σέ τις ἐν μεγάλοισιν ἀριθμήσει κακοεργοῖσ,  τύμβον ἀναρρήξανθ΄ , ὃν καὶ τρομέουσι φονῆεσ.     γρεγοριυς ναζιανζενυς  πρὸς τοὺς αὐτούς   χρυσὸς μὲν ̔ροδίοισιν ἐπέκλυσε· σοὶ δ΄ ἀπὸ τύμβων  χρυσὸν φέρει σίδηροσ, ὃς κακὸν φέρει· ὄρυσσ1΄ ὄρυσσε πάντασ· ἦ τάχ΄ ἂν σέ τις  τύμβος κ΄ ἐξολέσειε πεσών, νεκύεσσι δ΄ ἀρήγοι.     γρεγοριυς ναζιανζενυς  εἰς τοὺς αὐτούς   τύμβος ἔην νῦν δ΄  εἰμὶ λίθων χύσισ, οὐκέτι τύμβοσ.  ταῦτα φιλοχρύσοις εὔαδε· ποῖα δίκη.     γρεγοριυς ναζιανζενυς  ἄλλο   αἰαῖ καὶ τέφρη γενόμην, καὶ χεῖρας ἀλιτρῶν οὐκ ἔφυγον χρυσοῦ τίπτε χερειότερον;      γρεγοριυς ναζιανζενυς  πρὸς τοὺς αὐτούς  ἅζομαι ἀνδρομέης γενεῆς ὕπερ, εἴ σε τις ἔτλη,  τύμβε, χαμαὶ βαλέειν οὐχ ὁσίαις παλάμαισ.     γρεγοριυς ναζιανζενυς  πρὸς τοὺς αὐτούς   τύμβος ἐγώ, σκοπιή τις ἀπ΄ οὔρεοσ· ἀλλά με χεῖρες  θῆκαν ἴσον δαπέδῳ· τίς  τάδ΄ ἄνωξε νόμοσ;     γρεγοριυς ναζιανζενυς  εἰς τοὺς αὐτούς   οὗτος ἐμὸς δόμος ἦεν ὀλωλότοσ· ἀλλὰ σίδηρος ἦλθ΄ ἐπ΄ ἐμῷ τύμβῳ· σὸν δόμον ἄλλος ἔχοι.     γρεγοριυς ναζιανζενυς  εἰς τοὺς αὐτούς  τὴν σκαπάνην ἐπ΄ ἄρουραν, ἐμῷ δ΄ ἐπὶ σήματι βάλλειν  δάκρυα, μὴ παλάμασ· ἥδε δίκη φθιμένων.     γρεγοριυς ναζιανζενυς  εἰς τοὺς αὐτούς  τὴν σκαπάνην ἐπ΄ ἄρουραν ἐμοῦ δ΄ ἀποχάζεο τύμβου,  χάζεο· οὐδὲν ἔχω πλὴν ζακότων νεκύων.     γρεγοριυς ναζιανζενυς  εἰς τοὺς αὐτούς  εἴ σ1΄, ἄπληστε, τάφων δηλήμονα τοῖον ἐώλπειν,  πάσσαλος ἂν τῇδε καὶ τροχὸς ἐκρέματο.     γρεγοριυς ναζιανζενυς  εἰς τοὺς αὐτούς   τίπτε μ΄ ἀνοχλίζεις κενεὸν τάφον; ὀστέα μοῦνα  κεύθω καὶ σποδιὴν τοῖσιν ἐπερχομένοισ.      γρεγοριυς ναζιανζενυς  εἰς τοὺς αὐτούς   τύμβος ἐγώ, τύμβων πανυπέρτατοσ· ἀλλ΄ ἐμὲ ᾦξεν, ὥς τινα τῶν πολλῶν, ἀνδροφόνος παλάμη· ἀνδροφόνος παλάμη με διώλεσε· λήξατε τύμβων,  θνητοί, καὶ κτερέων. δεῦτ΄ ἐπὶ νεκρά, κύνεσ·  δεῦτ΄ ἐπὶ νεκρά, κύνεσ. χρυσοῦ διφήτορες ἄνδρες  ἤδη καὶ νεκύων χρυσολογοῦσι κόνιν.     γρεγοριυς ναζιανζενυς  εἰς τοὺς αὐτούς   ἄλλος τύμβον ἔγειρε, σὺ δ΄ ὤλεσασ· ἄλλος ἐγείροι  σὸν τάφον, εἴγε θέμισ· ἄλλος ἔραζε βάλοι.     γρεγοριυς ναζιανζενυς  εἰς τοὺς αὐτούς  ἤδη καὶ νεκύεσσιν ἐπέχραον οἱ φιλόχρυσοι·  φεύγετε ἐκ τύμβων, εἰ σθένοσ, οἱ φθίμενοι.     γρεγοριυς ναζιανζενυς  εἰς τοὺς αὐτούς   τίπτε μ΄  ἀνοχλίζεισ; νεκύων ἀμενηνὰ κάρηνα μοῦνα φέρω· τύμβων ὀστέα πλοῦτος ἅπασ.     γρεγοριυς ναζιανζενυς  εἰς τοὺς αὐτούς   δαίμονασ, οἵ με ἔχουσιν, ἀλεύεο· οὔτι γὰρ ἄλλο  τύμβος ἔχω· τύμβων ὀστέα πλοῦτος ἅπασ.     γρεγοριυς ναζιανζενυς  εἰς τοὺς αὐτούς  εἰ χρυσοῦ δόμος ἦεν ὅλος τάφοσ, ὦ φιλόχρυσε,  οὔποτ΄ ἔδει τοίην χεῖρα φέρειν φθιμένοισ.      γρεγοριυς ναζιανζενυς  εἰς τοὺς αὐτούς  λήθη καὶ σιγὴ νεκύων γέρασ· ὃς δ΄ ἀλάπαξεν,  οὗτος ἐμὸν πολλοῖς θῆκεν ἄεισμα τάφον.     γρεγοριυς ναζιανζενυς  ὁμοίως   πάντ΄ ἔχετε ζώοντεσ· ἐμοὶ δ΄ ὀλίγοι τε φίλοι τε  λᾶες τῷ φθιμένῳ· φείδεο τοῦ νέκυοσ.     γρεγοριυς ναζιανζενυς  πρὸς τοὺς αὐτούς  οὐ χρυσοῦ δόμος εἰμί· τί τέμνομαι; αὐτὸς ἔγωγε  τύμβοσ, ὃν ὀχλίζεισ· πλοῦτος ἐμοῦ νέκυεσ.     γρεγοριυς ναζιανζενυς  ὁμοίως  τύμβος ἐγὼ κλέος ἦα περικτιόνων ἀνθρώπων  νῦν δ΄ εἰμὶ στήλη χειρὸς ἀλιτροτάτησ.     γρεγοριυς ναζιανζενυς  εἰς τοὺς αὐτούς  εἰ λίην φιλόχρυσον ἔχεις κέαρ, ἄλλον ὀρύσσειν χρυσὸν ἐμοὶ δ΄ οὐδὲν πλὴν φθιμένων κτερέων.     γρεγοριυς ναζιανζενυς  ὁμοίως  μὴ δείξῃς μερόπεσσι γυμνὸν νέκυν, ἤ σε γυμνώσει  ἄλλοσ· ὁ δὲ χρυσὸς πολλάκις ἐστὶν ὄναρ.     γρεγοριυς ναζιανζενυς  εἰς τοὺς αὐτούς   οὐχ ἅλις ἦε βροτοῖσι βροτοὺς ἐπὶ χεῖρας ἰάλλειν,  ἀλλὰ καὶ ἐκ νεκύων σπεύδετε χρυσὸν ἔχειν;      γρεγοριυς ναζιανζενυς  ὁμοίως  ὑμετέροις τύμβοισιν ἀρήξατε, οἱ τόδ΄ ὁρῶντες  σῆμα δαϊχθὲν ὅσον. λεύσατε τυμβολέτην.     γρεγοριυς ναζιανζενυς  εἰς τοὺς αὐτούς  τίς με τὸν ἐξ αἰῶνος ἀκινήτοισι λίθοισι  κευθόμενον θνητοῖς δεῖξε πένητα νέκυν;     γρεγοριυς ναζιανζενυς  ὁμοίως   τίπτε τάφον διέκερσας ἐμόν, τάλαν ; ὣς διακέρσαι σοί γε Θεὸς βιοτήν, ὦ φιλόχρυσον ἄγοσ.     γρεγοριυς ναζιανζενυς  εἰς τοὺς αὐτούς   μῦθος Τάρταρος ἦεν, ἐπεὶ τάφον οὐκ ἂν ἔῳξεν  οὗτος ἀνήρ οἴμοι, ὡς βραδύπους σύ, Δίκη.     γρεγοριυς ναζιανζενυς  ὁμοίως  ὡς βραδύπους σύ, Δίκη, καὶ Τάρταρος οὐκέτι δεινόσ· οὐ γὰρ ἂν οὗτος ἀνὴρ τόνδ΄ ἀνέῳξε τάφον.     γρεγοριυς ναζιανζενυς  εἰς τοὺς αὐτούς  ὤμοσα τοὺς φθιμένουσ, καὶ ὤμοσα Τάρταρον αὐτὸν,  μήποτε τυμβολέταις εὐμενὲς ὄμμα φέρειν.     γρεγοριυς ναζιανζενυς  ὁμοίως   οὔρεα καὶ πρῶνες τὸν ἐμὸν τάφον ὥς τιν΄ ἑταῖρον κλαύσατε· πᾶς δὲ πέσοι τῷ σφε τεμόντι λίθοσ.      γρεγοριυς ναζιανζενυς  εἰς τοὺς αὐτούς  πλούσιός εἰμι πένησ· τύμβῳ πολύσ, ἔνδον ἄχρυσοσ·  ἴσθι καθυβρίζων νεκρὸν ἀσυλότατον.     γρεγοριυς ναζιανζενυς  ὁμοίως  κἂν στῇς πυθμένος ἄχρις ἐμοὺς κευθμῶνας ὀρύσσων, μόχθος σοὶ τὸ πέρας ὀστέα μοῦνον ἔχει.     γρεγοριυς ναζιανζενυς  εἰς τοὺς αὐτούς   τέμνετε, τέμνετε ὧδε· πολύχρυσος γὰρ ὁ τύμβος  τοῖς ποθέουσι λίθουσ· τἆλλα δὲ πάντα κόνισ.     γρεγοριυς ναζιανζενυς  ὁμοίως   γαῖα φίλη, μὴ σοῖσι θανόνθ΄ ὑποδέχνυσο κόλποις τὸν τυμβωρυχίης κέρδεσι τερπόμενον.     γρεγοριυς ναζιανζενυς  ὁμοίως  ὑβριστὴς ἐπ΄ ἔμ΄ ἦλθε τὸν οὐ ζώοντα σίδηροσ·  καὶ χρυσὸν ποθέων εὗρε πένητα νέκυν.   