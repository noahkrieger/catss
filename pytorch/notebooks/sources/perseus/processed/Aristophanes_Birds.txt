    ̓ευελπίδης ὀρθὴν κελεύεισ, ᾗ τὸ δένδρον φαίνεται;  Πισθέταιρος διαρραγείησ· ἥδε δ΄ αὖ κρώζει πάλιν.  ̓ευελπίδης τί ὦ πόνηρ΄ ἄνω κάτω πλανύττομεν; ἀπολούμεθ΄ ἄλλως τὴν ὁδὸν προφορουμένω.  Πισθέταιρος τὸ δ΄ ἐμὲ κορώνῃ πειθόμενον τὸν ἄθλιον ὁδοῦ περιελθεῖν στάδια πλεῖν ἢ χίλια.  ̓ευελπίδης τὸ δ΄ ἐμὲ κολοιῷ πειθόμενον τὸν δύσμορον ἀποσποδῆσαι τοὺς ὄνυχας τῶν δακτύλων.  Πισθέταιρος ἀλλ΄ οὐδ΄ ὅπου γῆς ἐσμὲν οἶδ΄ ἔγωγ΄ ἔτι.  ̓ευελπίδης ἐντευθενὶ τὴν πατρίδ΄ ἂν ἐξεύροις σύ που;  Πισθέταιρος οὐδ΄ ἂν μὰ Δία γ΄ ἐντεῦθεν ̓εξηκεστίδησ.  ̓ευελπίδης οἴμοι.  Πισθέταιρος σὺ μὲν ὦ τᾶν τὴν ὁδὸν ταύτην ἴθι.  ̓ευελπίδης ἦ δεινὰ νὼ δέδρακεν οὑκ τῶν ὀρνέων, ὁ πινακοπώλης φιλοκράτης μελαγχολῶν, ὃς τώδ΄ ἔφασκε νῷν φράσειν τὸν Τηρέα τὸν ἔποφ΄ ὃς ὄρνις ἐγένετ΄ ἐκ τῶν ὀρνέων· κἀπέδοτο τὸν μὲν Θαρρελείδου τουτονὶ κολοιὸν ὀβολοῦ, τηνδεδὶ τριωβόλου. τὼ δ΄ οὐκ ἄρ΄ ᾔστην οὐδὲν ἄλλο πλὴν δάκνειν. καὶ νῦν τί κέχηνασ; ἔσθ΄ ὅποι κατὰ τῶν πετρῶν ἡμᾶς ἔτ΄ ἔξεισ. οὐ γάρ ἐστ΄ ἐνταῦθά τις ὁδόσ.  Πισθέταιρος οὐδὲ μὰ Δί΄ ἐνταῦθά γ΄ ἀτραπὸς οὐδαμοῦ.  ̓ευελπίδης οὐδ΄ ἡ κορώνη τῆς ὁδοῦ τι λέγει πέρι;  Πισθέταιρος οὐ ταὐτὰ κρώζει μὰ Δία νῦν τε καὶ τότε.  ̓ευελπίδης τί δὴ λέγει περὶ τῆς ὁδοῦ;  Πισθέταιρος τί δ΄ ἄλλο γ΄ ἢ βρύκουσ΄ ἀπέδεσθαί φησί μου τοὺς δακτύλουσ;  ̓ευελπίδης οὐ δεινὸν οὖν δῆτ΄ ἐστὶν ἡμᾶς δεομένους ἐς κόρακας ἐλθεῖν καὶ παρεσκευασμένους ἔπειτα μὴ ΄ξευρεῖν δύνασθαι τὴν ὁδόν; ἡμεῖς γάρ, ὦνδρες οἱ παρόντες ἐν λόγῳ, νόσον νοσοῦμεν τὴν ἐναντίαν Σάκᾳ· ὁ μὲν γὰρ ὢν οὐκ ἀστὸς ἐσβιάζεται, ἡμεῖς δὲ φυλῇ καὶ γένει τιμώμενοι, ἀστοὶ μετ΄ ἀστῶν, οὐ σοβοῦντος οὐδενὸς ἀνεπτόμεσθ΄ ἐκ τῆς πατρίδος ἀμφοῖν ποδοῖν, αὐτὴν μὲν οὐ μισοῦντ΄ ἐκείνην τὴν πόλιν τὸ μὴ οὐ μεγάλην εἶναι φύσει κεὐδαίμονα καὶ πᾶσι κοινὴν ἐναποτεῖσαι χρήματα. οἱ μὲν γὰρ οὖν τέττιγες ἕνα μῆν΄ ἢ δύο ἐπὶ τῶν κραδῶν ᾄδουσ΄, ̓αθηναῖοι δ΄ ἀεὶ ἐπὶ τῶν δικῶν ᾄδουσι πάντα τὸν βίον. διὰ ταῦτα τόνδε τὸν βάδον βαδίζομεν, κανοῦν δ΄ ἔχοντε καὶ χύτραν καὶ μυρρίνας πλανώμεθα ζητοῦντε τόπον ἀπράγμονα, ὅποι καθιδρυθέντε διαγενοίμεθ΄ ἄν. ὁ δὲ στόλος νῷν ἐστι παρὰ τὸν Τηρέα τὸν ἔποπα, παρ΄ ἐκείνου πυθέσθαι δεομἐνω, εἴ που τοιαύτην εἶδε πόλιν ᾗ ΄πέπτετο.  Πισθέταιρος οὗτοσ.  ̓ευελπίδης τί ἔστιν;  Πισθέταιρος ἡ κορώνη μοι πάλαι ἄνω τι φράζει.  ̓ευελπίδης χὠ κολοιὸς οὑτοσὶ ἄνω κέχηνεν ὡσπερεὶ δεικνύς τί μοι, κοὐκ ἔσθ΄ ὅπως οὐκ ἔστιν ἐνταῦθ΄ ὄρνεα. εἰσόμεθα δ΄ αὐτίκ΄, ἢν ποιήσωμεν ψόφον.  Πισθέταιρος ἀλλ΄ οἶσθ΄ ὃ δρᾶσον; τῷ σκέλει θένε τὴν πέτραν.  ̓ευελπίδης σὺ δὲ τῇ κεφαλῇ γ΄, ἵν΄ ᾖ διπλάσιος ὁ ψόφοσ.  Πισθέταιρος σὺ δ΄ οὖν λίθῳ κόψον λαβών.  ̓ευελπίδης πάνυ γ΄, εἰ δοκεῖ. παῖ παῖ.  Πισθέταιρος τί λέγεις οὗτοσ; τὸν ἔποπα παῖ καλεῖσ; οὐκ ἀντὶ τοῦ παιδός <σ΄> ἐχρῆν ἐποποῖ καλεῖν;  ̓ευελπίδης ἐποποῖ. ποιήσεις ἔτι με κόπτειν αὖθις αὖ. ἐποποῖ.  Θεράπων ̓́εποπος τίνες οὗτοι; τίς ὁ βοῶν τὸν δεσπότην;  ̓ευελπίδης ̓́απολλον ἀποτρόπαιε τοῦ χασμήματοσ.  Θεράπων ̓́εποπος οἴμοι τάλας ὀρνιθοθήρα τουτωί.  ̓ευελπίδης οὕτως τι δεινὸν οὐδὲ κάλλιον λέγειν.  Θεράπων ̓́εποπος ἀπολεῖσθον.  ̓ευελπίδης ἀλλ΄ οὐκ ἐσμὲν ἀνθρώπω.  Θεράπων ̓́εποπος τί δαί;  ̓ευελπίδης ̔υποδεδιὼς ἔγωγε Διβυκὸν ὄρνεον.  Θεράπων ̓́εποπος οὐδὲν λέγεισ.  ̓ευελπίδης καὶ μὴν ἐροῦ τὰ πρὸς ποδῶν.  Θεράπων ̓́εποπος ὁδὶ δὲ δὴ τίς ἐστιν ὄρνισ; οὐκ ἐρεῖσ;  Πισθέταιρος ̓επικεχοδὼς ἔγωγε Φασιανικόσ.  ̓ευελπίδης ἀτὰρ σὺ τί θηρίον ποτ΄ εἶ πρὸς τῶν θεῶν;  Θεράπων ̓́εποπος ὄρνις ἔγωγε δοῦλοσ.  ̓ευελπίδης ἡττήθης τινὸς ἀλεκτρυόνοσ;  Θεράπων ̓́εποπος οὐκ ἀλλ΄ ὅτε περ ὁ δεσπότης ἔποψ ἐγένετο, τότε γενέσθαι μ΄ ηὔξατο ὄρνιν, ἵν΄ ἀκόλουθον διάκονόν τ΄ ἔχῃ.  ̓ευελπίδης δεῖται γὰρ ὄρνις καὶ διακόνου τινόσ;  Θεράπων ̓́εποπος οὗτός γ΄, ἅτ΄ οἶμαι πρότερον ἄνθρωπός ποτ΄  ὤν, τοτὲ μὲν ἐρᾷ φαγεῖν ἀφύας Φαληρικάσ· τρέχω ΄π΄ ἀφύας λαβὼν ἐγὼ τὸ τρύβλιον. ἔτνους δ΄ ἐπιθυμεῖ, δεῖ τορύνης καὶ χύτρασ· τρέχω ΄πὶ τορύνην.  ̓ευελπίδης τροχίλος ὄρνις οὑτοσί. οἶσθ΄ οὖν ὃ δρᾶσον ὦ τροχίλε; τὸν δεσπότην ἡμῖν κάλεσον.  Θεράπων ̓́εποπος ἀλλ΄ ἀρτίως νὴ τὸν Δία εὕδει καταφαγὼν μύρτα καὶ σέρφους τινάσ.  ̓ευελπίδης ὅμως ἐπέγειρον αὐτόν.  Θεράπων ̓́εποπος οἶδα μὲν σαφῶς ὅτι ἀχθέσεται, σφῷν δ΄ αὐτὸν οὕνεκ΄ ἐπεγερῶ.  Πισθέταιρος κακῶς σύ γ΄ ἀπόλοι΄, ὥς μ΄ ἀπέκτεινας δέει.  ̓ευελπίδης οἴμοι κακοδαίμων χὠ κολοιός μοἴχεται ὑπὸ τοῦ δέουσ.  Πισθέταιρος ὦ δειλότατον σὺ θηρίον, δείσας ἀφῆκας τὸν κολοιόν;  ̓ευελπίδης εἰπέ μοι, σὺ δὲ τὴν κορώνην οὐκ ἀφῆκας καταπεσών;  Πισθέταιρος μὰ Δί΄ οὐκ ἔγωγε.  ̓ευελπίδης ποῦ γάρ ἐστ΄;  Πισθέταιρος ἀπέπτετο.  ̓ευελπίδης οὐκ ἆρ΄ ἀφῆκασ; ὦγάθ΄ ὡς ἀνδρεῖος εἶ.  ̓́εποψ ἄνοιγε τὴν ὕλην, ἵν΄ ἐξέλθω ποτέ.  ̓ευελπίδης ὦ ̔ηράκλεις τουτὶ τί ποτ΄ ἐστὶ τὸ θηρίον; τίς ἡ πτέρωσισ; τίς ὁ τρόπος τῆς τριλοφίασ;  ̓́εποψ τίνες εἰσί μ΄ οἱ ζητοῦντεσ;  ̓ευελπίδης οἱ δώδεκα θεοὶ εἴξασιν ἐπιτρῖψαί σε.  ̓́εποψ μῶν με σκώπτετον ὁρῶντε τὴν πτέρωσιν; ἦν γὰρ ὦ ξένοι ἄνθρωποσ.  ̓ευελπίδης οὐ σοῦ καταγελῶμεν.  ̓́εποψ ἀλλὰ τοῦ;  ̓ευελπίδης τὸ ῥάμφος ἡμῖν σου γέλοιον φαίνεται.  ̓́εποψ τοιαῦτα μέντοι Σοφοκλέης λυμαίνεται ἐν ταῖς τραγῳδίαισιν ἐμὲ τὸν Τηρέα.  ̓ευελπίδης Τηρεὺς γὰρ εἶ σύ; πότερον ὄρνις ἢ ταὧσ;  ̓́εποψ ὄρνις ἔγωγε.  ̓ευελπίδης κᾆτά σοι ποῦ τὰ πτερά;  ̓́εποψ ἐξερρύηκε.  ̓ευελπίδης πότερον ὑπὸ νόσου τινόσ;  ̓́εποψ οὔκ, ἀλλὰ τὸν χειμῶνα πάντα τὤρνεα πτερορρυεῖ τε καὖθις ἕτερα φύομεν. ἀλλ΄ εἴπατόν μοι σφὼ τίν΄ ἐστόν;  ̓ευελπίδης νώ; βροτώ.  ̓́εποψ ποδαπὼ τὸ γένοσ;  ̓ευελπίδης ὅθεν αἱ τριήρεις αἱ καλαί.  ̓́εποψ μῶν ἡλιαστά;  ̓ευελπίδης μἀλλὰ θατέρου τρόπου, ἀπηλιαστά.  ̓́εποψ σπείρεται γὰρ τοῦτ΄ ἐκεῖ τὸ σπέρμ΄;  ̓ευελπίδης ὀλίγον ζητῶν ἂν ἐξ ἀγροῦ λάβοισ.  ̓́εποψ πράγους δὲ δὴ τοῦ δεομένω δεῦρ΄ ἤλθετον;  ̓ευελπίδης σοὶ ξυγγενέσθαι βουλομένω.  ̓́εποψ τίνος πέρι;  ̓ευελπίδης ὅτι πρῶτα μὲν ἦσθ΄ ἄνθρωπος ὥσπερ νὼ ποτέ, κἀργύριον ὠφείλησας ὥσπερ νὼ ποτέ, κοὐκ ἀποδιδοὺς ἔχαιρες ὥσπερ νὼ ποτέ· εἶτ΄ αὖθις ὀρνίθων μεταλλάξας φύσιν καὶ γῆν ἐπέπτου καὶ θάλατταν ἐν κύκλῳ, καὶ πάνθ΄ ὅσαπερ ἄνθρωπος ὅσα τ΄ ὄρνις φρονεῖσ· ταῦτ οὖν ἱκέται νὼ πρὸς σὲ δεῦρ΄ ἀφίγμεθα, εἴ τινα πόλιν φράσειας ἡμῖν εὔερον ὥσπερ σισύραν ἐγκατακλινῆναι μαλθακήν.  ̓́εποψ ἔμειτα μείζω τῶν Κραναῶν ζητεῖς πόλιν;  ̓ευελπίδης μείζω μὲν οὐδέν, προσφορωτέραν δὲ νῷν.  ̓́εποψ ἀριστοκρατεῖσθαι δῆλος εἶ ζητῶν.  ̓ευελπίδης ἐγώ; ἥκιστα· καὶ <γὰρ> τὸν Σκελίου βδελύττομαι.  ̓́εποψ ποίαν τιν΄ οὖν ἥδιστ΄ ἂν οἰκοῖτ΄ ἂν πόλιν;  ̓ευελπίδης ὅπου τὰ μέγιστα πράγματ΄ εἴη τοιάδε· ἐπὶ τὴν θύραν μου πρῴ τις ἐλθὼν τῶν φίλων λέγοι ταδί· πρὸς τοῦ Διὸς τοὐλυμπίου ὅπως παρέσει μοι καὶ σὺ καὶ τὰ παιδία λουσάμενα πρῴ· μέλλω γὰρ ἑστιᾶν γάμουσ· καὶ μηδαμῶς ἄλλως ποιήσῃσ· εἰ δὲ μή, μή μοι τότε γ΄ ἔλθῃσ, ὅταν ἐγὼ πράττω κακῶσ.  ̓́εποψ νὴ Δία ταλαιπώρων γε πραγμάτων ἐρᾷσ. τί δαὶ σύ;  Πισθέταιρος τοιούτων ἐρῶ κἀγώ.  ̓́εποψ τίνων;  Πισθέταιρος ὅπου ξυναντῶν μοι ταδί τις μέμψεται ὥσπερ ἀδικηθεὶς παιδὸς ὡραίου πατήρ· καλῶς γέ μου τὸν υἱὸν ὦ Στιλβωνίδη εὑρὼν ἀπιόντ΄ ἀπὸ γυμνασίου λελουμένον οὐκ ἔκυσασ, οὐ προσεῖπασ, οὐ προσηγάγου, οὐκ ὠρχιπέδισασ, ὢν ἐμοὶ πατρικὸς φίλοσ.  ̓́εποψ ὦ δειλακρίων σὺ τῶν κακῶν οἵων ἐρᾷσ. ἀτὰρ ἔστι γ΄ ὁποίαν λέγετον εὐδαίμων πόλις παρὰ τὴν ἐρυθρὰν θάλατταν.  ̓ευελπίδης οἴμοι μηδαμῶς ἡμῖν παρὰ τὴν θάλατταν, ἵν΄ ἀνακύψεται κλητῆρ΄ ἄγουσ΄ ἕωθεν ἡ Σαλαμινία. ̔ελληνικὴν δὲ πόλιν ἔχεις ἡμῖν φράσαι;  ̓́εποψ τί οὐ τὸν ̓ηλεῖον Λέπρεον οἰκίζετον ἐλθόνθ΄;  ̓ευελπίδης ὁτιὴ νὴ τοὺς θεοὺς ὅσ΄ οὐκ ἰδὼν βδελύττομαι τὸν Λέπρεον ἀπὸ Μελανθίου.  ̓́εποψ ἀλλ΄ εἰσὶν ἕτεροι τῆς Λοκρίδος ̓οπούντιοι, ἵνα χρὴ κατοικεῖν.  ̓ευελπίδης ἀλλ΄ ἔγωγ΄ ̓οπούντιος οὐκ ἂν γενοίμην ἐπὶ ταλάντῳ χρυσίου. οὗτος δὲ δὴ τίς ἔσθ΄ ὁ μετ΄ ὀρνίθων βίοσ; σὺ γὰρ οἶσθ΄ ἀκριβῶσ.  ̓́εποψ οὐκ ἄχαρις ἐς τὴν τριβήν· οὗ πρῶτα μὲν δεῖ ζῆν ἄνευ βαλλαντίου.  ̓ευελπίδης πολλήν γ΄ ἀφεῖλες τοῦ βίου κιβδηλίαν.  ̓́εποψ νεμόμεσθα δ΄ ἐν κήποις τὰ λευκὰ σήσαμα καὶ μύρτα καὶ μήκωνα καὶ σισύμβρια.  ̓ευελπίδης ὑμεῖς μὲν ἆρα ζῆτε νυμφίων βίον.  Πισθέταιρος φεῦ φεῦ· ἦ μέγ΄ ἐνορῶ βούλευμ΄ ἐν ὀρνίθων γένει, καὶ δύναμιν ἣ γένοιτ΄ ἄν, εἰ πίθοισθέ μοι.  ̓́εποψ τί σοι πιθώμεσθ΄;  Πισθέταιρος ὅ τι πίθησθε; πρῶτα μὲν μὴ περιπέτεσθε πανταχῇ κεχηνότεσ· ὡς τοῦτ΄ ἄτιμον τοὔργον ἐστίν. αὐτίκα ἐκεῖ παρ΄ ἡμῖν τοὺς πετομένους ἢν ἔρῃ, τίς ὄρνις οὗτοσ; ὁ Τελέας ἐρεῖ ταδί· ἅνθρωπος ὄρνις ἀστάθμητος πετόμενοσ, ἀτέκμαρτοσ, οὐδὲν οὐδέποτ΄ ἐν ταὐτῷ  μένων.  ̓́εποψ νὴ τὸν Διόνυσον εὖ γε μωμᾷ ταυταγί. τί ἂν οὖν ποιοῖμεν;  Πισθέταιρος οἰκίσατε μίαν πόλιν.  ̓́εποψ ποίαν δ΄ ἂν οἰκίσαιμεν ὄρνιθες πόλιν;  Πισθέταιρος ἄληθεσ; ὦ σκαιότατον εἰρηκὼς ἔποσ, βλέψον κάτω.  ̓́εποψ καὶ δὴ βλέπω.  Πισθέταιρος βλέπε νῦν ἄνω.  ̓́εποψ βλέπω.  Πισθέταιρος περίαγε τὸν τράχηλον.  ̓́εποψ νὴ Δία ἀπολαύσομαί τί γ΄, εἰ διαστραφήσομαι.  Πισθέταιρος εἶδές τι;  ̓́εποψ τὰς νεφέλας γε καὶ τὸν οὐρανόν.  Πισθέταιρος οὐχ οὗτος οὖν δήπου ΄στὶν ὀρνίθων πόλοσ;  ̓́εποψ πόλοσ; τίνα τρόπον;  Πισθέταιρος ὥσπερ <ἂν> εἴποι τις τόποσ. ὅτι δὲ πολεῖται τοῦτο καὶ διέρχεται ἅπαντα διὰ τούτου, καλεῖται νῦν πόλοσ. ἢν δ΄ οἰκίσητε τοῦτο καὶ φάρξηθ΄ ἅπαξ, ἐκ τοῦ πόλου τούτου κεκλήσεται πόλισ. ὥστ΄ ἄρξετ΄ ἀνθρώπων μὲν ὥσπερ παρνόπων, τοὺς δ΄ αὖ θεοὺς ἀπολεῖτε λιμῷ Μηλίῳ.  ̓́εποψ πῶσ;  Πισθέταιρος ἐν μέσῳ δήπουθεν ἀήρ ἐστι γῆσ. εἶθ΄ ὥσπερ ἡμεῖσ, ἢν ἰέναι βουλώμεθα Πυθώδε, Βοιωτοὺς δίοδον αἰτούμεθα, οὕτωσ, ὅταν θύσωσιν ἄνθρωποι θεοῖσ, ἢν μὴ φόρον φέρωσιν οἱ ὑμῖν οἱ θεοί, διὰ τῆς πόλεως τῆς ἀλλοτρίας καὶ τοῦ χάους τῶν μηρίων τὴν κνῖσαν οὐ διαφρήσετε.  ̓́εποψ ἰοὺ ἰού· μὰ γῆν μὰ παγίδας μὰ νεφέλας μὰ δίκτυα, μὴ ΄γὼ νόημα κομψότερον ἤκουσά πω· ὥστ΄ ἂν κατοικίζοιμι μετὰ σοῦ τὴν πόλιν, εἰ ξυνδοκοίη τοῖσιν ἄλλοις ὀρνέοισ.  Πισθέταιρος τίς ἂν οὖν τὸ πρᾶγμ΄ αὐτοῖς διηγήσαιτο;  ̓́εποψ σύ. ἐγὼ γὰρ αὐτοὺς βαρβάρους ὄντας πρὸ τοῦ ἐδίδαξα τὴν φωνήν, ξυνὼν πολὺν χρόνον.  Πισθέταιρος πῶς δῆτ΄ ἂν αὐτοὺς ξυγκαλέσειασ;  ̓́εποψ ῥᾳδίωσ. δευρὶ γὰρ ἐσβὰς αὐτίκα μάλ΄ ἐς τὴν λόχμην, ἔπειτ΄ ἀνεγείρας τὴν ἐμὴν ἀηδόνα, καλοῦμεν αὐτούσ· οἱ δὲ νῷν τοῦ φθέγματος ἐάνπερ ἐπακούσωσι θεύσονται δρόμῳ.  Πισθέταιρος ὦ φίλτατ΄ ὀρνίθων σὺ μή νυν ἕσταθι· ἀλλ΄ ἀντιβολῶ σ΄ ἄγ΄ ὡς τάχιστ΄ ἐς τὴν λόχμην ἔσβαινε κἀνέγειρε τὴν ἀηδόνα.   ̓́εποψ ἄγε σύννομέ μοι παῦσαι μὲν ὕπνου, λῦσον δὲ νόμους ἱερῶν ὕμνων, οὓς διὰ θείου στόματος θρηνεῖς τὸν ἐμὸν καὶ σὸν πολύδακρυν ̓́ιτυν· ἐλελιζομένης δ΄ ἱεροῖς μέλεσιν γένυος ξουθῆς καθαρὰ χωρεῖ διὰ φυλλοκόμου μίλακος ἠχὼ πρὸς Διὸς ἕδρασ, ἵν΄ ὁ χρυσοκόμας Φοῖβος ἀκούων τοῖς σοῖς ἐλέγοις ἀντιψάλλων ἐλεφαντόδετον φόρμιγγα θεῶν ἵστησι χορούσ· διὰ δ΄ ἀθανάτων στομάτων χωρεῖ ξύμφωνος ὁμοῦ θεία μακάρων ὀλολυγή. αὐλεῖ  Πισθέταιρος ὦ Ζεῦ βασιλεῦ τοῦ φθέγματος τοὐρνιθίου· οἶον κατεμελίτωσε τὴν λόχμην ὃλην.  ̓ευελπίδης οὗτοσ.  Πισθέταιρος τί ἔστιν; οὐ σιωπήσει;  ̓ευελπίδης τί δαί;  Πισθέταιρος οὕποψ μελῳδεῖν αὖ παρασκευάζεται.    ̓́εποψ ἐποποῖ ποποποποποποποῖ, ἰὼ ἰὼ ἰτὼ ἰτὼ ἰτὼ ἰτὼ, ἴτω τις ὧδε τῶν ἐμῶν ὁμοπτέρων· ὅσοι τ΄ εὐσπόρους ἀγροίκων γύας νέμεσθε, φῦλα μυρία κριθοτράγων σπερμολόγων τε γένη ταχὺ πετόμενα, μαλθακὴν ἱέντα γῆρυν· ὅσα τ΄ ἐν ἄλοκι θαμὰ βῶλον ἀμφιτιττυβίζεθ΄ ὧδε λεπτὸν ἡδομένᾳ φωνᾷ· τιὸ τιὸ τιὸ τιὸ τιὸ τιὸ τιὸ τιό. ὅσα θ΄ ὑμῶν κατὰ κήπους ἐπὶ κισσοῦ κλάδεσι νομὸν ἔχει, τά τε κατ΄ ὄρεα τά τε κοτινοτράγα τά τε κομαροφάγα, ἀνύσατε πετόμενα πρὸς ἐμὰν αὐδάν· τριοτὸ τριοτὸ τοτοβρίξ· οἵ θ΄ ἑλείας παρ΄ αὐλῶνας ὀξυστόμους ἐμπίδας κάπτεθ΄, ὅσα τ΄ εὐδρόσους γῆς τόπους ἔχετε λειμῶνά τ΄ ἐρόεντα Μαραθῶνοσ, ὄρνις πτερυγοποίκιλός τ΄ ἀτταγᾶς ἀτταγᾶσ. ὧν τ΄ ἐπὶ πόντιον οἶδμα θαλάσσης φῦλα μετ΄ ἀλκυόνεσσι ποτῆται, δεῦρ΄ ἴτε πευσόμενοι τὰ νεώτερα, πάντα γὰρ ἐνθάδε φῦλ΄ ἀθροί̈ζομεν οἰωνῶν ταναοδείρων. ἥκει γὰρ τις δριμὺς πρέσβυς καινὸς γνώμην καινῶν τ΄ ἔργων ἐγχειρητήσ. ἀλλ΄ ἴτ΄ ἐς λόγους ἅπαντα, δεῦρο δεῦρο δεῦρο δεῦρο. Χορὸς τοροτοροτοροτοροτίξ. κικκαβαῦ κικκαβαῦ. τοροτοροτοροτορολιλιλίξ.   Πισθέταιρος ὁρᾷς τιν΄ ὄρνιν;  ̓ευελπίδης μὰ τὸν ̓απόλλω ΄γὼ μὲν οὔ· καίτοι κέχηνά γ΄ ἐς τὸν οὐρανὸν βλέπων.  Πισθέταιρος ἄλλως ἄρ΄ οὕποψ, ὡς ἔοικ΄, ἐς τὴν λόχμην ἐσβὰς ἐπῷζε χαραδριὸν μιμούμενοσ.    ̓́ορνις Τις τοροτὶξ τοροτίξ.  Πισθέταιρος ὦγάθ΄ ἀλλ΄ <εἶσ> οὑτοσὶ καὶ δή τις ὄρνις ἔρχεται.  ̓ευελπίδης νὴ Δί΄ ὄρνις δῆτα. τίς ποτ΄ ἐστίν; οὐ δήπου ταὧσ;  Πισθέταιρος οὗτος αὐτὸς νῷν φράσει· τίς ἐστιν ὄρνις  οὑτοσί;  ̓́εποψ οὗτος οὐ τῶν ἠθάδων τῶνδ΄ ὧν ὁρᾶθ΄ ὑμεῖς ἀεί, ἀλλὰ λιμναῖοσ.  ̓ευελπίδης βαβαὶ καλός γε καὶ φοινικιοῦσ.  ̓́εποψ εἰκότως <γε>· καὶ γὰρ ὄνομ΄ αὐτῷ ΄στὶ φοινικόπτεροσ.  ̓ευελπίδης οὗτος ὦ σέ τοι.  Πισθέταιρος τί βωστρεῖσ;  ̓ευελπίδης ἕτερος ὄρνις οὑτοσί.  Πισθέταιρος νὴ Δί΄ ἕτερος δῆτα χοὖτος ἔξεδρον χρόαν  ἔχων. τίς ποτ΄ ἔσθ΄ ὁ μουσόμαντις ἄτοπος ὄρνις ὀρειβάτησ;  ̓́εποψ ὄνομα τούτῳ Μῆδός ἐστο.  Πισθέταιρος Μῆδοσ; ὦναξ ̔ηράκλεισ· εἶτα πῶς ἄνευ καμήλου Μῆδος ὤν εἰσέπτετο;  ̓ευελπίδης ἕτερος αὖ λόφον κατειληφώς τις ὄρνις οὑτοσί.  Πισθέταιρος τί τὸ τέρας τουτί ποτ΄ ἐστίν; οὐ σὺ μόνος ἄρ΄ ἦσθ΄ ἔποψ, ἀλλὰ χοὖτος ἕτεροσ;  ̓́εποψ οὑτοσὶ μέν ἐστι Φιλοκλέους ἐξ ἔποποσ, ἐγὼ δὲ τούτου πάπποσ, ὥσπερ εἰ λέγοις ̔ιππόνικος Καλλίου κἀξ ̔ιππονίκου Καλλίασ.  Πισθέταιρος Καλλίας ἄρ΄ οὗτος οὕρνις ἐστίν· ὡς πτερορρυεῖ.  ̓ευελπίδης ἅτε γὰρ ὢν γενναῖος ὑπό <τε> συκοφαντῶν τίλλεται, αἵ τε θήλειαι προσεκτίλλουσιν αὐτοῦ τὰ πτερά.  Πισθέταιρος ὦ Πόσειδον ἕτερος αὖ τις βαπτὸς ὄρνις οὑτοσί. τίς ὀνομάξεταί ποθ΄ οὗτοσ;  ̓́εποψ οὑτοσὶ κατωφαγᾶσ.  Πισθέταιρος ἔστι γὰρ κατωφαγᾶς τις ἄλλος ἢ Κλεώνυμοσ;  ̓ευελπίδης πῶς ἂν οὖν Κλεώνυμός γ΄ ὢν οὐκ ἀπέβαλε τὸν  λόφον;  Πισθέταιρος ἀλλὰ μέντοι τίς ποθ΄ ἡ λόφωσις ἡ τῶν ὀρνέων; ἦ ΄πὶ τὸν δίαυλον ἦλθον;  ̓́εποψ ὥσπερ οἱ Κᾶρες μὲν οὖν ἐπὶ λόφων οἰκοῦσιν ὦγάθ΄ ἀσφαλείας οὔνεκα.  Πισθέταιρος ὦ Πόσειδον οὐχ ὁρᾷς ὅσον συνείλεκται κακὸν ὀρνέων;  ̓ευελπίδης ὦναξ ̓́απολλον τοῦ νέφουσ. ἰοὺ ἰού, οὐδ΄ ἰδεῖν ἔτ΄ ἔσθ΄ ὑπ΄ αὐτῶν πετομένων τὴν εἴσοδον.  ̓́εποψ οὑτοσὶ πέρδιξ, ἐκεινοσί γε νὴ Δί΄ ἀτταγᾶσ, οὑτοσὶ δὲ πηνέλοψ, ἐκεινηὶ δέ γ΄ ἀλκυών.  Πισθέταιρος τίς γάρ ἐσθ΄ οὕπισθεν αὐτῆσ;  ̓́εποψ ὅστις ἐστί; κειρύλοσ.  Πισθέταιρος κειρύλος γάρ ἐστιν ὄρνισ;  ̓́εποψ οὐ γάρ ἐστι Σποργίλοσ; χαὐτηί γε γλαῦξ.  ̓ευελπίδης τί φῄσ; τίς γλαῦκ΄ ̓αθήναζ΄ ἤγαγεν;  ̓́εποψ κίττα τρυγὼν κορυδὸς ἐλεᾶς ὑποθυμὶς περιστερὰ νέρτος ἱέραξ φάττα κόκκυξ ἐρυθρόπους κεβλήπυρις πορφυρὶς κερχνῂς κολυμβὶς ἀμπελὶς φήην δρύοψ.  Πισθέταιρος ἰοὺ ἰοὺ τῶν ὀρνέων, ἰοὺ ἰοὺ τῶν κοψίχων· οἶα πιππίζουσι καὶ τρέχουσι διακεκραγότεσ. ἆρ΄ ἀπειλοῦσίν γε νῷν; οἴμοι, κεχήνασίν γέ τοι καὶ βλέπουσιν ἐς σὲ κἀμέ.   ̓ευελπίδης τοῦτο μὲν κἀμοὶ δοκεῖ.  Χορός ποποποποποποποποποποῖ ποῦ μ΄ ἄρ΄ ὃς ἐκάλεσε; τίνα τόπον ἄρα ποτὲ νέμεται;  ̓́εποψ οὑτοσὶ πάλαι πάρειμι κοὐκ ἀποστατῶ φίλων.  Χορός τί τί τί τί τί τί τί τί· τίνα λόγον ἄρα ποτὲ πρὸς ἐμὲ φίλον ἔχων;  ̓́εποψ κοινὸν ἀσφαλῆ δίκαιον ἡδὺν ὠφελήσιμον. ἄνδρε γὰρ λεπτὼ λογιστὰ δεῦρ΄ ἀφῖχθον ὡς ἐμέ.  Χορός ποῦ; πᾷ; πῶς φῄσ;  ̓́εποψ φήμ΄ ἀπ΄ ἀνθρώπων ἀφῖχθαι δεῦρο πρεσβύτα δύο· ἥκετον δ΄ ἔχοντε πρέμνον πράγματος πελωρίου.  Χορός ὦ μέγιστον ἐξαμαρτὼν ἐξ ὅτου ΄τράφην ἐγώ, πῶς λέγεισ;  ̓́εποψ μήπω φοβηθῇς τὸν λόγον.  Χορός τί μ΄ ἠργάσω;  ̓́εποψ ἄνδρ΄ ἐδεξάμην ἐραστὰ τῆσδε τῆς ξυνουσίασ.  Χορός καὶ δέδρακας τοῦτο τοὔργον;  ̓́εποψ καὶ δεδρακώς γ΄ ἥδομαι.  Χορός κἀστὸν ἤδη που παρ΄ ἡμῖν;  ̓́εποψ εἰ παρ΄ ὑμῖν εἴμ΄ ἐγώ.   Χορός ἔα ἔα, προδεδόμεθ΄ ἀνόσιά τ΄ ἐπάθομεν· ὃς γὰρ φίλος ἦν ὁμότροφά θ΄ ἡμῖν ἐνέμετο πεδία παρ΄ ἡμῖν, παρέβη μὲν θεσμοὺς ἀρχαίουσ, παρέβη δ΄ ὅρκους ὀρνίθων· ἐς δὲ δόλον ἐκάλεσε, παρέβαλέ τ΄ ἐμὲ παρὰ γένος ἀνόσιον, ὅπερ ἐξότ΄ ἐγένετ΄ ἐπ΄ ἐμοὶ πολέμιον ἐτράφη.   Χορός ἀλλὰ πρὸς τοῦτον μὲν ἡμῖν ἐστιν ὕστερος λόγοσ· τὼ δὲ πρεσβύτα δοκεῖ μοι τώδε δοῦναι τὴν δίκην διαφορηθῆναί θ΄ ὑφ΄ ἡμῶν. Πισθέταιρος ὡς ἀπωλόμεσθ΄ ἄρα.  ̓ευελπίδης αἴτιος μέντοι σὺ νῷν εἶ τῶν κακῶν τούτων  μόνοσ. ἐπὶ τί γάρ μ΄ ἐκεῖθεν ἦγεσ; Πισθέταιρος ἵν΄ ἀκολουθοίης ἐμοί. ̓ευελπίδης ἵνα μὲν οὖν κλάοιμι μεγάλα. Πισθέταιρος τοῦτο μὲν ληρεῖς ἔχων κάρτα· πῶς κλαύσει γάρ, ἢν ἅπαξ γε τὠφθαλμὼ ΄κκοπῇσ;  Χορός ἰὼ ἰώ, ἔπαγ΄ ἔπιθ΄ ἐπίφερε πολέμιον ὁρμὰν φονίαν, πτέρυγά τε παντᾷ ἐπίβαλε περί τε κύκλωσαι· ὡς δεῖ τώδ΄ οἰμώζειν ἄμφω καὶ δοῦναι ῥύγχει φορβάν. οὔτε γὰρ ὄρος σκιερὸν οὔτε νέφος αἰθέριον οὔτε πολιὸν πέλαγος ἔστιν ὅ τι δέξεται τώδ΄ ἀποφυγόντε με.   Χορός ἀλλὰ μὴ μέλλωμεν ἤδη τώδε τίλλειν καὶ δάκνειν. ποῦ ΄σθ΄ ὁ ταξίαρχοσ; ἐπαγέτω τὸ δεξιὸν κέρασ.  ̓ευελπίδης τοῦτ΄ ἐκεῖνο· ποῖφύγω δύστηνοσ; Πισθέταιρος οὗτος οὐ μενεῖσ; ̓ευελπίδης ἵν΄ ὑπὸ τούτων διαφορηθῶ; Πισθέταιρος πῶς γὰρ ἂν τούτους δοκεῖς ἐκφυγεῖν; ̓ευελπίδης οὐκ οἶδ΄ ὅπως ἄν. Πισθέταιρος ἀλλ΄ ἐγώ τοί σοι λέγω, ὅτι μένοντε δεῖ μάχεσθαι λαμβάνειν τε τῶν χυτρῶν. ̓ευελπίδης τί δὲ χύτρα νώ γ΄ ὠφελήσει; Πισθέταιρος γλαῦξ μὲν οὐ πρόσεισι νῷν. ̓ευελπίδης τοῖς δὲ γαμψώνυξι τοισδί; Πισθέταιρος τὸν ὀβελίσκον ἁρπάσας εἶτα κατάπηξον πρὸ σαυτοῦ. ̓ευελπίδης τοῖσι δ΄ ὀφθαλμοῖσι τί; Πισθέταιρος ὀξύβαφον ἐντευθενὶ προσδοῦ λαβὼν ἢ τρύβλιον. ̓ευελπίδης ὦ σοφώτατ΄, εὖ γ΄ ἀνηῦρες αὐτὸ καὶ στρατηγικῶσ· ὑπερακοντίζεις σύ γ΄ ἤδη Νικίαν ταῖς μηχαναῖσ. Χορός ἐλελελεῦ χώρει κάθες τὸ ῥύγχοσ· οὐ μέλλειν ἐχρῆν. ἕλκε τίλλε παῖε δεῖρε, κόπτε πρώτην τὴν χύτραν. ̓́εποψ εἰπέ μοι τί μέλλετ΄ ὦ πάντων κάκιστα θηρίων ἀπολέσαι παθόντες οὐδὲν ἄνδρε καὶ διασπάσαι τῆς ἐμῆς γυναικὸς ὄντε ξυγγενεῖ καὶ φυλέτα; Χορός φεισόμεσθα γάρ τι τῶνδε μᾶλλον ἡμεῖς ἢ λύκων; ἢ τίνας τεισαίμεθ΄ ἄλλους τῶνδ΄ ἂν ἐχθίους  ἔτι; ̓́εποψ εἰ δὲ τὴν φύσιν μὲν ἐχθροὶ τὸν δὲ νοῦν εἰσιν φίλοι, καὶ διδάξοντές τι δεῦρ΄ ἥκουσιν ὑμᾶς χρήσιμον; Χορός πῶς δ΄ ἂν οἵδ΄ ἡμᾶς τι χρήσιμον διδάξειάν ποτε ἢ φράσειαν, ὄντες ἐχθροὶ τοῖσι πάπποις τοῖς ἐμοῖσ; ̓́εποψ ἀλλ΄ ἀπ΄ ἐχθρῶν δῆτα πολλὰ μανθάνουσιν οἱ σοφοί. ἡ γὰρ εὐλάβεια σῴζει πάντα. παρὰ μὲν οὖν φίλου οὐ μάθοις ἂν τοῦθ΄, ὁ δ΄ ἐχθρὸς εὐθὺς ἐξηνάγκασεν. αὐτίχ΄ αἱ πόλεις παρ΄ ἀνδρῶν γ΄ ἔμαθον ἐχθρῶν κοὐ φίλων ἐκπονεῖν θ΄ ὑψηλὰ τείχη ναῦς τε κεκτῆσθαι μακράσ· τὸ δὲ μάθημα τοῦτο σῴζει παῖδας οἶκον χρήματα. Χορός ἔστι μὲν λόγων ἀκοῦσαι πρῶτον, ὡς ἡμῖν δοκεῖ, χρήσιμον· μάθοι γὰρ ἄν τις κἀπὸ τῶν ἐχθρῶν σοφόν. Πισθέταιρος οἵδε τῆς ὀργῆς χαλᾶν εἴξασιν. ἄναγ΄ ἐπὶ σκέλοσ. ̓́εποψ καὶ δίκαιόν γ΄ ἐστὶ κἀμοὶ δεῖ νέμειν ὑμᾶς χάριν. Χορός ἀλλὰ μὴν οὐδ΄ ἄλλο σοί πω πρᾶγμ΄ ἐνηντιώμεθα.  Πισθέταιρος μᾶλλον εἰρήνην ἄγουσι νὴ Δί΄, ὥστε τὴν χύτραν τώ τε τρυβλίω καθίει· καὶ τὸ δόρυ χρή, τὸν ὀβελίσκον, περιπατεῖν ἔχοντας ἡμᾶς τῶν ὅπλων ἐντόσ, παρ΄ αὐτὴν τὴν χύτραν ἄκραν ὁρῶντας ἐγγύσ· ὡς οὐ φευκτέον νῷν. ̓ευελπίδης ἐτεὸν ἢν δ΄ ἄρ΄ ἀποθάνωμεν, κατορυχθησόμεσθα ποῦ γῆσ; Πισθέταιρος ὁ Κεραμεικὸς δέξεται νώ. δημοσίᾳ γὰρ ἵνα ταφῶμεν, φήσομεν πρὸς τοὺς στρατηγοὺς μαχομένω τοῖς πολεμίοισιν ἀποθανεῖν ἐν ̓ορνεαῖσ.     Χορός ἄναγ΄ ἐς τάξιν πάλιν ἐς ταὐτόν, καὶ τὸν θυμὸν κατάθου κύψας παρὰ τὴν ὀργὴν ὥσπερ ὁπλίτησ· κἀναπυθώμεθα τούσδε τίνες ποτὲ καὶ πόθεν ἔμολον  ἐπὶ τίνα τ΄ ἐπίνοιαν.  ἰὼ ἔποψ σέ τοι καλῶ.    ̓́εποψκαλεῖς δὲ τοῦ κλύειν θέλων;  Χορόστίνες ποθ΄ οἵδε καὶ πόθεν;  ̓́εποψξείνω σοφῆς ἀφ΄ ̔ελλάδοσ.  Χορός τύχη δὲ ποία κομίζει ποτ΄ αὐτὼ πρὸς ὄρνιθας ἐλθεῖν;  ̓́εποψ ἔρως βίου διαίτης τε καὶ σοῦ ξυνοικεῖν τέ σοι καὶ ξυνεῖναι τὸ πᾶν. Χορόστί φῄσ; λέγουσι δὴ τίνας λόγουσ;  ̓́εποψἄπιστα καὶ πέρα κλύειν.  Χορόσὁρᾷ τι κέρδος ἐνθάδ΄ ἄξιον μονῆσ, ὅτῳ πέποιθ΄ ἐμοὶ ξυνὼν κρατεῖν ἂν ἢ τὸν ἐχθρὸν ἢ φίλοισιν ὠφελεῖν ἔχειν;  ̓́εποψλέγει μέγαν τιν΄ ὄλβον οὔτε λεκτὸν οὔτε πιστόν· ὡς σὰ γὰρ <τὰ> πάντα ταῦτα καὶ τὸ τῇδε καὶ τὸ κεῖσε καὶ τὸ δεῦρο προσβιβᾷ λέγων.  Χορός πότερα μαινόμενοσ;  ̓́εποψ ἄφατον ὡς φρόνιμοσ.  Χορός ἔνι σοφόν τι φρενί;  ̓́εποψ πυκνότατον κίναδοσ, σόφισμα κύρμα τρῖμμα παιπάλημ΄ ὅλον.  Χορός λέγειν λέγειν κέλευέ μοι. κλύων γὰρ ὧν σύ μοι λέγεις λόγων ἀνεπτέρωμαι.   ̓́εποψ ἄγε δὴ σὺ καὶ σὺ τὴν πανοπλίαν μὲν πάλιν ταύτην λαβόντε κρεμάσατον τύχἀγαθῇ ἐς τὸν ἰπνὸν εἴσω πλησίον τοὐπιστάτου· σὺ δὲ τούσδ΄ ἐφ΄ οἷσπερ τοῖς λόγοις συνέλεξ΄ ἐγὼ φράσον, δίδαξον.  Πισθέταιρος μὰ τὸν ̓απόλλω ΄γὼ μὲν οὔ, ἢν μὴ διάθωνταί γ΄ οἵδε διαθήκην ἐμοὶ ἥνπερ ὁ πίθηκος τῇ γυναικὶ διέθετο, ὁ μαχαιροποιόσ, μήτε δάκνειν τούτους ἐμὲ μήτ΄ ὀρχίπεδ΄ ἕλκειν μήτ΄ ὀρύττειν   Χορός οὔτι που τόν ; οὐδαμῶσ.  Πισθέταιρος οὔκ, ἀλλὰ τὠφθαλμὼ λέγω.  Χορός διατίθεμαι ΄γώ.  Πισθέταιρος κατόμοσόν νυν ταῦτά μοι.  Χορός ὄμνυμ΄ ἐπὶ τούτοισ, πᾶσι νικᾶν τοῖς κριταῖς καὶ τοῖς θεαταῖς πᾶσιν.  Πισθέταιρος ἔσται ταυταγί.  Χορός εἰ δὲ παραβαίην, ἑνὶ κριτῇ νικᾶν μόνον.  Κῆρυξ ἀκούετε λεῴ· τοὺς ὁπλίτας νυνμενὶ ἀνελομένους θὤπλ΄ ἀπιέναι πάλιν οἴκαδε, σκοπεῖν δ΄ ὅ τι ἂν προγράφωμεν ἐν τοῖς πινακίοισ.   Χορός δολερὸν μὲν ἀεὶ κατὰ πάντα δὴ τρόπον πέφυκεν ἄνθρωποσ· σὺ δ΄ ὅμως λέγε μοι. τάχα γὰρ τύχοις ἂν χρηστὸν ἐξειπὼν ὅ τι μοι παρορᾷσ, ἢ δύναμίν τινα μείζω παραλειπομένην ὑπ΄ ἐμῆς φρενὸς ἀξυνέτου· σὺ δὲ τοῦθ΄ οὑρᾷς λέγ΄ ἐς κοινόν. ὃ γὰρ ἂν σὺ τύχῃς μοι ἀγαθὸν πορίσασ, τοῦτο κοινὸν ἔσται.  Χορός ἀλλ΄ ἐφ΄ ὅτῳπερ πράγματι τὴν σὴν ἥκεις γνώμην  ἀναπείσασ, λέγε θαρρήσασ· ὡς τὰς σπονδὰς οὐ μὴ πρότεροι παραβῶμεν.  Πισθέταιρος καὶ μὴν ὀργῶ νὴ τὸν Δία καὶ προπεφύραται λόγος εἷς μοι, ὃν διαμάττειν οὐ κωλύει· φέρε παῖ στέφανον· καταχεῖσθαι κατὰ χειρὸς ὕδωρ φερέτω ταχύ τισ. ̓ευελπίδης δειπνήσειν μέλλομεν; ἢ τί; Πισθέταιρος μὰ Δί΄ ἀλλὰ λέγειν ζητῶ τι πάλαι μέγα καὶ λαρινὸν ἔπος  τι, ὅ το τὴν τούτων θραύσει ψυχήν· οὕτως ὑμῶν ὑπεραλγῶ, οἵτινες ὄντες πρότερον βασιλῆς  Χορός ἡμεῖς βασιλῆσ; τίνοσ; Πισθέταιρος ὑμεῖς πάντων ὁπόσ΄ ἔστιν, ἐμοῦ πρῶτον, τουδί, καὶ τοῦ Διὸς αὐτοῦ, ἀρχαιότεροι πρότεροί τε Κρόνου καὶ Τιτάνων ἐγένεσθε, καὶ γῆσ. Χορός καὶ γῆσ; Πισθέταιρος νὴ τὸν ̓απόλλω. Χορός τουτὶ μὰ Δί΄ οὐκ ἐπεπύσμην. Πισθέταιρος ἀμαθὴς γὰρ ἔφυς κοὐ πολυπράγμων, οὐδ΄ Αἴσωπον πεπάτηκασ, ὃς ἔφασκε λέγων κορυδὸν πάντων πρώτην ὄρνιθα γενέσθαι, προτέραν τῆς γῆσ, κἄπειτα νόσῳ τὸν πατέρ΄ αὐτῆς  ἀποθνῄσκειν· γῆν δ΄ οὐκ εἶναι, τὸν δὲ προκεῖσθαι πεμπταῖον· τὴν δ΄ ἀποροῦσαν ὑπ΄ ἀμηχανίας τὸν πατέρ΄ αὑτῆς ἐν τῇ κεφαλῇ  κατορύξαι. ̓ευελπίδης ὁ πατὴρ ἄρα τῆς κορυδοῦ νυνὶ κεῖται τεθνεὼς Κεφαλῆσιν. Πισθέταιρος οὔκουν δῆτ΄ εἰ πρότεροι μὲν γῆς πρότεροι δὲ θεῶν ἐγένοντο, ὡς πρεσβυτάτων αὐτῶν ὄντῶν ὀρθῶς ἐσθ΄ ἡ βασιλεία; ̓ευελπίδης νὴ τὸν ̓απόλλω· πάνυ τοίνυν χρὴ ῥύγχος βόσκειν σε τὸ  λοιπόν· οὐκ ἀποδώσει ταχέως ὁ Ζεὺς τὸ σκῆπτρον τῷ δρυκολάπτῃ. Πισθέταιρος ὡς δ΄ οὐχὶ θεοὶ τοίνυν ἦρχον τῶν ἀνθρώπων τὸ παλαιόν, ἀλλ΄ ὄρνιθεσ, κἀβασίλευον, πόλλ΄ ἐστὶ τεκμήρια τούτων. αὐτίκα δ΄ ὑμῖν πρῶτ΄ ἐπιδείξω τὸν ἀλεκτρυόν΄, ὡς ἐτυράννει ἦρχέ τε Περσῶν πρῶτον πάντων Δαρείου καὶ Μεγαβάζου, ὥστε καλεῖται Περσικὸς ὄρνις ἀπὸ τῆς ἀρχῆς ἔτ΄ ἐκείνησ. ̓ευελπίδης διὰ ταῦτ΄ ἄρ΄ ἔχων καὶ νῦν ὥσπερ βασιλεὺς ὁ μέγας  διαβάσκει ἐπὶ τῆς κεφαλῆς τὴν κυρβασίαν τῶν ὀρνίθων μόνος ὀρθήν. Πισθέταιρος οὕτω δ΄ ἴσχυσέ τε καὶ μέγας ἦν τότε καὶ πολύσ, ὥστ΄ ἔτι καὶ  νῦν ὑπὸ τῆς ῥώμης τῆς τότ΄ ἐκείνησ, ὁπόταν μόνον ὄρθριον  ᾄσῃ, ἀναπηδῶσιν πάντες ἐπ΄ ἔργον χαλκῆς κεραμῆς  σκυλοδέψαι σκυτῆς βαλανῆς ἀλφιταμοιβοὶ τορνευτολυρασπιδοπηγοί· οἱ δὲ βαδίζουσ΄ ὑποδησάμενοι νύκτωρ. ̓ευελπίδης ἐμὲ τοῦτό γ΄ ἐρώτα. χλαῖναν γὰρ ἀπώλεσ΄ ὁ μοχθηρὸς Φρυγίων ἐρίων διὰ τοῦτον. ἐς δεκάτην γάρ ποτε παιδαρίου κληθεὶς ὑπέπινον ἐν ἄστει, κἄρτι καθηῦδον, καὶ πρὶν δειπνεῖν τοὺς ἄλλους οὗτος  ἄρ΄ ᾖσεν· κἀγὼ νομίσας ὄρθρον ἐχώρουν ̓αλιμουντάδε, κἄρτι προκύπτω ἔξω τείχους καὶ λωποδύτης παίει ῥοπάλῳ με τὸ νῶτον· κἀγὼ πίπτω μέλλω τε βοᾶν, ὁ δ΄ ἀπέβλισε θοἰμάτιόν μου. Πισθέταιρος ἰκτῖνος δ΄ οὖν τῶν ̔ελλήνων ἦρχεν τότε κἀβασίλευεν. Χορός τῶν ̔ελλήνων; Πισθέταιρος καὶ κατέδειξέν γ΄ οὗτος πρῶτος βασιλεύων προκυλινδεῖσθαι τοῖς ἰκτίνοισ. ̓ευελπίδης νὴ τὸν Διόνυσον, ἐγὼ γοῦν ἐκυλινδούμην ἰκτῖνον ἰδών· κᾆθ΄ ὕπτιος ὢν ἀναχάσκων ὀβολὸν κατεβρόχθισα· κᾆτα κενὸν τὸν θύλακον οἴκαδ΄  ἀφεῖλκον. Πισθέταιρος Αἰγύπτου δ΄ αὖ καὶ Φοινίκης πάσης κόκκυξ βασιλεὺς ἦν· χὠπόθ΄ ὁ κόκκυξ εἴποι κόκκυ, τότ΄ ἂν οἱ Φοίνικες  ἅπαντες τοὺς πυροὺς ἂν καὶ τὰς κριθὰς ἐν τοῖς πεδίοις ἐθέριζον. ̓ευελπίδης τοῦτ΄ ἄρ΄ ἐκεῖν΄ ἦν τοὔπος ἀληθῶσ· κόκκυψωλοὶ  πεδίονδε. Πισθέταιρος ἦρχον δ΄ οὕτω σφόδρα τὴν ἀρχήν, ὥστ΄ εἴ τις καὶ  βασιλεύοι ἐν ταῖς πόλεσιν τῶν ̔ελλήνων ̓αγαμέμνων ἢ Μενέλαοσ, ἐπὶ τῶν σκήπτρων ἐκάθητ΄ ὄρνις μετέχων ὅ τι δωροδοκοίη. ̓ευελπίδης τουτὶ τοίνυν οὐκ ᾔδη ΄γώ· καὶ δῆτά μ΄ ἐλάμβανε θαῦμα, ὁπότ΄ ἐξέλθοι Πρίαμός τις ἔχων ὄρνιν ἐν τοῖσι τραγῳδοῖσ, ὁ δ΄ ἄρ΄ εἱστήκει τὸν Λυσικράτη τηρῶν ὅ τι δωροδοκοίη. Πισθέταιρος ὃ δὲ δεινότατόν γ΄ ἐστὶν ἁπάντων, ὁ Ζεὺς γὰρ ὁ νῦν  βασιλεύων αἰετὸν ὄρνιν ἕστηκεν ἔχων ἐπὶ τῆς κεφαλῆς βασιλεὺς ὤν, ἡ δ΄ αὖ θυγάτηρ γλαῦχ΄, ὁ δ΄ ̓απόλλων ὥσπερ θεράπων ἱέρακα. ̓ευελπίδης νὴ τὴν Δήμητρ΄ εὖ ταῦτα λέγεισ. τίνος οὕνεκα ταῦτ΄ ἄρ΄  ἔχουσιν; Πισθέταιρος ἵν΄ ὅταν θύων τις ἔπειτ΄ αὐτοῖς ἐς τὴν χεῖρ΄, ὡς νόμος  ἐστίν, τὰ σπλάγχνα διδῷ, τοῦ Διὸς αὐτοὶ πρότεροι τὰ σπλάγχνα λάβωσιν. ὤμνυ τ΄ οὐδεὶς τότ΄ <ἂν> ἀνθρώπων θεόν, ἀλλ΄  ὄρνιθας ἅπαντεσ· Λάμπων δ΄ ὄμνυσ΄ ἔτι καὶ νυνὶ τὸν χῆν΄, ὅταν ἐξαπατᾷ τι. οὕτως ὑμᾶς πάντες πρότερον μεγάλους ἁγίους τ΄ ἐνόμιζον,  Πισθέταιρος νῦν δ΄ ἀνδράποδ΄ ἠλιθίους Μανᾶσ· ὥσπερ δ΄ ἤδη τοὺς μαινομένους βάλλουσ΄ ὑμᾶσ, κἀν τοῖς ἱεροῖς πᾶς τις ἐφ΄ ὑμῖν ὀρνιθευτὴς ἵστησι βρόχους παγίδας ῥάβδους ἕρκη νεφέλας δίκτυα πηκτάσ· εἶτα λαβόντες πωλοῦσ΄ ἁθρόουσ· οἱ δ΄ ὠνοῦνται βλιμάζοντεσ· κοὐδ΄ οὖν, εἴπερ ταῦτα δοκεῖ δρᾶν, ὀπτησάμενοι παρέθενθ΄ ὑμᾶσ, ἀλλ΄ ἐπικνῶσιν τυρὸν ἔλαιον σίλφιον ὄξος καὶ τρίψαντες κατάχυσμ΄ ἕτερον γλυκὺ καὶ λιπαρόν, κἄπειτα κατεσκέδασαν θερμὸν τοῦτο καθ΄ ὑμῶν αὐτῶν ὥσπερ κενεβρείων.  Χορός πολὺ δὴ πολὺ δὴ χαλεπωτάτους λόγους ἤνεγκας ἄνθρωφ΄. ὡς ἐδάκρυσά γ΄ ἐμῶν πατέρων κάκην, οἳ τάσδε τὰς τιμὰς προγόνων παραδόντων ἐπ΄ ἐμοῦ κατέλυσαν. σὺ δέ μοι κατὰ δαίμονα καί <τινα> συντυχίαν ἀγαθὴν ἥκεις ἐμοὶ σωτήρ. ἀναθεὶς γὰρ ἐγώ σοι τὰ νεοττία κἀμαυτὸν οἰκήσω.  Χορός ἀλλ΄ ὅ τι χρὴ δρᾶν, σὺ δίδασκε παρών· ὡς ζῆν οὐκ  ἄξιον ἡμῖν, εἰ μὴ κομιούμεθα παντὶ τρόπῳ τὴν ἡμετέραν βασιλείαν.  Πισθέταιρος καὶ δὴ τοίνυν πρῶτα διδάσκω μίαν ὀρνίθων πόλιν εἶναι, κἄπειτα τὸν ἀέρα πάντα κύκλῳ καὶ πᾶν τουτὶ τὸ μεταξὺ περιτειχίζειν μεγάλαις πλίνθοις ὀπταῖς ὥσπερ Βαβυλῶνα. ̓́εποψ ὦ Κεβριόνη καὶ Πορφυρίων ὡς σμερδαλέον τὸ πόλισμα. Πισθέταιρος κἄπειτ΄ ἢν τοῦτ΄ ἐπανεστήκῃ, τὴν ἀρχὴν τὸν Δί΄ ἀπαιτεῖν· κἂν μὲν μὴ φῇ μηδ΄ ἐθελήσῃ μηδ΄ εὐθὺς γνωσιμαχήσῃ, ἱερὸν πόλεμον πρωὐδᾶν αὐτῷ, καὶ τοῖσι θεοῖσιν ἀπειπεῖν διὰ τῆς χώρας τῆς ὑμετέρας ἐστυκόσι μὴ  διαφοιτᾶν, ὥσπερ πρότερον μοιχεύσοντες τὰς ̓αλκμήνας κατέβαινον καὶ τὰς ̓αλόπας καὶ τὰς Σεμέλασ· ἤνπερ δ΄ ἐπίωσ΄, ἐπιβάλλειν σφραγῖδ΄ αὐτοῖς ἐπὶ τὴν ψωλήν, ἵνα μὴ βινῶσ΄ ἔτ΄  ἐκείνασ. τοῖς δ΄ ἀνθρώποις ὄρνιν ἕτερον πέμψαι κήρυκα κελεύω, ὡς ὀρνίθων βασιλευόντων θύειν ὄρνισι τὸ λοιπόν, κἄπειτα θεοῖς ὕστερον αὖθισ· προσνείμασθαι δὲ πρεπόντως τοῖσι θεοῖσιν τῶν ὀρνίθων ὃς ἂν ἁρμόττῃ καθ΄ ἕκαστον· ἢν ̓αφροδίτῃ θύῃ, πυροὺς ὄρνιθι φαληρίδι θύειν· ἢν δὲ Ποσειδῶνί τις οἶν θύῃ, νήττῃ πυροὺς καθαγίζειν· ἢν δ΄ ̔ηρακλέει θύῃ τι, λάρῳ ναστοὺς θύειν μελιτοῦντασ· κἂν Διὶ θύῃ βασιλεῖ κριόν, βασιλεύς ἐστ΄ ὀρχίλος ὄρνισ, ᾧ προτέρῳ δεῖ τοῦ Διὸς αὐτοῦ σέρφον ἐνόρχην σφαγιάζειν. ̓ευελπίδης ἥσθην σέρφῳ σφαγιαζομένῳ. βροντάτω νῦν ὁ μέγας  Ζάν. Χορός καὶ πῶς ἡμᾶς νομιοῦσι θεοὺς ἄνθρωποι κοὐχὶ κολοιούσ, οἳ πετόμεσθα πτέρυγάς τ΄ ἔχομεν; Πισθέταιρος ληρεῖσ· καὶ νὴ Δί΄ ὅ γ΄ ̔ερμῆς πέτεται θεὸς ὢν πτέρυγάς τε φορεῖ, κἄλλοι γε θεοὶ πάνυ πολλοί. αὐτίκα Νίκη πέτεται πτερύγοιν χρυσαῖν καὶ νὴ Δί΄ ̓́ερως γε· ̔́ηρην δέ γ΄ ̔́ομηρος ἔφασκ΄ ἰκέλην εἶναι τρήρωνι  πελείῃ. ̓ευελπίδης ὁ Ζεὺς δ΄ ἡμῖν οὐ βροντήσας πέμψει πτερόεντα κεραυνόν; Πισθέταιρος ἢν δ΄ οὖν ὑμᾶς μὲν ὑπ΄ ἀγνοίας εἶναι νομίσωσι τὸ μηδέν, τούτους δὲ θεοὺς τοὺς ἐν ̓ολύμπῳ τότε χρὴ στρούθων νέφος  ἀρθὲν καὶ σπερμολόγων ἐκ τῶν ἀγρῶν τὸ σπέρμ΄ αὐτῶν ἀνακάψαι· κἄπειτ΄ αὐτοῖς ἡ Δημήτηρ πυροὺς πεινῶσι  μετρείτω. ̓ευελπίδης οὐκ ἐθελήσει μὰ Δί΄, ἀλλ΄ ὄψει προφάσεις αὐτὴν παρέχουσαν. Πισθέταιρος οἱ δ΄ αὖ κόρακες τῶν ζευγαρίων, οἷσιν τὴν γῆν καταροῦσιν, καὶ τῶν προβάτων τοὺς ὀφθαλμοὺς ἐκκοψάντων ἐπὶ πείρᾳ· εἶθ΄ ὅ γ΄ ̓απόλλων ἰατρός <γ΄> ὢν ἰάσθω· μισθοφορεῖ δέ. ̓ευελπίδης μὴ πρίν γ΄ ἂν ἐγὼ τὼ βοιδαρίω τὠμὼ πρώτιστ΄  ἀποδῶμαι. Πισθέταιρος ἢν δ΄ ἡγῶνται σὲ θεὸν σὲ βίον σὲ δὲ γῆν σὲ Κρόνον σὲ  Ποσειδῶ, ἀγάθ΄ αὐτοῖσιν πάντα παρέσται. ̓́εποψ λέγε δή μοι τῶν ἀγαθῶν ἕν. Πισθέταιρος πρῶτα μὲν αὐτῶν τὰς οἰνάνθας οἱ πάρνοπες οὐ κατέδονται, ἀλλὰ γλαυκῶν λόχος εἷς αὐτοὺς καὶ κερχνῄδων ἐπιτρίψει. εἶθ΄ οἱ κνῖπες καὶ ψῆνες ἀεὶ τὰς συκᾶς οὐ  κατέδονται, ἀλλ΄ ἀναλέξει πάντας καθαρῶς αὐτοὺς ἀγέλη μία κιχλῶν. ̓́εποψ πλουτεῖν δὲ πόθεν δώσομεν αὐτοῖσ; καὶ γὰρ τούτου σφόδρ΄  ἐρῶσιν. Πισθέταιρος τὰ μέταλλ΄ αὐτοῖς μαντευομένοις οὗτοι δώσουσι τὰ χρηστά, τάς τ΄ ἐμπορίας τὰς κερδαλέας πρὸς τὸν μάντιν κατεροῦσιν, ὥστ΄ ἀπολεῖται τῶν ναυκλήρων οὐδείσ. ̓́εποψ πῶς οὐκ ἀπολεῖται; Πισθέταιρος προερεῖ τις ἀεὶ τῶν ὀρνίθων μαντευομένῳ περὶ τοῦ πλοῦ· νυνὶ μὴ πλεῖ, χειμὼν ἔσται· νυνὶ πλεῖ, κέρδος  ἐπέσται. ̓ευελπίδης γαῦλον κτῶμαι καὶ ναυκληρῶ, κοὐκ ἂν μείναιμι παρ΄ ὑμῖν. Πισθέταιρος τοὺς θησαυρούς τ΄ αὐτοῖς δείξουσ΄ οὓς οἱ πρότεροι κατέθεντο τῶν ἀργυρίων· οὗτοι γὰρ ἴσασι· λέγουσι δέ τοι τάδε  πάντεσ, οὐδεὶς οἶδεν τὸν θησαυρὸν τὸν ἐμὸν πλὴν εἴ τις ἄρ΄  ὄρνισ. ̓ευελπίδης πωλῶ γαῦλον, κτῶμαι σμινύην, καὶ τὰς ὑδρίας ἀνορύττω. ̓́εποψ πῶς δ΄ ὑγιείαν δώσουσ΄ αὐτοῖσ, οὖσαν παρὰ τοῖσι θεοῖσιν; Πισθέταιρος ἢν εὖ πράττωσ΄, οὐχ ὑγιεία μεγάλη τοῦτ΄ ἐστί; σάφ΄  ἴσθι, ὡς ἄνθρωπός γε κακῶς πράττων ἀτεχνῶς οὐδεὶς ὑγιαίνει. ̓́εποψ πῶς δ΄ ἐς γῆράς ποτ΄ ἀφίξονται; καὶ γὰρ τοῦτ΄ ἔστ΄ ἐν  ̓ολύμπῳ· ἢ παιδάρι΄ ὄντ΄ ἀποθνῄσκειν δεῖ; Πισθέταιρος μὰ Δί΄ ἀλλὰ τριακόσι΄ αὐτοῖς ἔτι προσθήσουσ΄ ὄρνιθες ἔτη. ̓́εποψ παρὰ τοῦ; Πισθέταιρος παρ΄ ὅτου; παρ΄ ἑαυτῶν. οὐκ οἶσθ΄ ὅτι πέντ΄ ἀνδρῶν γενεὰς ζώει λακέρυζα κορώνη; ̓ευελπίδης αἰβοῖ πολλῷ κρείττους οὗτοι τοῦ Διὸς ἡμῖν βασιλεύειν.  Πισθέταιρος οὐ γὰρ πολλῷ; πρῶτον μέν <γ΄> οὐχὶ νεὼς ἡμᾶς οἰκοδομεῖν δεῖ λιθίνους αὐτοῖσ, οὐδὲ θυρῶσαι χρυσαῖσι θύραισ, ἀλλ΄ ὑπὸ θάμνοις καὶ πρινιδίοις οἰκήσουσιν. τοῖς δ΄ αὖ σεμνοῖς τῶν ὀρνίθων δένδρον ἐλάας ὁ νεὼς ἔσται· κοὐκ ἐς Δελφοὺς οὐδ΄ εἰς ̓́αμμων΄ ἐλθόντες ἐκεῖ θύσομεν, ἀλλ΄ ἐν ταῖσιν κομάροις καὶ τοῖς κοτίνοις στάντες ἔχοντες κριθὰς πυροὺς εὐξόμεθ΄ αὐτοῖς ἀνατείνοντες τὼ χεῖρ΄ ἀγαθῶν διδόναι τι μέροσ· καὶ ταῦθ΄ ἡμῖν παραχρῆμ΄ ἔσται πυροὺς ὀλίγους προβαλοῦσιν.    Χορός ὦ φίλτατ΄ ἐμοὶ πολὺ πρεσβυτῶν ἐξ ἐχθίστου μεταπίπτων, οὐκ ἔστιν ὅπως ἂν ἐγώ ποθ΄ ἑκὼν τῆς σῆς γνώμης ἔτ΄  ἀφείμην.   ἐπαυχήσας δὲ τοῖσι σοῖς λόγοις ἐπηπείλησα καὶ κατώμοσα, ἢν σὺ παρ΄ ἐμὲ θέμενος ὁμόφρονας λόγους δικαίους ἀδόλους ὁσίους ἐπὶ θεοὺς ἴῃσ, ἐμοὶ   φρονῶν ξυνῳδά, μὴ πολὺν χρόνον θεοὺς ἔτι σκῆπτρα τἀμὰ τρίψειν.   ἀλλ΄ ὅσα μὲν δεῖ ῥώμῃ πράττειν, ἐπὶ ταῦτα τεταξόμεθ΄  ἡμεῖσ· ὅσα δὲ γνώμῃ δεῖ βουλεύειν, ἐπὶ σοὶ τάδε πάντ΄ ἀνάκειται.   ̓́εποψ καὶ μὴν μὰ τὸν Δί΄ οὐχὶ νυστάζειν ἔτι ὥρα ΄στὶν ἡμῖν οὐδὲ μελλονικιᾶν, ἀλλ΄ ὡς τάχιστα δεῖ τι δρᾶν· πρῶτον δέ γε εἰσέλθετ΄ ἐς νεοττιάν γε τὴν ἐμὴν καὶ τἀμὰ κάρφη καὶ τὰ παρόντα φρύγανα, καὶ τοὔνομ΄ ἡμῖν φράσατον.  Πισθέταιρος ἀλλὰ ῥᾴδιον. ἐμοὶ μὲν ὄνομα Πισθέταιροσ, τῳδεδὶ Εὐελπίδης Κριῶθεν.  ̓́εποψ ἀλλὰ χαίρετον ἄμφω.  Πισθέταιρος δεχόμεθα.  ̓́εποψ δεῦρο τοίνυν εἴσιτον.  Πισθέταιρος ἴωμεν· εἰσηγοῦ σὺ λαβὼν ἡμᾶσ.  ̓́εποψ ἴθι.  Πισθέταιρος ἀτὰρ τὸ δεῖνα, δεῦρ΄ ἐπανάκρουσαι πάλιν. φέρ΄ ἴδω, φράσον νῷν, πῶς ἐγώ τε χοὐτοσὶ ξυνεσόμεθ΄ ὑμῖν πετομένοις οὐ πετομένω;  ̓́εποψ καλῶσ.  Πισθέταιρος ὅρα νυν, ὡς ἐν Αἰσώπου λόγοις ἐστὶν λεγόμενον δή τι, τὴν ἀλώπεχ΄, ὡς φλαύρως ἐκοινώνησεν αἰετῷ ποτέ.  ̓́εποψ μηδὲν φοβηθῇσ· ἔστι γάρ τι ῥιζίον, ὃ διατραγόντ΄ ἔσεσθον ἐπτερωμένω.  Πισθέταιρος οὕτω μὲν εἰσίωμεν. ἄγε δὴ Ξανθία καὶ Μανόδωρε λαμβάνετε τὰ στρώματα.   Χορός οὗτος σὲ καλῶ, σὲ λέγω.   ̓́εποψ τί καλεῖσ;   Χορός τούτους μὲν ἄγων μετὰ σαυτοῦ ἀρίστισον εὖ· τὴν δ΄ ἡδυμελῆ ξύμφωνον ἀηδόνα Μούσαις κατάλειφ΄ ἡμῖν δεῦρ΄ ἐκβιβάσασ, ἵνα παίσωμεν μετ΄  ἐκείνησ.  Πισθέταιρος ὦ τοῦτο μεντοι νὴ Δί΄ αὐτοῖσιν πιθοῦ· ἐκβίβασον ἐκ τοῦ βουτόμου τοὐρνίθιον.  ̓ευελπίδης ἐκβίβασον αὐτοῦ πρὸς θεῶν αὐτήν, ἵνα καὶ νὼ θεασώμεσθα τὴν ἀηδόνα.  ̓́εποψ ἀλλ΄ εἰ δοκεῖ σφῷν, ταῦτα χρὴ δρᾶν. ἡ Πρόκνη ἔκβαινε καὶ σαυτὴν ἐπιδείκνυ τοῖς ξένοισ.  Πισθέταιρος ὦ Ζεῦ πολυτίμηθ΄ ὡς καλὸν τοὐρνίθιον, ὡς δ΄ ἁπαλόν, ὡς δὲ λευκόν.  ̓ευελπίδης ἆρά γ΄ οἶσθ΄ ὅτι ἐγὼ διαμηρίζοιμ΄ ἂν αὐτὴν ἡδέωσ;  Πισθέταιρος ὅσον δ΄ ἔχει τὸν χρυσόν, ὥσπερ παρθένοσ.  ̓ευελπίδης ἐγὼ μὲν αὐτὴν κἂν φιλῆσαί μοι δοκῶ.  Πισθέταιρος ἀλλ΄ ὦ κακόδαιμον ῥύγχος ὀβελίσκοιν ἔχει.  ̓ευελπίδης ἀλλ΄ ὥσπερ ᾠὸν νὴ Δί΄ ἀπολέψαντα χρὴ ἀπὸ τῆς κεφαλῆς τὸ λέμμα κᾆθ΄ οὕτω φιλεῖν.  ̓́εποψ ἴωμεν.  Πισθέταιρος ἡγοῦ δὴ σὺ νῷν τύχἀγαθῇ.   Χορός ὦ φίλη, ὦ ξουθή, ὦ φίλτατον ὀρνέων πάντων, ξύννομε τῶν ἐμῶν ὕμνων, ξύντροφ΄ ἀηδοῖ, ἦλθες ἦλθες ὤφθησ, ἡδὺν φθόγγον ἐμοὶ φέρουσ΄. ἀλλ΄ ὦ καλλιβόαν κρέκουσ΄ αὐλὸν φθέγμασιν ἠρινοῖσ, ἄρχου τῶν ἀναπαίστων.   Χορός ἄγε δὴ φύσιν ἄνδρες ἀμαυρόβιοι, φύλλων γενεᾷ  προσόμοιοι, ὀλιγοδρανέεσ, πλάσματα πηλοῦ, σκιοειδέα φῦλ΄ ἀμενηνά, ἀπτῆνες ἐφημέριοι ταλαοὶ βροτοὶ ἀνέρες εἰκελόνειροι, προσέχετε τὸν νοῦν τοῖς ἀθανάτοις ἡμῖν τοῖς αἰὲν ἐοῦσιν, τοῖς αἰθερίοις τοῖσιν ἀγήρῳς τοῖς ἄφθιτα μηδομένοισιν, ἵν΄ ἀκούσαντες πάντα παρ΄ ἡμῶν ὀρθῶς περὶ τῶν μετεώρων. φύσιν οἰωνῶν γένεσίν τε θεῶν ποταμῶν τ΄ ̓ερέβους τε  Χάους τε εἰδότες ὀρθῶσ, Προδίκῳ παρ΄ ἐμοῦ κλάειν εἴπητε τὸ λοιπόν. Χάος ἦν καὶ Νὺξ ̓́ερεβός τε μέλαν πρῶτον καὶ Τάρταρος εὐρύσ, γῆ δ΄ οὐδ΄ ἀὴρ οὐδ΄ οὐρανὸς ἦν· ̓ερέβους δ΄ ἐν ἀπείροσι  κόλποις τίκτει πρώτιστον ὑπηνέμιον Νὺξ ἡ μελανόπτερος  ᾠόν, ἐξ οὖ περιτελλομέναις ὥραις ἔβλαστεν ̓́ερως ὁ ποθεινόσ, στίλβων νῶτον πτερύγοιν χρυσαῖν, εἰκὼς ἀνεμώκεσι δίναισ. οὗτος δὲ Χάει πτερόεντι μιγεὶς νυχίῳ κατὰ Τάρταρον εὐρὺν ἐνεόττευσεν γένος ἡμέτερον, καὶ πρῶτον ἀνήγαγεν ἐς φῶσ. πρότερον δ΄ οὐκ ἦν γένος ἀθανάτων, πρὶν ̓́ερως  ξυνέμειξεν ἅπαντα· ξυμμιγνυμένων δ΄ ἑτέρων ἑτέροις γένετ΄ οὐρανὸς ὠκεανός τε καὶ γῆ πάντων τε θεῶν μακάρων γένος ἄφθιτον. ὦδε μέν ἐσμεν πολὺ πρεσβύτατοι πάντων μακάρων. ἡμεῖς δ΄ ὡς ἐσμὲν ̓́ερωτος πολλοῖς δῆλον· πετόμεσθά τε γὰρ καὶ τοῖσιν ἐρῶσι σύνεσμεν· πολλοὺς δὲ καλοὺς ἀπομωμοκότας παῖδας πρὸς τέρμασιν  ὥρας διὰ τὴν ἰσχὺν τὴν ἡμετέραν διεμήρισαν ἄνδρες ἐρασταί, ὁ μὲν ὄρτυγα δοὺς ὁ δὲ πορφυρίων΄ ὁ δὲ χῆν΄ ὁ δὲ Περσικὸν  ὄρνιν.  Χορός πάντα δὲ θνητοῖς ἐστὶν ἀφ΄ ἡμῶν τῶν ὀρνίθων τὰ μέγιστα. πρῶτα μὲν ὥρας φαίνομεν ἡμεῖς ἦρος χειμῶνος ὀπώρασ· σπείρειν μέν, ὅταν γέρανος κρώζουσ΄ ἐς τὴν Λιβύην  μεταχωρῇ. καὶ πηδάλιον τότε ναυκλήρῳ φράζει κρεμάσαντι καθεύδειν, εἶτα δ΄ ̓ορέστῃ χλαῖναν ὑφαίνειν, ἵνα μὴ ῥιγῶν ἀποδύῃ. ἰκτῖνος <δ΄> αὖ μετὰ ταῦτα φανεὶς ἑτέραν ὥραν  ἀποφαίνει, ἡνίκα πεκτεῖν ὥρα προβάτων πόκον ἠρινόν· εἶτα χελιδών, ὅτε χρὴ χλαῖναν πωλεῖν ἤδη καὶ ληδάριόν τι πρίασθαι. ἐσμὲν δ΄ ὑμῖν ̓́αμμων Δελφοὶ Δωδώνη Φοῖβος ̓απόλλων. ἐλθόντες γὰρ πρῶτον ἐπ΄ ὄρνις οὕτω πρὸς ἅπαντα τρέπεσθε, πρός τ΄ ἐμπορίαν, καὶ πρὸς βιότου κτῆσιν, καὶ πρὸς γάμον  ἀνδρόσ. ὄρνιν τε νομίζετε πάνθ΄ ὅσαπερ περὶ μαντείας διακρίνει· φήμη γ΄ ὑμῖν ὄρνις ἐστί, πταρμόν τ΄ ὄρνιθα  καλεῖτε, ξύμβολον ὄρνιν, φωνὴν ὄρνιν, θεράποντ΄ ὄρνιν, ὄνον ὄρνιν. ἆρ΄ οὐ φανερῶς ἡμεῖς ὑμῖν ἐσμὲν μαντεῖος ̓απόλλων;   Χορός ἢν οὖν ἡμᾶς νομίσητε θεούσ, ἕξετε χρῆσθαι μάντεσι Μούσαις αὔραις ὥραις χειμῶνι θέρει μετρίῳ πνίγει· κοὐκ ἀποδράντες καθεδούμεθ΄ ἄνω σεμνυνόμενοι παρὰ ταῖς νεφέλαις ὥσπερ χὠ Ζεύσ· ἀλλὰ παρόντες δώσομεν ὑμῖν αὐτοῖσ, παισίν, παίδων παισίν, πλουθυγιείαν εὐδαιμονίαν βίον εἰρήνην νεότητα γέλωτα χοροὺς θαλίας γάλα τ΄ ὀρνίθων. ὥστε παρέσται κοπιᾶν ὑμῖν ὑπὸ τῶν ἀγαθῶν· οὕτω πλουτήσετε πάντεσ.  Χορός Μοῦσα λοχμαία, τιὸ τιὸ τιὸ τιὸ τιὸ τιὸ τιοτίγξ, ποικίλη, μεθ΄ ἧς ἐγὼ νάπαισι <καὶ> κορυφαῖς ἐν ὀρείαισ, τιὸ τιὸ τιὸ τιοτίγξ, ἱζόμενος μελίας ἐπὶ φυλλοκόμου, τιὸ τιὸ τιὸ τιοτίγξ, δι΄ ἐμῆς γένυος ξουθῆς μελέων Πανὶ νόμους ἱεροὺς ἀναφαίνω σεμνά τε μητρὶ χορεύματ΄ ὀρείᾳ, τοτοτοτοτοτοτοτοτοτίγξ, ἔνθεν ὡστερεὶ μέλιττα Φρύνιχος ἀμβροσίων μελέων ἀπεβόσκετο καρπὸν ἀεὶ φέρων γλυκεῖαν ᾠδάν. τιὸ τιὸ τιὸ τιοτίγξ.  Χορός εἰ μετ΄ ὀρνίθων τις ὑμῶν ὦ θεαταὶ βούλεται διαπλέκειν ζῶν ἡδέως τὸ λοιπόν, ὡς ἡμᾶς ἴτω. ὅσα γάρ ἐστιν ἐνθάδ΄ αἰσχρὰ τῷ νόμῳ  κρατούμενα, ταῦτα πάντ΄ ἐστὶν παρ΄ ἡμῖν τοῖσιν ὄρνισιν καλά. εἰ γὰρ ἐνθάδ΄ ἐστὶν αἰσχρὸν τὸν πατέρα τύπτειν νόμῳ, τοῦτ΄ ἐκεῖ καλὸν παρ΄ ἡμῖν ἐστιν, ἤν τις τῷ πατρὶ προσδραμὼν εἴπῃ πατάξασ, αἶρε πλῆκτρον, εἰ μαχεῖ. εἰ δὲ τυγχάνει τις ὑμῶν δραπέτης ἐστιγμένοσ, ἀτταγᾶς οὗτος παρ΄ ἡμῖν ποικίλος κεκλήσεται. εἰ δὲ τυγχάνει τις ὢν Φρὺξ μηδὲν ἦττον Σπινθάρου, φρυγίλος ὄρνις ἐνθάδ΄ ἔσται, τοῦ Φιλήμονος γένουσ. εἰ δὲ δοῦλός ἐστι καὶ Κὰρ ὥσπερ ̓εξηκεστίδησ, φυσάτω πάππους παρ΄ ἡμῖν, καὶ φανοῦνται φράτερεσ. εἰ δ΄ ὁ Πεισίου προδοῦναι τοῖς ἀτίμοις τὰς πύλας βούλεται, πέρδιξ γενέσθω, τοῦ πατρὸς νεοττίον· ὡς παρ΄ ἡμῖν οὐδὲν αἰσχρόν ἐστιν ἐκπερδικίσαι.  Χορός τοιάδε κύκνοι, τιὸ τιὸ τιὰ τιὸ τιὸ τιοτίγξ, συμμιγῆ βοὴν ὁμοῦ πτεροῖς κρέκοντες ἴακχον ̓απόλλω, τιὸ τιὸ τιὸ τιοτίγξ, ὄχθῳ ἐφεζόμενοι παρ΄ ̔́εβρον ποταμόν, τιὸ τιὸ τιὸ τιοτίγξ, διὰ δ΄ αἰθέριον νέφος ἦλθε βοά· πτῆξε δὲ φῦλά τε ποικίλα θηρῶν, κύματά τ΄ ἔσβεσε νήνεμος αἴθρη, τοτοτοτοτοτοτοτοτοτίγξ· πᾶς δ΄ ἐπεκτύπησ΄ ̓́ολυμποσ· εἷλε δὲ θάμβος ἄνακτασ· ̓ολυμπιάδες δὲ μέλος Χάριτες Μοῦσαί τ΄ ἐπωλόλυξαν. τιὸ τιὸ τιὸ τιοτίγξ.  Χορός οὐδέν ἐστ΄ ἄμεινον οὐδ΄ ἥδιον ἢ φῦσαι πτερά. αὐτίχ΄ ὑμῶν τῶν θεατῶν εἴ τις ἧν ὑπόπτεροσ, εἶτα πεινῶν τοῖς χοροῖσι τῶν τραγῳδῶν ἤχθετο, ἐκπτόμενος ἂν οὗτος ἠρίστησεν ἐλθὼν οἴκαδε, κᾆτ΄ ἂν ἐμπλησθεὶς ἐφ΄ ἡμᾶς αὖθις αὖ κατέπτετο. εἴ τε Πατροκλείδης τις ὑμῶν τυγχάνει χεζητιῶν, οὐκ ἂν ἐξίδισεν ἐς θοἰμάτιον, ἀλλ΄ ἀνέπτετο, κἀποπαρδὼν κἀναπνεύσας αὖθις αὖ κατέπτετο· εἴ τε μοιχεύων τις ὑμῶν ἐστιν ὅστις τυγχάνει, κᾆθ΄ ὁρᾷ τὸν ἄνδρα τῆς γυναικὸς ἐν βουλευτικῷ, οὗτος ἂν πάλιν παρ΄ ὑμῶν πτερυγίσας ἀνέπτετο, εἶτα βινήσας ἐκεῖθεν αὖθις αὖ κατέπτετο. ἆρ΄ ὑπόπτερον γενέσθαι παντός ἐστιν ἄξιον; ὡς Διειτρέφης γε πυτιναῖα μόνον ἔχων πτερὰ ᾑρέθη φύλαρχοσ, εἶθ΄ ἵππαρχοσ, εἶτ΄ ἐξ οὐδενὸς μεγάλα πράττει κἀστὶ νυνὶ ξουθὸς ἱππαλεκτρυών.   Πισθέταιρος ταυτὶ τοιαυτί· μὰ Δί΄ ἐγὼ μὲν πρᾶγμά πω γελοιότερον οὐκ εἶδον οὐδεπώποτε.  ̓ευελπίδης ἐπὶ τῷ γελᾷσ;  Πισθέταιρος ἐπὶ τοῖσι σοῖς ὠκυπτέροισ. οἶσθ΄ ᾧ μάλιστ΄ ἔοικας ἐπτερωμένοσ; εἰς εὐτέλειαν χηνὶ συγγεγραμμένῳ.  ̓ευελπίδης σὺ δὲ κοψίχῳ γε σκάφιον ἀποτετιλμένῳ.  Πισθέταιρος ταυτὶ μὲν ᾐκάσμεσθα κατὰ τὸν Αἰσχύλον· τάδ΄ οὐχ ὑπ΄ ἄλλων ἀλλὰ τοῖς αὑτῶν πτεροῖσ.  ̓́εποψ ἄγε δὴ τί χρὴ δρᾶν;  Πισθέταιρος πρῶτον ὄνομα τῇ πόλει θέσθαι τι μέγα καὶ κλεινόν, εἶτα τοῖς θεοῖς θῦσαι μετὰ τοῦτο.  ̓ευελπίδης ταῦτα κἀμοὶ συνδοκεῖ.  ̓́εποψ φέρ΄ ἴδω, τί δ΄ ἡμῖν τοὔνομ΄ ἔσται τῇ πόλει;  ̓ευελπίδης βούλεσθε τὸ μέγα τοῦτο τοὐκ Λακεδαίμονος Σπάρτην ὄνομα καλῶμεν αὐτήν;  Πισθέταιρος ̔ηράκλεισ· Σπάρτην γὰρ ἂν θείμην ἐγὼ τἠμῇ πόλει; οὐδ΄ ἂν χαμεύνῃ πάνυ γε κειρίαν γ΄ ἔχων.  ̓ευελπίδης τί δῆτ΄ ὄνομ΄ αὐτῇ θησόμεσθ΄;  ̓́εποψ ἐντευθενὶ ἐκ τῶν νεφελῶν καὶ τῶν μετεώρων χωρίων χαῦνόν τι πάνυ.  Πισθέταιρος βούλει Νεφελοκοκκυγίαν;  ̓́εποψ ἰοὺ ἰού· καλόν γ΄ ἀτεχνῶς <σὺ> καὶ μέγ΄ ηὗρες  τοὔνομα.  ̓ευελπίδης ἆρ΄ ἐστὶν αὑτηγὶ Νεφελοκοκκυγία, ἵνα καὶ τὰ Θεογένους τὰ πολλὰ χρήματα τά τ΄ Αἰσχίνου γ΄ ἅπαντα;  Πισθέταιρος καὶ λῷστον μὲν οὖν τὸ Φλέγρας πεδίον, ἵν΄ οἱ θεοὶ τοὺς γηγενεῖς ἀλαζονευόμενοι καθυπερηκόντισαν.  ̓́εποψ λιπαρὸν τὸ χρῆμα τῆς πόλεωσ. τίς δαὶ θεὸς πολιοῦχος ἔσται; τῷ ξανοῦμεν τὸν πέπλον;  ̓ευελπίδης τί δ΄ οὐκ ̓αθηναίαν ἐῶμεν Πολιάδα;  Πισθέταιρος καὶ πῶς ἂν ἔτι γένοιτ΄ ἂν εὔτακτος πόλισ, ὅπου θεὸς γυνὴ γεγονυῖα πανοπλίαν ἕστηκ΄ ἔχουσα, Κλεισθένης δὲ κερκίδα;  ̓ευελπίδης τίς δαὶ καθέξει τῆς πόλεως τὸ Πελαργικόν;  ̓́εποψ ὄρνις ἀφ΄ ἡμῶν τοῦ γένους τοῦ Περσικοῦ, ὅσπερ λέγεται δεινότατος εἶναι πανταχοῦ ̓́αρεως νεοττόσ.  ̓ευελπίδης ὦ νεοττὲ δέσποτα· ὡς δ΄ ὁ θεὸς ἐπιτήδειος οἰκεῖν ἐπὶ πετρῶν.  Πισθέταιρος ἄγε νυν σὺ μὲν βάδιζε πρὸς τὸν ἀέρα καὶ τοῖσι τειχίζουσι παραδιακόνει, χάλικας παραφόρει, πηλὸν ἀποδὺς ὄργασον, λεκάνην ἀνένεγκε, κατάπεσ΄ ἀπὸ τῆς κλίμακοσ, φύλακας κατάστησαι, τὸ πῦρ ἔγκρυπτ΄ ἀεί, κωδωνοφορῶν περίτρεχε καὶ κάθευδ΄ ἐκεῖ· κήρυκα δὲ πέμψον τὸν μὲν ἐς θεοὺς ἄνω, ἕτερον δ΄ ἄνωθεν ἆυ παρ΄ ἀνθρώπους κάτω, κἀκεῖθεν αὖθις παρ΄ ἐμέ.  ̓ευελπίδης σὺ δέ γ΄ αὐτοῦ μένων οἴμωζε παρ΄ ἔμ΄.  Πισθέταιρος ἴθ΄ ὦγάθ΄ οἷ πέμπω σ΄ ἐγώ. οὐδὲν γὰρ ἄνευ σοῦ τῶνδ΄ ἃ λέγω πεπράξεται. ἐγὼ δ΄ ἵνα θύσω τοῖσι καινοῖσιν θεοῖσ, τὸν ἱερέα πέμψοντα τὴν πομπὴν καλῶ. παῖ παῖ, τὸ κανοῦν αἴρεσθε καὶ τὴν χέρνιβα.  ̔ιερεύς ὁμορροθῶ, συνθέλω, συμπαραινέσας ἔχω προσόδια μεγάλα σεμνὰ προσιέναι θεοῖσιν, ἅμα δὲ προσέτι χάριτος ἕνεκα προβάτιόν τι θύειν. ἴτω ἴτω δὲ Πυθιὰς βοὰ θεῷ, συνᾳδέτω δὲ Χαῖρις ᾠδάν.  Πισθέταιρος παῦσαι σὺ φυσῶν. ̔ηράκλεις τουτὶ τί ἦν; τουτὶ μὰ Δί΄ ἐγὼ πολλὰ δὴ καὶ δείν΄ ἰδὼν οὔπω κόρακ΄ εἶδον ἐμπεφορβειωμένον. ἱερεῦ σὸν ἔργον, θῦε τοῖς καινοῖς θεοῖσ. ̔ιερεύς δράσω τάδ΄. ἀλλὰ ποῦ ΄στιν ὁ τὸ κανοῦν ἔχων; εὔχεσθε τῇ ̔εστίᾳ τῇ ὀρνιθείῳ καὶ τῷ ἰκτίνῳ τῷ  ἑστιούχῳ καὶ ὄρνισιν ̓ολυμπίοις καὶ ̓ολυμπίῃσι πᾶσι καὶ πάσῃσιν   Πισθέταιρος ὦ Σουνιέρακε χαῖρ΄ ἄναξ Πελαργικέ. ̔ιερεύς καὶ κύκνῳ Πυθίῳ καὶ Δηλίῳ καὶ Λητοῖ ̓ορτυγομήτρᾳ καὶ ̓αρτέμιδι ̓ακαλανθίδι   Πισθέταιρος οὐκέτι Κολαινὶς ἀλλ΄ ̓ακαλανθὶς ̓́αρτεμισ. ̔ιερεύς καὶ φρυγίλῳ Σαβαζίῳ καὶ στρούθῳ μεγάλῃ μητρὶ θεῶν  καὶ ἀνθρώπων   Πισθέταιρος δέσποινα Κυβέλη, στροῦθε, μῆτερ Κλεοκρίτου.  ̔ιερεύς διδόναι Νεφελοκοκκυγιεῦσιν ὑγιείαν καὶ σωτηρίαν αὐτοῖσι καὶ Χίοισι    Πισθέταιρος Χίοισιν ἥσθην πανταχοῦ προσκειμένοισ.  ̔ιερεύς καὶ ἥρωσιν ὄρνισι καὶ ἡρώων παισί, πορφυρίωνι καὶ πελεκᾶντι καὶ πελεκίνῳ καὶ φλέξιδι καὶ τέτρακι καὶ ταὧνι καὶ ἐλεᾷ καὶ βασκᾷ καὶ ἐλασᾷ καὶ ἐρωδιῷ καὶ καταρράκτῃ καὶ μελαγκορύφῳ καὶ αἰγιθάλλῳ   Πισθέταιρος παῦ΄ ἐς κόρακασ, παῦσαι καλῶν. ἰοὺ ἰού, ἐπὶ ποῖον ὦ κακόδαιμον ἱερεῖον καλεῖς ἁλιαιέτους καὶ γῦπασ; οὐχ ὁρᾷς ὅτι ἰκτῖνος εἷς ἂν τοῦτό γ΄ οἴχοιθ΄ ἁρπάσασ; ἄπελθ΄ ἀφ΄ ἡμῶν καὶ σὺ καὶ τὰ στέμματα· ἐγὼ γὰρ αὐτὸς τουτογὶ θύσω μόνοσ.  ̔ιερεύς εἶτ΄ αὖθις αὖ τἄρα σοι δεῖ με δεύτερον μέλος χέρνιβι θεοσεβὲς ὅσιον ἐπιβοᾶν, καλεῖν δὲ μάκαρασ, ἕνα τινὰ μόνον, εἴπερ ἱκανὸν ἕξετ΄  ὄψον. τὰ γὰρ παρόντα θύματ΄ οὐδὲν ἄλλο πλὴν γένειόν ἐστι καὶ κέρατα.  Πισθέταιρος θύοντες εὐξώμεσθα τοῖς πτερίνοις θεοῖσ.   Ποιητής Νεφελοκοκκυγίαν τὰν εὐδαίμονα κλῇσον ὦ Μοῦσα τεαῖς ἐν ὓμνων ἀοιδαῖσ.  Πισθέταιρος τουτὶ τὸ πρᾶγμα ποδαπόν; εἰπέ μοι τίς εἶ;  Ποιητής ἐγὼ μελιγλώσσων ἐπέων ἱεὶς ἀοιδὰν Μουσάων θεράπων ὀτρηρόσ, κατὰ τὸν ̔́ομηρον.  Πισθέταιρος ἔπειτα δῆτα δοῦλος ὢν κόμην ἔχεισ;  Ποιητής οὔκ, ἀλλὰ πάντες ἐσμὲν οἱ διδάσκαλοι Μουσάων θεράποντες ὀτρηροί, κατὰ τὸν ̔́ομηρον.  Πισθέταιρος οὐκ ἐτὸς ὀτρηρὸν καὶ τὸ ληδάριον ἔχεισ. ἀτὰρ ὦ ποιητὰ κατὰ τί δεῦρ΄ ἀνεφθάρησ;  Ποιητής μέλη πεποίηκ΄ ἐς τὰς Νεφελοκοκκυγίας τὰς ὑμετέρας κύκλιά τε πολλὰ καὶ καλὰ καὶ παρθένεια καὶ κατὰ τὰ Σιμωνίδου.  Πισθέταιρος ταυτὶ σὺ πότ΄ ἐποίησασ; ἀπὸ ποίου χρόνου;  Ποιητής πάλαι πάλαι δὴ τήνδ΄ ἐγὼ κλῄζω πόλιν.  Πισθέταιρος οὐκ ἄρτι θύω τὴν δεκάτην ταύτης ἐγώ, καὶ τοὔνομ΄ ὥσπερ παιδίῳ νῦν δὴ ΄θέμην;  Ποιητής ἀλλά τις ὠκεῖα Μουσάων φάτις οἷάπερ ἵππων ἀμαρυγά. σὺ δὲ πάτερ κτίστορ Αἴτνασ, ζαθέων ἱερῶν ὁμώνυμε, δὸς ἐμὶν ὅ τι περ τεᾷ κεφαλᾷ θέλῃς πρόφρων δόμεν ἐμὶν τείν.  Πισθέταιρος τουτὶ παρέξει τὸ κακὸν ἡμῖν πράγματα, εἰ μή τι τούτῳ δόντες ἀποφευξούμεθα. οὗτοσ, σὺ μέντοι σπολάδα καὶ χιτῶν΄ ἔχεισ, ἀπόδυθι καὶ δὸς τῷ ποιητῇ τῷ σοφῷ. ἔχε τὴν σπολάδα· πάντως δέ μοι ῥιγῶν δοκεῖσ.  Ποιητής τόδε μὲν οὐκ ἀέκουσα φίλα Μοῦσα δῶρον δέχεται· τὺ δὲ τεᾷ φρενὶ μάθε Πινδάρειον ἔπος   Πισθέταιρος ἅνθρωπος ἡμῶν οὐκ ἀπαλλαχθήσεται.  Ποιητής νομάδεσσι γὰρ ἐν Σκύθαις ἀλᾶται Στράτων, ὃς ὑφαντοδόνατον ἔσθος οὐ πέπαται· ἀκλεὴς δ΄ ἔβα σπολὰς ἄνευ χιτῶνοσ. ξύνες ὅ τοι λέγω.   Πισθέταιρος ξυνῆχ΄ ὅτι βούλει τὸν χιτωνίσκον λαβεῖν. ἀπόδυθι· δεῖ γὰρ τὸν ποιητὴν ὠφελεῖν. ἄπελθε τουτονὶ λαβών.  Ποιητής ἀπέρχομαι, κἀς τὴν πόλιν γ΄ ἐλθὼν ποιήσω τοιαδί· κλῇσον ὦ χρυσόθρονε τὰν τρομερὰν κρυεράν· νιφόβολα πεδία πολύπορά τ΄ ἤλυθον ἀλαλάν.  Πισθέταιρος νὴ τὸν Δί΄ ἀλλ΄ ἤδη πέφευγας ταυταγὶ τὰ κρυερὰ τονδὶ τὸν χιτωνίσκον λαβών. τουτὶ μὰ Δί΄ ἐγὼ τὸ κακὸν οὐδέποτ΄ ἤλπισα, οὕτω ταχέως τοῦτον πεπύσθαι τὴν πόλιν. αὖθις σὺ περιχώρει λαβὼν τὴν χέρνιβα. εὐφημία ΄στω.  Χρησμολόγος μὴ κατάρξῃ τοῦ τράγου.  Πισθέταιρος σὺ δ΄ εἶ τίσ;  Χρησμολόγος ὅστισ; χρησμολόγοσ.  Πισθέταιρος οἴμωζέ νυν.  Χρησμολόγος ὦ δαιμόνιε τὰ θεῖα μὴ φαύλως φέρε· ὡς ἔστι Βάκιδος χρησμὸς ἄντικρυς λέγων ἐς τὰς Νεφελοκοκκυγίασ.  Πισθέταιρος κὔπειτα πῶς ταῦτ΄ οὐκ ἐχρησμολόγεις σὺ πρὶν ἐμὲ τὴν πόλιν τήνδ΄ οἰκίσαι;  Χρησμολόγος τὸ θεῖον ἐνεπόδιζέ με.  Πισθέταιρος ἀλλ΄ οὐδὲν οἷόν ἐστ΄ ἀκοῦσαι τῶν ἐπῶν.  Χρησμολόγος ἀλλ΄ ὅταν οἰκήσωσι λύκοι πολιαί τε κορῶναι ἐν ταὐτῷ τὸ μεταξὺ Κορίνθου καὶ Σικυῶνοσ,   Πισθέταιρος τί οὖν προσήκει δῆτ΄ ἐμοὶ Κορινθίων;  Χρησμολόγος ᾐνίξαθ΄ ὁ Βάκις τοῦτο πρὸς τὸν ἀέρα. πρῶτον Πανδώρᾳ θῦσαι λευκότριχα κριόν· ὃς δέ κ΄ ἐμῶν ἐπέων ἔλθῃ πρώτιστα προφήτησ, τῷ δόμεν ἱμάτιον καθαρὸν καὶ καινὰ πέδιλα   Πισθέταιρος ἔνεστι καὶ τὰ πέδιλα;  Χρησμολόγος λαβὲ τὸ βιβλίον. καὶ φιάλην δοῦναι, καὶ σπλάγχνων χεῖρ΄ ἐπιπλῆσαι.  Πισθέταιρος καὶ σπλάγχνα διδόν΄ ἔνεστι;  Χρησμολόγος λαβὲ τὸ βιβλίον. κἂν μὲν θέσπιε κοῦρε ποιῇς ταῦθ΄ ὡς ἐπιτέλλω, αἰετὸς ἐν νεφέλῃσι γενήσεαι· αι΄ δέ κε μὴ δῷσ, οὐκ ἔσει οὐ τρυγὼν οὐδ΄ αἰετὸς οὐ δρυκολάπτησ.  Πισθέταιρος καὶ ταῦτ΄ ἔνεστ΄ ἐνταῦθα;  Χρησμολόγος λαβὲ τὸ βιβλίον.  Πισθέταιρος οὐδὲν ἄρ΄ ὅμοιός ἐσθ΄ ὁ χρησμὸς τουτῳί, ὃν ἐγὼ παρὰ τἀπόλλωνος ἐξεγραψάμην· αὐτὰρ ἐπὴν ἄκλητος ἰὼν ἄνθρωπος ἀλαζὼν λυπῇ θύοντας καὶ σπλαγχνεύειν ἐπιθυμῇ, δὴ τότε χρὴ τύπτειν αὐτὸν πλευρῶν τὸ μεταξὺ   Χρησμολόγος οὐδὲν λέγειν οἶμαί σε.  Πισθέταιρος λαβὲ τὸ βιβλίον. καὶ φείδου μηδὲν μηδ΄ αἰετοῦ ἐν νεφέλῃσιν, μήτ΄ ἢν Λάμπων ᾖ μήτ΄ ἢν ὁ μέγας Διοπείθησ.  Χρησμολόγος καὶ ταῦτ΄ ἔνεστ΄ ἐνταῦθα;  Πισθέταιρος λαβὲ τὸ βιβλίον. οὐκ εἶ θύραζ΄; ἐς κόρακασ.  Χρησμολόγος οἴμοι δείλαιοσ.  Πισθέταιρος οὔκουν ἑτέρωσε χρησμολογήσεις ἐκτρέχων;  Μέτων ἥκω παρ΄ ὑμᾶς   Πισθέταιρος ἕτερον αὖ τουτὶ κακόν. τί δ΄ αὖ σὺ δράσων; τίς δ΄ ἰδέα βουλεύματοσ; τίς ἡ ΄πίνοια, τίς ὁ κόθορνος τῆς ὁδοῦ;  Μέτων γεωμετρῆσαι βούλομαι τὸν ἀέρα ὑμῖν διελεῖν τε κατὰ γύασ.  Πισθέταιρος πρὸς τῶν θεῶν σὺ δ΄ εἶ τίς ἀνδρῶν;  Μέτων ὅστις εἴμ΄ ἐγώ; Μέτων, ὃν οἶδεν ̔ελλὰς χὠ Κολωνόσ.  Πισθέταιρος εἰπέ μοι, ταυτὶ δέ σοι τί ἔστι;  Μέτων κανόνες ἀέροσ. αὐτίκα γὰρ ἀήρ ἐστι τὴν ἰδέαν ὅλος κατὰ πνιγέα μάλιστα. προσθεὶς οὖν ἐγὼ τὸν κανόν΄, ἄνωθεν τουτονὶ τὸν καμπύλον ἐνθεὶς διαβήτην  μανθάνεισ;  Πισθέταιρος οὐ μανθάνω.  Μέτων ὀρθῷ μετρήσω κανόνι προστιθείσ, ἵνα ὁ κύκλος γένηται σοι τετράγωνος κἀν μέσῳ ἀγορά, φέρουσαι δ΄ ὦσιν εἰς αὐτὴν ὁδοὶ ὀρθαὶ πρὸς αὐτὸ τὸ μέσον, ὥσπερ δ΄ ἀστέρος αὐτοῦ κυκλοτεροῦς ὄντος ὀρθαὶ πανταχῇ ἀκτῖνες ἀπολάμπωσιν.  Πισθέταιρος ἅνθρωπος Θαλῆσ. Μέτων   Μέτων τί ἔστιν;  Πισθέταιρος οἶσθ΄ ὁτιὴ φιλῶ σ΄ ἐγώ, κἀμοὶ πιθόμενος ὑπαποκίνει τῆς ὁδοῦ.  Μέτων τί δ΄ ἐστὶ δεινόν;  Πισθέταιρος ὥσπερ ἐν Λακεδαίμονι ξενηλατοῦνται καὶ κεκίνηνταί τινεσ· πληγαὶ συχναὶ κατ΄ ἄστυ.  Μέτων μῶν στασιάζετε;  Πισθέταιρος μὰ τὸν Δί΄ οὐ δῆτ΄.  Μέτων ἀλλὰ πῶσ;  Πισθέταιρος ὁμοθυμαδὸν σποδεῖν ἅπαντας τοὺς ἀλαζόνας δοκεῖ.  Μέτων ὑπάγοιμί τἄρ΄ ἄν.  Πισθέταιρος νὴ Δί΄ ὡς οὐκ οἶδ΄ ἂν εἰ φθαίης ἄν· ἐπίκεινται γὰρ ἐγγὺς αὑταιί.  Μέτων οἴμοι κακοδαίμων.  Πισθέταιρος οὐκ ἔλεγον ἐγὼ πάλαι; οὐκ ἀναμετρήσεις σαυτὸν ἀπιὼν ἀλλαχῇ;  ̓επίσκοπος ποῦ πρόξενοι;  Πισθέταιρος τίς ὁ Σαρδανάπαλλος οὑτοσί;  ̓επίσκοπος ἐπίσκοπος ἥκω δεῦρο τῷ κυάμῳ λαχὼν ἐς τὰς Νεφελοκοκκυγίασ.  Πισθέταιρος ἐπίσκοποσ; ἔπεμψε δὲ τίς σε δεῦρο;  ̓επίσκοπος φαῦλον βιβλίον Τελέου.  Πισθέταιρος τί; βούλει δῆτα τὸν μισθὸν λαβὼν μὴ πράγματ΄ ἔχειν ἀλλ΄ ἀπιέναι;  ̓επίσκοπος νὴ τοὺς θεούσ. ἐκκλησιάσαι δ΄ οὖν ἐδεόμην οἴκοι μένων. ἔστιν γὰρ ἃ δι΄ ἐμοῦ πέπρακται Φαρνάκῃ.  Πισθέταιρος ἄπιθι λαβών· ἔστιν δ΄ ὁ μισθὸς οὑτοσί.  ̓επίσκοπος τουτὶ τί ἦν;  Πισθέταιρος ἐκκλησία περὶ Φαρνάκου.  ̓επίσκοπος μαρτύρομαι τυπτόμενος ὢν ἐπίσκοποσ.  Πισθέταιρος οὐκ ἀποσοβήσεισ; οὐκ ἀποίσεις τὼ κάδω; οὐ δεινά; καὶ πέμπουσιν ἤδη ΄πισκόπους ἐς τὴν πόλιν, πρὶν καὶ τεθύσθαι τοῖς θεοῖσ;  Ψηφισματοπώλης ἐὰν δ΄ ὁ Νεφελοκοκκυγιεὺς τὸν ̓αθηναῖον ἀδικῇ    Πισθέταιρος τουτὶ τί ἔστιν αὖ κακὸν τὸ βιβλίον;  Ψηφισματοπώλης ψηφισματοπώλης εἰμὶ καὶ νόμους νέους ἥκω παρ΄ ὑμᾶς δεῦρο πωλήσων.  Πισθέταιρος τὸ τί;  Ψηφισματοπώλης χρῆσθαι Νεφελοκοκκυγιᾶς τοῖσδε τοῖς μέτροισι καὶ σταθμοῖσι καὶ ψηφίσμασι καθάπερ ̓ολοφύξιοι.  Πισθέταιρος σὺ δέ γ΄ οἷσπερ ὡτοτύξιοι χρήσει τάχα.  Ψηφισματοπώλης οὗτος τί πάσχεισ;  Πισθέταιρος οὐκ ἀποίσεις τοὺς νόμουσ; πικροὺς ἐγώ σοι τήμερον δείξω νόμουσ.  ̓επίσκοπος καλοῦμαι Πισθέταιρον ὕβρεως ἐς τὸν Μουνιχιῶνα μῆνα.  Πισθέταιρος ἄληθες οὗτοσ; ἔτι γὰρ ἐνταῦθ΄ ἦσθα σύ;  Ψηφισματοπώλης ἐὰν δέ τις ἐξελαύνῃ τοὺς ἄρχοντας καὶ μὴ  δέχηται κατὰ τὴν στήλην   Πισθέταιρος οἴμοι κακοδαίμων, καὶ σὺ γὰρ ἐνταῦθ΄ ἦσθ΄ ἔτι;  ̓επίσκοπος ἀπολῶ σε καὶ γράφω σε μυρίας δραχμάσ.  Πισθέταιρος ἐγὼ δὲ σοῦ γε τὼ κάδω διασκεδῶ.  Ψηφισματοπώλης μέμνησ΄ ὅτε τῆς στήλης κατετίλας ἑσπέρασ;  Πισθέταιρος αἰβοῖ· λαβέτω τις αὐτόν. οὗτος οὐ μενεῖσ; ἀπίωμεν ἡμεῖς ὡς τάχιστ΄ ἐντευθενὶ θύσοντες εἴσω τοῖς θεοῖσι τὸν τράγον.   Χορός ἤδη ΄μοὶ τῷ παντόπτᾳ καὶ παντάρχᾳ θνητοὶ πάντες θύσουσ΄ εὐκταίαις εὐχαῖσ. πᾶσαν μὲν γὰρ γᾶν ὀπτεύω, σῴζω δ΄ εὐθαλεῖς καρποὺς κτείνων παμφύλων γένναν θηρῶν, ἂ πάντ΄ ἐν γαίᾳ ἐκ κάλυκος αὐξανόμενον γένυσι παμφάγοις δένδρεσί τ΄ ἐφημένα καρπὸν ἀποβόσκεται· κτείνω δ΄ οἳ κήπους εὐώδεις φθείρουσιν λύμαις ἐχθίσταισ, ἑρπετά τε καὶ δάκετα <πάνθ΄> ὅσαπερ ἔστιν ὑπ΄ ἐμᾶς πτέρυγος ἐν φοναῖς ὄλλυται.  Χορός τῇδε μέντοι θἠμέρᾳ μάλιστ΄ ἐπαναγορεύεται, ἢν ἀποκτείνῃ τις ὑμῶν Διαγόραν τὸν Μήλιον, λαμβάνειν τάλαντον, ἤν τε τῶν τυράννων τίς τινα τῶν τεθνηκότων ἀποκτείνῃ, τάλαντον λαμβάνειν. βουλόμεσθ΄ οὖν νυν ἀνειπεῖν ταὐτὰ χἠμεῖς ἐνθάδε. ἢν ἀποκτείνῃ τις ὑμῶν Φιλοκράτη τὸν Στρούθιον, λήψεται τάλαντον, ἢν δὲ ζῶντά <γ΄> ἀγάγῃ, τέτταρα, ὅτι συνείρων τοὺς σπίνους πωλεῖ καθ΄ ἑπτὰ τοὐβολοῦ, εἶτα φυσῶν τὰς κίχλας δείκνυσι καὶ λυμαίνεται, τοῖς τε κοψίχοισιν ἐς τὰς ῥῖνας ἐγχεῖ τὰ πτερά, τὰς περιστεράς θ΄ ὁμοίως ξυλλαβὼν εἵρξας ἔχει, κἀπαναγκάζει παλεύειν δεδεμένας ἐν δικτύῳ. ταῦτα βουλόμεσθ΄ ἀνειπεῖν· κεἴ τις ὄρνιθας τρέφει εἱργμένους ὑμῶν ἐν αὐλῇ, φράζομεν μεθιέναι. ἢν δὲ μὴ πίθησθε, συλληφθέντες ὑπὸ τῶν ὀρνέων αὖθις ὑμεῖς αὖ παρ΄ ἡμῖν δεδεμένοι παλεύσετε.  Χορός εὔδαιμον φῦλον πτηνῶν οἰωνῶν, οἳ χειμῶνος μὲν χλαίνας οὐκ ἀμπισχνοῦνται· οὐδ΄ αὖ θερμὴ πνίγους ἡμᾶς ἀκτὶς τηλαυγὴς θάλπει· ἀλλ΄ ἀνθηρῶν λειμώνων φύλλων <τ΄> ἐν κόλποις ναίω, ἡνίκ΄ ἂν ὁ θεσπέσιος ὀξὺ μέλος ἀχέτας θάλπεσι μεσημβρινοῖς ἡλιομανὴς βοᾷ. χειμάζω δ΄ ἐν κοίλοις ἄντροις νύμφαοις οὐρείαις ξυμπαίζων· ἠρινά τε βοσκόμεθα παρθένια λευκότροφα μύρτα Χαρίτων τε κηπεύματα.  Χορός τοῖς κριταῖς εἰπεῖν τι βουλόμεσθα τῆς νίκης πέρι, ὅσ΄ ἀγάθ΄, ἢν κρίνωσιν ἡμᾶσ, πᾶσιν αὐτοῖς δώσομεν, ὥστε κρείττω δῶρα πολλῷ τῶν ̓αλεξάνδρου λαβεῖν. πρῶτα μὲν γὰρ οὗ μάλιστα πᾶς κριτὴς ἐφίεται, γλαῦκες ὑμᾶς οὔποτ΄ ἐπιλείψουσι Λαυρειωτικαί· ἀλλ΄ ἐνοικήσουσιν ἔνδον, ἔν τε τοῖς βαλλαντίοις ἐννεοττεύσουσι κἀκλέψουσι μικρὰ κέρματα. εἶτα πρὸς τούτοισιν ὥσπερ ἐν ἱεροῖς οἰκήσετε· τὰς γὰρ ὑμῶν οἰκίας ἐρέψομεν πρὸς αἰετόν· κἂν λαχόντες ἀρχίδιον εἶθ΄ ἁρπάσαι βούλησθέ τι, ὀξὺν ἱερακίσκον ἐς τὰς χεῖρας ὑμῖν δώσομεν. ἢν δέ που δειπνῆτε, πρηγορεῶνας ὑμῖν πέμψομεν. ἢν δὲ μὴ κρίνητε, χαλκεύεσθε μηνίσκους φορεῖν ὥσπερ ἀνδριάντεσ· ὡς ὑμῶν ὃς ἂν μὴ μῆν΄  ἔχῃ, ὅταν ἔχητε χλανίδα λευκήν, τότε μάλισθ΄ οὕτω δίκην δώσεθ΄ ἡμῖν, πᾶσι τοῖς ὄρνισι κατατιλώμενοι.   Πισθέταιρος τὰ μὲν ἱέρ΄ ἡμῖν ἐστιν ὦρνιθες καλά· ἀλλ΄ ὡς ἀπὸ τοῦ τείχους πάρεστιν ἄγγελος οὐδείσ, ὅτου πευσόμεθα τἀκεῖ πράγματα. ἀλλ΄ οὑτοσὶ τρέχει τις ̓αλφειὸν πνέων.  ̓́αγγελος Α ποῦ ποῦ ΄στι, ποῦ ποῦ ποῦ ΄στι, ποῦ ποῦ ποῦ ΄στι ποῦ, ποῦ Πισθέταιρός ἐστιν ἅρχων;  Πισθέταιρος οὑτοσί.  ̓́αγγελος Α ἐξῳκοδόμηταί σοι τὸ τεῖχοσ.  Πισθέταιρος εὖ λέγεισ.  ̓́αγγελος Α κάλλιστον ἔργον καὶ μεγαλοπρεπέστατον· ὥστ΄ ἂν ἐπάνω μὲν Προξενίδης ὁ Κομπασεὺς καὶ Θεογένης ἐναντίω δύ΄ ἅρματε, ἵππων ὑπόντων μέγεθος ὅσον ὁ δούριοσ, ὑπὸ τοῦ πλάτους ἂν παρελασαίτην.  Πισθέταιρος ̔ηράκλεισ.  ̓́αγγελος Α τὸ δὲ μῆκός ἐστι, καὶ γὰρ ἐμέτρησ΄ αὔτ΄  ἐγώ, ἑκατοντορόγυιον.  Πισθέταιρος ὦ Πόσειδον τοῦ μάκρουσ. τίνες ᾠκοδόμησαν αὐτὸ τηλικουτονί;  ̓́αγγελος Α ὄρνιθεσ, οὐδεὶς ἄλλοσ, οὐκ Αἰγύπτιος πλινθοφόροσ, οὐ λιθουργόσ, οὐ τέκτων παρῆν, ἀλλ΄ αὐτόχειρεσ, ὥστε θαυμάζειν ἐμέ. ἐκ μέν γε Λιβύης ἧκον ὡς τρισμύριαι γέρανοι θεμελίους καταπεπωκυῖαι λίθουσ. τούτους δ΄ ἐτύκιζον αἱ κρέκες τοῖς ῥύγχεσιν. ἕτεροι δ΄ ἐπλινθοφόρουν πελαργοὶ μύριοι· ὕδωρ δ΄ ἐφόρουν κάτωθεν ἐς τὸν ἀέρα οἱ χαραδριοὶ καὶ τἄλλα ποτόμι΄ ὄρνεα.  Πισθέταιρος ἐπηλοφόρουν δ΄ αὐτοῖσι τίνεσ;  ̓́αγγελος Α ἐρωδιοὶ λεκάναισι.  Πισθέταιρος τὸν δὲ πηλὸν ἐνεβάλλοντο πῶσ;  ̓́αγγελος Α τοῦτ΄ ὦγάθ΄ ἐξηύρητο καὶ σοφώτατα· οἱ χῆνες ὑποτύπτοντες ὥσπερ ταῖς ἄμαις ἐς τὰς λεκάνας ἐνέβαλλον αὐτοῖς τοῖν ποδοῖν.  Πισθέταιρος τί δῆτα πόδες ἂν οὐκ ἂν ἐργασαίατο;  ̓́αγγελος Α καὶ νὴ Δί΄ αἱ νῆτταί γε περιεζωσμέναι ἐπλινθοφόρουν· ἄνω δὲ τὸν ὑπαγωγέα ἐπέτοντ΄ ἔχουσαι κατόπιν ὥσπερ παιδία τὸν πηλὸν ἐν τοῖς στόμασιν αἱ χελιδόνεσ.  Πισθέταιρος τί δῆτα μισθωτοὺς ἂν ἔτι μισθοῖτό τισ; φέρ΄ ἴδω, τί δαί; τὰ ξύλινα τοῦ τείχους τίνες ἀπηργάσαντ΄;  ̓́αγγελος Α ὄρνιθες ἦσαν τέκτονες σοφώτατοι πελεκᾶντεσ, οἳ τοῖς ῥύγχεσιν ἀπεπελέκησαν τὰς πύλασ· ἦν δ΄ ὁ κτύπος αὐτῶν πελεκώντων ὥσπερ ἐν ναυπηγίῳ. καὶ νῦν ἅπαντ΄ ἐκεῖνα πεπύλωται πύλαις καὶ βεβαλάνωται καὶ φυλάττεται κύκλῳ, ἐφοδεύεται, κωδωνοφορεῖται, πανταχῇ, φυλακαὶ καθεστήκασι καὶ φρυκτωρίαι ἐν τοῖσι πύργοισ. ἀλλ΄ ἐγὼ μὲν ἀποτρέχων ἀπονίψομαι· σὺ δ΄ αὐτὸς ἤδη τἄλλα δρᾶ.  Χορός οὗτος τί ποιεῖσ; ἆρα θαυμάζεις ὅτι οὕτω τὸ τεῖχος ἐκτετείχισται ταχύ;  Πισθέταιρος νὴ τοὺς θεοὺς ἔγωγε· καὶ γὰρ ἄξιον· ἴσα γὰρ ἀληθῶς φαίνεταί μοι ψεύδεσιν. ἀλλ΄ ὅδε φύλαξ γὰρ τῶν ἐκεῖθεν ἄγγελος ἐσθεῖ πρὸς ἡμᾶς δεῦρο πυρρίχην βλέπων.  ̓́αγγελος Β ἰοὺ ἰού, ἰοὺ ἰού, ἰοὺ ἰού.  Πισθέταιρος τί τὸ πρᾶγμα τουτί;  ̓́αγγελος Β. δεινότατα πεπόνθαμεν. τῶν γὰρ θεῶν τις ἄρτι τῶν παρὰ τοῦ Διὸς διὰ τῶν πυλῶν εἰσέπτετ΄ ἐς τὸν ἀέρα, λαθὼν κολοιοὺς φύλακας ἡμεροσκόπουσ.  Πισθέταιρος ὦ δεινὸν ἔργον καὶ σχέτλιον εἰργασμένοσ. τίς τῶν θεῶν;  ̓́αγγελος Β. οὐκ ἴσμεν· ὅτι δ΄ εἶχε πτερά, τοῦτ΄ ἴσμεν.  Πισθέταιρος οὔκουν δῆτα περιπόλους ἐχρῆν πέμψαι κατ΄ αὐτὸν εὐθύσ;  ̓́αγγελος Β. ἀλλ΄ ἐπέμψαμεν τρισμυρίους ἱέρακας ἱπποτοξότασ, χωρεῖ δὲ πᾶς τις ὄνυχας ἠγκυλωμένοσ, κερχνῂς τριόρχης γὺψ κύμινδις αἰετόσ· ῥύμῃ τε καὶ πτεροῖσι καὶ ῥοιζήμασιν αἰθὴρ δονεῖται τοῦ θεοῦ ζητουμένου· κἄστ΄ οὐ μακρὰν ἄπωθεν, ἀλλ΄ ἐνταῦθά που ἤδη ΄στίν.  Πισθέταιρος οὔκουν σφενδόνας δεῖ λαμβάνειν καὶ τόξα; χώρει δεῦρο πᾶς ὑπηρέτησ· τόξευε παῖε, σφενδόνην τίς μοι δότω.  Χορός πόλεμος αἴρεται, πόλεμος οὐ φατὸς πρὸς ἐμὲ καὶ θεούσ. ἀλλὰ φύλαττε πᾶς ἀέρα περινέφελον, ὃν ἔρεβος ἐτέκετο, μή σε λάθῃ θεῶν τις ταύτῃ περῶν· Χορός  . . . ἄθρει δὲ πᾶς κύκλῳ σκοπῶν, ὡς ἐγγὺς ἤδη δαίμονος πεδαρσίου δίνης πτερωτὸς φθόγγος ἐξακούεται.  Πισθέταιρος αὕτη σύ, ποῖ ποῖ ποῖ πέτει; μέν΄ ἥσυχοσ, ἔχ΄ ἀτρέμασ· αὐτοῦ στῆθ΄· ἐπίσχες τοῦ  δρόμου. τίς εἶ; ποδαπή; λέγειν ἐχρῆν ὁπόθεν πότ΄ εἶ.  ̓͂ιρις παρὰ τῶν θεῶν ἔγωγε τῶν ̓ολυμπίων.  Πισθέταιρος ὄνομα δέ σο. τί ἐστι; πλοῖον ἢ κυνῆ;  ̓͂ιρις ̓͂ιρις ταχεῖα.  Πισθέταιρος Πάραλος ἢ Σαλαμινία;  ̓͂ιρις τί δὲ τοῦτο;  Πισθέταιρος ταυτηνί τις οὐ συλλήψεται ἀναπτόμενος τρίορχοσ;  ̓͂ιρις ἐμὲ συλλήψεται; τί ποτ΄ ἐστὶ τουτὶ τὸ κακόν;  Πισθέταιρος οἰμώξει μακρά.  ̓͂ιρις ἄτοπόν γε τουτὶ πρᾶγμα.  Πισθέταιρος κατὰ ποίας πύλας εἰσῆλθες ἐς τὸ τεῖχος ὦ μιαρωτάτη;  ̓͂ιρις οὐκ οἶδα μὰ Δί΄ ἔγωγε κατὰ ποίας πύλασ.  Πισθέταιρος ἤκουσας αὐτῆς οἷον εἰρωνεύεται; πρὸς τοὺς κολοιάρχας προσῆλθεσ; οὐ λέγεισ; σφραγῖδ΄ ἔχεις παρὰ τῶν πελαργῶν;  ̓͂ιρις τί τὸ κακόν.  Πισθέταιρος οὐκ ἔλαβεσ;  ̓͂ιρις ὑγιαίνεις μέν;  Πισθέταιρος οὐδὲ σύμβολον ἐπέβαλεν ὀρνίθαρχος οὐδείς σοι παρών;  ̓͂ιρις μὰ Δί΄ οὐκ ἔμοιγ΄ ἐπέβαλεν οὐδεὶς ὦ μέλε.  Πισθέταιρος κἄπειτα δῆθ΄ οὕτω σιωπῇ διαπέτει διὰ τῆς πόλεως τῆς ἀλλοτρίας καὶ τοῦ χάουσ;  ̓͂ιρις ποίᾳ γὰρ ἄλλῃ χρὴ πέτεσθαι τοὺς θεούσ;  Πισθέταιρος οὐκ οἶδα μὰ Δί΄ ἔγωγε· τῇδε μὲν γὰρ οὔ. ἀδικεῖς δὲ καὶ νῦν. ἆρά γ΄ οἶσθα τοῦθ΄ ὅτι δικαιότατ΄ ἂν ληφθεῖσα πασῶν ̓ιρίδων ἀπέθανεσ, εἰ τῆς ἀξίας ἐτύγχανεσ;  ̓͂ιρις ἀλλ΄ ἀθάνατός εἰμ΄.  Πισθέταιρος ἀλλ΄ ὅμως ἂν ἀπέθανεσ. δεινότατα γάρ τοι πεισόμεσθ΄, ἐμοὶ δοκεῖ, εἰ τῶν μὲν ἄλλων ἄρχομεν, ὑμεῖς δ΄ οἱ θεοὶ ἀκολαστανεῖτε, κοὐδέπω γνώσεσθ΄ ὅτι ἀκροατέον ὑμῖν ἐν μέρει τῶν κρειττόνων. φράσον δέ τοί μοι τὼ πτέρυγε ποῖ ναυστολεῖσ;  ̓͂ιρις ἐγώ; πρὸς ἀνθρώπους πέτομαι παρὰ τοῦ πατρὸς φράσουσα θύειν τοῖς ̓ολυμπίοις θεοῖς μηλοσφαγεῖν τε βουθύτοις ἐπ΄ ἐσχάραις κνισᾶν τ΄ ἀγυιάσ.  Πισθέταιρος τί σὺ λέγεισ; ποίοις θεοῖσ;  ̓͂ιρις ποίοισιν; ἡμῖν τοῖς ἐν οὐρανῷ θεοῖσ.  Πισθέταιρος θεοὶ γὰρ ὑμεῖσ;  ̓͂ιρις τίς γάρ ἐστ΄ ἄλλος θεόσ;  Πισθέταιρος ὄρνιθες ἀνθρώποισι νῦν εἰσιν θεοί, οἷς θυτέον αὐτούσ, ἀλλὰ μὰ Δί΄ οὐ τῷ Διί.  ̓͂ιρις ὦ μῶρε μῶρε μὴ θεῶν κίνει φρένας δεινάσ, ὅπως μή σου γένος πανώλεθρον Διὸς μακέλλῃ πᾶν ἀναστρέψῃ Δίκη, λιγνὺς δὲ σῶμα καὶ δόμων περιπτυχὰς καταιθαλώσῃ σου Λικυμνίαις βολαῖσ.  Πισθέταιρος ἄκουσον αὕτη· παῦε τῶν παφλασμάτων· ἔχ΄ ἀτρέμα. φέρ΄ ἴδω, πότερα Λυδὸν ἢ Φρύγα ταυτὶ λέγουσα μορμολύττεσθαι δοκεῖσ; ἆρ΄ οἶσθ΄ ὅτι Ζεὺς εἴ με λυπήσει πέρα, μέλαθρα μὲν αὐτοῦ καὶ δόμους ̓αμφίονος καταιθαλώσω πυρφόροισιν αἰετοῖσ; πέμψω δὲ πορφυρίωνας ἐς τὸν οὐρανὸν ὄρνις ἐπ΄ αὐτὸν παρδαλᾶς ἐνημμένους πλεῖν ἑξακοσίους τὸν ἀριθμόν. καὶ δή ποτε εἷς Πορφυρίων αὐτῷ παρέσχε πράγματα. σὺ δ΄ εἴ με λυπήσεις τι, τῆς διακόνου πρώτης ἀνατείνας τὼ σκέλει διαμηριῶ τὴν ̓͂ιριν αὐτήν, ὥστε θαυμάζειν ὅπως οὕτω γέρων ὢν στύομαι τριέμβολον.  ̓͂ιρις διαρραγείης ὦ μέλ΄ αὐτοῖς ῥήμασιν.  Πισθέταιρος οὐκ ἀποσοβήσεισ; οὐ ταχέωσ; εὐρὰξ πατάξ.  ̓͂ιρις ἦ μήν σε παύσει τῆς ὕβρεως οὑμὸς πατήρ.  Πισθέταιρος οἴμοι τάλασ. οὔκουν ἑτέρωσε πετομένη καταιθαλώσεις τῶν νεωτέρων τινά;  Χορός ἀποκεκλῄκαμεν διογενεῖς θεοὺς μηκέτι τὴν ἐμὴν διαπερᾶν πόλιν, μηδέ <γέ> τιν΄ ἱερόθυτον ἀνὰ δάπεδον ἔτι τῇδε βροτῶν θεοῖσι πέμπειν καπνόν.  Πισθέταιρος δεινόν γε τὸν κήρυκα τὸν παρὰ τοὺς βροτοὺς οἰχόμενον, εἰ μηδέποτε νοστήσει πάλιν.  Κῆρυξ ὦ Πισθέταιρ΄ ὦ μακάρι΄ ὦ σοφώτατε, ὦ κλεινότατ΄ ὦ σοφώτατ΄ ὦ γλαφυρώτατε, ὦ τρισμακάρι΄ ὦ κατακέλευσον.  Πισθέταιρος τί σὺ λέγεισ;  Κῆρυξ στεφάνῳ σε χρυσῷ τῷδε σοφίας οὕνεκα στεφανοῦσι καὶ τιμῶσιν οἱ πάντες λεῴ.  Πισθέταιρος δέχομαι. τί δ΄ οὕτως οἱ λεῲ τιμῶσί με;  Κῆρυξ ὦ κλεινοτάτην αἰθέριον οἰκίσας πόλιν, οὐκ οἷσθ΄ ὅσην τιμὴν παρ΄ ἀνθρώποις φέρει, ὅσους τ΄ ἐραστὰς τῆσδε τῆς χώρας ἔχεισ. πρὶν μὲν γὰρ οἰκίσαι σε τήνδε τὴν πόλιν, ἐλακωνομάνουν ἅπαντες ἄνθρωποι τότε, ἐκόμων ἐπείνων ἐρρύπων ἐσωκράτουν σκυτάλι΄ ἐφόρουν, νυνὶ δ΄ ὑποστρέψαντες αὖ ὀρνιθομανοῦσι, πάντα δ΄ ὑπὸ τῆς ἡδονῆς ποιοῦσιν ἅπερ ὄρνιθες ἐκμιμούμενοι· πρῶτον μὲν εὐθὺς πάντες ἐξ εὐνῆς ἅμα ἐπέτονθ΄ ἕωθεν ὥσπερ ἡμεῖς ἐπὶ νομόν· κἄπειτ΄ ἂν ἅμα κατῆραν ἐς τὰ βιβλία· εἶτ΄ ἀπενέμοντ΄ ἐνταῦθα τὰ ψηφίσματα. ὠρνιθομάνουν δ΄ οὕτω περιφανῶς ὥστε καὶ πολλοῖσιν ὀρνίθων ὀνόματ΄ ἦν κείμενα. πέρδιξ μὲν εἷς κάπηλος ὠνομάζετο χωλόσ, Μενίππῳ δ΄ ἦν χελιδὼν τοὔνομα, ̓οπουντίῳ δ΄ ὀφθαλμὸν οὐκ ἔχων κόραξ, κορυδὸς Φιλοκλέει, χηναλώπηξ Θεογένει, ἶβις Λυκούργῳ, Χαιρεφῶντι νυκτερίσ, Συρακοσίῳ δὲ κίττα· Μειδίας δ΄ ἐκεῖ ὄρτυξ ἐκαλεῖτο· καὶ γὰρ ᾔκειν ὄρτυγι ὑπὸ στυφοκόπου τὴν κεφαλὴν πεπληγμένῳ. ᾖδον δ΄ ὑπὸ φιλορνιθίας πάντες μέλη, ὅπου χελιδὼν ἦν τις ἐμπεποιημένη ἢ πηνέλοψ ἢ χήν τις ἢ περιστερὰ ἢ πτέρυγεσ, ἢ πτεροῦ τι καὶ σμικρὸν προσῆν. τοιαῦτα μὲν τἀκεῖθεν. ἓν δέ σοι λέγω· ἥξουσ΄ ἐκεῖθεν δεῦρο πλεῖν ἢ μύριοι πτερῶν δεόμενοι καὶ τρόπων γαμψωνύχων· ὥστε πτερῶν σοι τοῖς ἐποίκοις δεῖ ποθέν.  Πισθέταιρος οὐκ ἆρα μὰ Δί΄ ἡμῖν ἔτ΄ ἔργον ἑστάναι. ἀλλ΄ ὡς τάχιστα σὺ μὲν ἰὼν τὰς ἀρρίχους καὶ τοὺς κοφίνους ἅπαντας ἐμπίμπλη πτερῶν· Μανῆς δὲ φερέτω μοι θύραζε τὰ πτερά· ἐγὼ δ΄ ἐκείνων τοὺς προσιόντας δέξομαι.   Χορός ταχὺ δὴ πολυάνορα τάνδε πόλιν καλεῖ τις ἀνθρώπων. Πισθέταιρος τύχη μόνον προσείη. Χορός κατέχουσι δ΄ ἔρωτες ἐμᾶς πόλεωσ. Πισθέταιρος θάττον φέρειν κελεύω. Χορός τί γὰρ οὐκ ἔνι ταύτῃ καλὸν ἀνδρὶ μετοικεῖν; Σοφία Πόθος ̓αμβροσία Χάριτες τό τε τῆς ἀγανόφρονος ̔ησυχίας εὐήμερον πρόσωπον.  Πισθέταιρος ὡς βλακικῶς διακονεῖσ· οὐ θᾶττον ἐγκονήσεισ;  Χορός φερέτω κάλαθον ταχύ τις πτερύγων, σὺ δ΄ αὖθις ἐξόρμα  Πισθέταιρος τύπτων γε τοῦτον ὡδί. Χορός πάνυ γὰρ βραδύς ἐστί τις ὥσπερ ὄνοσ. Πισθέταιρος Μανῆς γάρ ἐστι δειλόσ. Χορός σὺ δὲ τὰ πτερὰ πρῶτον διάθες τάδε κόσμῳ, τά τε μουσίχ΄ ὁμοῦ τά τε μαντικὰ καὶ τὰ θαλάττι΄. ἔπειτα δ΄ ὅπως φρονίμως πρὸς ἄνδρ΄ ὁρῶν πτερώσεισ.   Πισθέταιρος οὔ τοι μὰ τὰς κερχνῇδας ἔτι σοῦ σχήσομαι, οὕτως ὁρῶν σε δειλὸν ὄντα καὶ βραδύν.   Πατραλοίας γενοίμαν αἰετὸς ὑψιπέτασ, ὡς ἀμποταθείην ὑπὲρ ἀτρυγέτου γλαυκᾶς ἐπ΄ οἶδμα λίμνασ.  Πισθέταιρος ἔοικεν οὐ ψευδαγγελήσειν ἅγγελοσ. ᾄδων γὰρ ὅδε τις αἰετοὺς προσέρχεται.  Πατραλοίας αἰβοῖ· οὐκ ἔστιν οὐδὲν τοῦ πέτεσθαι γλυκύτερον· ὀρνιθομανῶ γὰρ καὶ πέτομαι καὶ βούλομαι οἰκεῖν μεθ΄ ὑμῶν κἀπιθυμῶ τῶν νόμων.  Πισθέταιρος ποίων νόμων; πολλοὶ γὰρ ὀρνίθων νόμοι.  Πατραλοίας πάντων· μάλιστα δ΄ ὅτι καλὸν νομίζεται τὸν πατέρα τοῖς ὄρνισιν ἄγχειν καὶ δάκνειν.  Πισθέταιρος καὶ νὴ Δί΄ ἀνδρεῖόν γε πάνυ νομιζομεν, ὃς ἂν πεπλήγῃ τὸν πατέρα νεοττὸς ὤν.  Πατραλοίας διὰ ταῦτα μέντοι δεῦρ΄ ἀνοικισθεὶς ἐγὼ ἄγχειν ἐπιθυμῶ τὸν πατέρα καὶ πάντ΄ ἔχειν.  Πισθέταιρος ἀλλ΄ ἔστιν ἡμῖν τοῖσιν ὄρνισιν νόμος παλαιὸς ἐν ταῖς τῶν πελαργῶν κύρβεσιν· ἐπὴν ὁ πατὴρ ὁ πελαργὸς ἐκπετησίμους πάντας ποιήσῃ τοὺς πελαργιδέας τρέφων, δεῖ τοὺς νεοττοὺς τὸν πατέρα πάλιν τρέφειν.  Πατραλοίας ἀπέλαυσά τἄρα νὴ Δί΄ ἐλθὼν ἐνθαδί, εἴπερ γέ μοι καὶ τὸν πατέρα βοσκητέον.  Πισθέταιρος οὐδέν γ΄. ἐπειδήπερ γὰρ ἦλθες ὦ μέλε εὔνουσ, πτερώσω σ΄ ὥσπερ ὄρνιν ὀρφανόν. σοὶ δ΄ ὦ νεανίσκ΄ οὐ κακῶς ὑποθήσομαι, ἀλλ΄ οἷάπερ αὐτὸς ἔμαθον ὅτε παῖς ἦ. σὺ γὰρ τὸν μὲν πατέρα μὴ τύπτε· ταυτηνδὶ λαβὼν τὴν πτέρυγα καὶ τουτὶ τὸ πλῆκτρον θἀτέρᾳ, νομίσας ἀλεκτρυόνος ἔχειν τονδὶ λόφον, φρούρει στρατεύου μισθοφορῶν σαυτὸν τρέφε, τὸν πατέρ ἔα ζῆν· ἀλλ΄ ἐπειδὴ μάχιμος εἶ, ἐς τἀπὶ Θρᾴκης ἀποπέτου κἀκεῖ μάχου.  Πατραλοίας νὴ τὸν Διόνυσον εὖ γέ μοι δοκεῖς λέγειν, καὶ πείσομαί σοι.  Πισθέταιρος νοῦν ἄρ΄ ἔξεις νὴ Δία.   Κινησίας ἀναπέτομαι δὴ πρὸς ̓́ολυμπον πτερύγεσσι κούφαισ· πέτομαι δ΄ ὁδὸν ἄλλοτ΄ ἐπ΄ ἄλλαν μελέων   Πισθέταιρος τουτὶ τὸ πρᾶγμα φορτίου δεῖται πτερῶν.  Κινησίας ἀφόβῳ φρενὶ σώματί τε νέαν ἐφέπων   Πισθέταιρος ἀσπαζόμεσθα φιλύρινον Κινησίαν. τί δεῦρο πόδα σὺ κυλλὸν ἀνὰ κύκλον κυκλεῖσ;  Κινησίας ὄρνις γενέσθαι βούλομαι λιγύφθογγος ἀηδών.  Πισθέταιρος παῦσαι μελῳδῶν, ἀλλ΄ ὅ τι λέγεις εἰπέ μοι.  Κινησίας ὑπὸ σοῦ πτερωθεὶς βούλομαι μετάρσιος ἀναπτόμενος ἐκ τῶν νεφελῶν καινὰς λαβεῖν ἀεροδονήτους καὶ νιφοβόλους ἀναβολάσ.  Πισθέταιρος ἐκ τῶν νεφελῶν γὰρ ἄν τις ἀναβολὰς λάβοι;  Κινησίας κρέμαται μὲν οὖν ἐντεῦθεν ἡμῶν ἡ τέχνη. τῶν διθυράμβων γὰρ τὰ λαμπρὰ γίγνεται ἀέρια καὶ σκότιά γε καὶ κυαναυγέα καὶ πτεροδόνητα· σὺ δὲ κλύων εἴσει τάχα.  Πισθέταιρος οὐ δῆτ΄ ἔγωγε.  Κινησίας νὴ τὸν ̔ηρακλέα σύ γε. ἅπαντα γὰρ δίειμί σοι τὸν ἀέρα.  εἴδωλα πετεινῶν αἰθεροδρόμων οἰωνῶν ταναοδείρων   Πισθέταιρος ὠόπ.  Κινησίας τὸν ἁλάδρομον ἁλάμενος ἅμ΄ ἀνεμων πνοαῖσι βαίην.  Πισθέταιρος νὴ τὸν Δί΄ ἦ ΄γώ σου καταπαύσω τὰς πνοάσ.  Κινησίας τοτὲ μὲν νοτίαν στείχων πρὸς ὁδόν, τοτὲ δ΄ αὖ βορέᾳ σῶμα πελάζων ἀλίμενον αἰθέρος αὔλακα τέμνων. χαρίεντά γ΄ ὦ πρεσβῦτ΄ ἐσοφίσω καὶ σοφά.  Πισθέταιρος οὐ γὰρ σὺ χαίρεις πτεροδόνητος γενόμενοσ;  Κινησίας ταυτὶ πεποίηκας τὸν κυκλιοδιδάσκαλον, ὂς ταῖσι φυλαῖς περιμάχητός εἰμ΄ ἀεί;  Πισθέταιρος βούλει διδάσκειν καὶ παρ΄ ἡμῖν οὖν μένων Λεωτροφίδῃ χορὸν πετομένων ὀρνέων Κεκροπίδα φυλήν;  Κινησίας καταγελᾷς μου, δῆλος εἶ. ἀλλ΄ οὖν ἔγωγ΄ οὐ παύσομαι, τοῦτ΄ ἴσθ΄ ὅτι, πρὶν ἂν πτερωθεὶς διαδράμω τὸν ἀέρα.   Συκοφάντης ὄρνιθες τίνες οὐδὲν ἔχοντες πτεροποίκιλοι, τανυσίπτερε ποικίλα χελιδοῖ;  Πισθέταιρος τουτὶ τὸ κακὸν οὐ φαῦλον ἐξεγρήγορεν. ὅδ΄ αὖ μινυρίζων δεῦρό τις προσέρχεται.  Συκοφάντης τανυσίπτερε ποικίλα μάλ΄ αὖθισ.  Πισθέταιρος ἐς θοἰμάτιον τὸ σκόλιον ᾄδειν μοι δοκεῖ, δεῖσθαι δ΄ ἔοικεν οὐκ ὀλίγων χελιδόνων.  Συκοφάντης τίς ὁ πτερῶν δεῦρ΄ ἐστὶ τοὺς ἀφικνουμένουσ;  Πισθέταιρος ὁδὶ πάρεστιν· ἀλλ΄ ὅτου δεῖ χρὴ λέγειν.  Συκοφάντης πτερῶν πτερῶν δεῖ· μὴ πύθῃ τὸ δεύτερον.  Πισθέταιρος μῶν εὐθὺ Πελλήνης πέτεσθαι διανοεῖ;  Συκοφάντης μὰ Δί΄ ἀλλὰ κλητήρ εἰμι νησιωτικὸς καὶ συκοφάντης   Πισθέταιρος ὦ μακάριε τῆς τέχνησ.  Συκοφάντης καὶ πραγματοδίφησ. εἶτα δέομαι πτερὰ λαβὼν κύκλῳ περισοβεῖν τὰς πόλεις καλούμενοσ.  Πισθέταιρος ὑπὸ πτερύγων τι προσκαλεῖ σοφώτερον;  Συκοφάντης μὰ Δί΄ ἀλλ΄ ἵν΄ οἱ λῃσταί τε μὴ λυπῶσί με, μετὰ τῶν γεράνων τ΄ ἐκεῖθεν ἀναχωρῶ πάλιν, ἀνθ΄ ἕρματος πολλὰς καταπεπωκὼς δίκασ.  Πισθέταιρος τουτὶ γὰρ ἐργάζει σὺ τοὔργον; εἰπέ μοι, νεανίας ὢν συκοφαντεῖς τοὺς ξένουσ;  Συκοφάντης τί γὰρ πάθω; σκάπτειν γὰρ οὐκ ἐπίσταμαι.  Πισθέταιρος ἀλλ΄ ἔστιν ἕτερα νὴ Δί΄ ἔργα σώφρονα, ἀφ΄ ὧν διαζῆν ἄνδρα χρῆν τοσουτονὶ ἐκ τοῦ δικαίου μᾶλλον ἢ δικορραφεῖν.  Συκοφάντης ὦ δαιμόνιε μὴ νουθέτει μ΄ ἀλλὰ πτέρου.  Πισθέταιρος νῦν τοι λέγων πτερῶ σε.  Συκοφάντης καὶ πῶς ἂν λόγοις ἄνδρα πτερώσειας σύ;  Πισθέταιρος πάντες τοῖς λόγοις ἀναπτεροῦνται.  Συκοφάντης πάντεσ;  Πισθέταιρος οὐκ ἀκήκοασ, ὅταν λέγωσιν οἱ πατέρες ἑκάστοτε τοῖς μειρακίοις ἐν τοῖσι κουρείοις ταδί; δεινῶς γέ μου τὸ μειράκιον Διειτρέφης λέγων ἀνεπτέρωκεν ὥσθ΄ ἱππηλατεῖν. ὁ δέ τις τὸν αὑτοῦ φησιν ἐπὶ τραγῳδίᾳ ἀνεπτερῶσθαι καὶ πεποτῆσθαι τὰς φρένασ.  Συκοφάντης λόγοισί τἄρα καὶ πτεροῦνται;  Πισθέταιρος φήμ΄ ἐγώ. ὑπὸ γὰρ λόγων ὁ νοῦς τε μετεωρίζεται ἐπαίρεταί τ΄ ἄνθρωποσ. οὕτω καί σ΄ ἐγὼ ἀναπτερώσας βούλομαι χρηστοῖς λόγοις τρέψαι πρὸς ἔργον νόμιμον.  Συκοφάντης ἀλλ΄ οὐ βούλομαι.  Πισθέταιρος τί δαὶ ποιήσεισ;  Συκοφάντης τὸ γένος οὐ καταισχυνῶ. παππῷος ὁ βίος συκοφαντεῖν ἐστί μοι. ἀλλὰ πτέρου με ταχέσι καὶ κούφοις πτεροῖς ἱέρακος ἢ κερχνῇδοσ, ὡς ἂν τοὺς ξένους καλεσάμενος κᾆτ΄ ἐγκεκληκὼς ἐνθαδὶ κατ΄ αὖ πέτωμαι πάλιν ἐκεῖσε.  Πισθέταιρος μανθάνω. ὡδὶ λέγεισ· ὅπως ἂν ὠφλήκῃ δίκην ἐνθάδε πρὶν ἥκειν ὁ ξένοσ.  Συκοφάντης πάνυ μανθάνεισ.  Πισθέταιρος κἄπειθ΄ ὁ μὲν πλεῖ δεῦρο, σὺ δ΄ ἐκεῖσ΄ αὖ  πέτει ἁρπασόμενος τὰ χρήματ΄ αὐτοῦ.  Συκοφάντης πάντ΄ ἔχεισ. βέμβικος οὐδὲν διαφέρειν δεῖ.  Πισθέταιρος μανθάνω βέμβικα· καὶ μὴν ἔστι μοι νὴ τὸν Δία κάλλιστα Κορκυραῖα τοιαυτὶ πτερά.  Συκοφάντης οἴμοι τάλας μάστιγ΄ ἔχεισ.  Πισθέταιρος πτερὼ μὲν οὖν, οἷσί σε ποιήσω τήμερον βεμβικιᾶν.  Συκοφάντης οἴμοι τάλασ.  Πισθέταιρος οὐ πτερυγιεῖς ἐντευθενί; οὐκ ἀπολιβάξεις ὦ κάκιστ΄ ἀπολούμενοσ; πικρὰν τάχ΄ ὄψει στρεψοδικοπανουργίαν. ἀπίωμεν ἡμεῖς ξυλλαβόντες τὰ πτερά.   Χορός πολλὰ δὴ καὶ καινὰ καὶ θαυμάστ΄ ἐπεπτόμεσθα καὶ δεινὰ πράγματ΄ εἴδομεν. ἔστι γὰρ δένδρον πεφυκὸς ἔκτοπόν τι Καρδίας ἀ- πωτέρω Κλεώνυμοσ, χρήσιμον μὲν οὐδέν, ἄλλως δὲ δειλὸν καὶ μέγα. τοῦτο <τοῦ> μὲν ἦρος ἀεὶ βλαστάνει καὶ συκοφαντεῖ, τοῦ δὲ χειμῶνος πάλιν τὰς ἀσπίδας φυλλορροεῖ.  Χορός ἔστι δ΄ αὗ χώρα πρὸς αὐτῷ τῷ σκότῳ πόρρω τις ἐν τῇ λύχνων ἐρημίᾳ, ἔνθα τοῖς ἥρωσιν ἄνθρωποι ξυναριστῶσι καὶ ξύν- εισι πλὴν τῆς ἑσπέρασ. τηνικαῦτα δ΄ οὐκέτ΄ ἦν ἀσφαλὲς ξυντυγχάνειν. εἰ γὰρ ἐντύχοι τις ἥρῳ τῶν βροτῶν νύκτωρ ̓ορέστῃ, γυμνὸς ἦν πληγεὶς ὑπ΄ αὐτοῦ πάντα τἀπιδέξια.  Προμηθεύς οἴμοι τάλασ, ὁ Ζεὺς ὅπως μή μ΄ ὄψεται. ποῦ Πισθέταιρός ἐστ΄;  Πισθέταιρος ἔα τουτὶ τί ἦν; τίς ὁ συγκαλυμμόσ;  Προμηθεύς τῶν θεῶν ὁρᾷς τινα ἐμοῦ κατόπιν ἐνταῦθα;  Πισθέταιρος μὰ Δί΄ ἐγὼ μὲν οὔ. τίς δ΄ εἶ σύ;  Προμηθεύς πηνίκ΄ ἐστὶν ἄρα τῆς ἡμέρασ;  Πισθέταιρος ὁπηνίκα; σμικρόν τι μετὰ μεσημβρίαν. ἀλλὰ σὺ τίς εἶ;  Προμηθεύς βουλυτὸς ἢ περαιτέρω;  Πισθέταιρος οἴμ΄ ὡς βδελύττομαί σε.  Προμηθεύς τί γὰρ ὁ Ζεὺς ποιεῖ; ἀπαιθριάζει τὰς νεφέλας ἢ ξυννέφει;  Πισθέταιρος οἴμωζε μεγάλ΄.  Προμηθεύς οὕτω μὲν ἐκκεκαλύψομαι.  Πισθέταιρος ὦ φίλε Προμηθεῦ.  Προμηθεύς παῦε παῦε, μὴ βόα.  Πισθέταιρος τί γὰρ ἔστι;  Προμηθεύς σίγα, μὴ κάλει μου τοὔνομα· ἀπὸ γάρ μ΄ ὀλεῖσ, εἴ μ΄ ἐνθάδ΄ ὁ Ζεὺς  ὄψεται. ἀλλ΄ ἵνα φράσω σοι πάντα τἄνω πράγματα, τουτὶ λαβών μου τὸ σκιάδειον ὑπέρεχε ἄνωθεν, ὡς ἂν μή μ΄ ὁρῶσιν οἱ θεοί.  Πισθέταιρος ἰοὺ ἰού· εὖ γ΄ ἐπενόησας αὐτὸ καὶ προμηθικῶσ. ὑπόδυθι ταχὺ δὴ κᾆτα θαρρήσας λέγε.  Προμηθεύς ἄκουε δή νυν.  Πισθέταιρος ὡς ἀκούοντος λέγε.  Προμηθεύς ἀπόλωλεν ὁ Ζεύσ.  Πισθέταιρος πηνίκ΄ ἄττ΄ ἀπώλετο;  Προμηθεύς ἐξ οὗπερ ὑμεῖς ᾠκίσατε τὸν ἀέρα. θύει γὰρ οὐδεὶς οὐδὲν ἀνθρώπων ἔτι θεοῖσιν, οὐδὲ κνῖσα μηρίων ἄπο ἀνῆλθεν ὡς ἡμᾶς ἀπ΄ ἐκείνου τοῦ χρόνου, ἀλλ΄ ὡσπερεὶ Θεσμοφορίοις νηστεύομεν ἄνευ θυηλῶν· οἱ δὲ βάρβαροι θεοὶ πεινῶντες ὥσπερ ̓ιλλυριοὶ κεκριγότες ἐπιστρατεύσειν φάσ΄ ἄνωθεν τῷ Διί, εἰ μὴ παρέξει τἀμπόρι΄ ἀνεῳγμένα, ἵν΄ εἰσάγοιτο σπλάγχνα κατατετμημένα.  Πισθέταιρος εἰσὶν γὰρ ἕτεροι βάρβαροι θεοί τινες ἄνωθεν ὑμῶν;  Προμηθεύς οὐ γάρ εἰσι βάρβαροι, ὅθεν ὁ πατρῷός ἐστιν ̓εξηκεστίδῃ;  Πισθέταιρος ὄνομα δὲ τούτοις τοῖς θεοῖς τοῖς βαρβάροις τί ἔστιν;  Προμηθεύς ὅ τι ἔστιν; Τριβαλλοί.  Πισθέταιρος μανθάνω. ἐντεῦθεν ἆρα τοὐπιτριβείης ἐγένετο;  Προμηθεύς μάλιστα πάντων. ἓν δέ σοι λέγω σαφέσ· ἥξουσι πρέσβεις δεῦρο περὶ διαλλαγῶν παρὰ τοῦ Διὸς καὶ τῶν Τριβαλλῶν τῶν ἄνω· ὑμεῖς δὲ μὴ σπένδεσθ΄, ἐὰν μὴ παραδιδῷ τὸ σκῆπτρον ὁ Ζεὺς τοῖσιν ὄρνισιν πάλιν, καὶ τὴν Βασίλειάν σοι γυναῖκ΄ ἔχειν διδῷ.  Πισθέταιρος τίς ἐστιν ἡ Βασίλεια;  Προμηθεύς καλλίστη κόρη, ἥπερ ταμιεύει τὸν κεραυνὸν τοῦ Διὸς καὶ τἄλλ΄ ἁπαξάπαντα, τὴν εὐβουλίαν τὴν εὐνομίαν τὴν σωφροσύνην τὰ νεώρια, τὴν λοιδορίαν τὸν κωλακρέτην τὰ τριώβολα.  Πισθέταιρος ἅπαντά γ΄ ἆρ΄ αὐτῷ ταμιεύει;  Προμηθεύς φήμ΄ ἐγώ. ἥν γ΄ ἢν σὺ παρ΄ ἐκείνου παραλάβῃσ, πάντ΄ ἔχεισ. τούτων ἕνεκα δεῦρ΄ ἦλθον, ἵνα φράσαιμί σοι. ἀεί ποτ΄ ἀνθρώποις γὰρ εὔνους εἴμ΄ ἐγώ.  Πισθέταιρος μόνον θεῶν γὰρ διὰ σ΄ ἀπανθρακίζομεν.  Προμηθεύς μισῶ δ΄ ἅπαντας τοὺς θεούσ, ὡς οἶσθα σύ.  Πισθέταιρος νὴ τὸν Δί΄ ἀεὶ δῆτα θεομισὴς ἔφυσ.  Προμηθεύς Τίμων καθαρόσ. ἀλλ΄ ὡς ἂν ἀποτρέχω πάλιν, φέρε τὸ σκιάδειον, ἵνα με κἂν ὁ Ζεὺς ἴδῃ ἄνωθεν, ἀκολουθεῖν δοκῶ κανηφόρῳ.  Πισθέταιρος καὶ τὸν δίφρον γε διφροφόρει τονδὶ λαβών.  Χορός πρὸς δὲ τοῖς Σκιάποσιν λίμνη τις ἔστ΄ ἄλουτος οὗ ψυχαγωγεῖ Σωκράτησ· ἔνθα καὶ Πείσανδρος ἦλθε δεόμενος ψυχὴν ἰδεῖν ἣ ζῶντ΄ ἐκεῖνον προὔλιπε, σφάγι΄ ἔχων κάμηλον ἀμνόν τιν΄, ἧς λαιμοὺς τεμὼν ὥσπερ <ποθ΄> οὑδυσσεὺς ἀπῆλθε, κᾆτ΄ ἀνῆλθ΄ αὐτῷ κάτωθεν πρὸς τὸ λαῖτμα τῆς καμήλου Χαιρεφῶν ἡ νυκτερίσ.  Ποσειδῶν τὸ μὲν πόλισμα τῆς Νεφελοκοκκυγίας ὁρᾶν τοδὶ πάρεστιν, οἷ πρεσβεύομεν. οὗτος τί δρᾷσ; ἐπ΄ ἀριστέρ΄ οὕτως ἀμπέχει; οὐ μεταβαλεῖς θοἰμάτιον ὧδ΄ ἐπιδέξια; τί ὦ κακόδαιμον; Λαισποδίας εἶ τὴν φύσιν; ὦ δημοκρατία ποῖ προβιβᾷς ἡμᾶς ποτε, εἰ τουτονί γ΄ ἐχειροτόνησαν οἱ θεοί;  Τριβαλλός ἕξεις ἀτρέμασ;  Ποσειδῶν οἴμωζε· πολὺ γὰρ δή σ΄ ἐγὼ ἑόρακα πάντων βαρβαρώτατον θεῶν. ἄγε δὴ τί δρῶμεν ̔ηράκλεισ;  ̔ηρακλῆς ἀκήκοας ἐμοῦ γ΄ ὅτι τὸν ἄνθρωπον ἄγχειν βούλομαι, ὅστις ποτ΄ ἔσθ΄ ὁ τοὺς θεοὺς ἀποτειχίσασ.  Ποσειδῶν ἀλλ΄ ὦγάθ΄ ᾑρήμεσθα περὶ διαλλαγῶν πρέσβεισ.  ̔ηρακλῆς διπλασίως μᾶλλον ἄγχειν μοι δοκεῖ.  Πισθέταιρος τὴν τυρόκνηστίν τις δότω· φέρε σίλφιον· τυρὸν φερέτω τισ· πυρπόλει τοὺς ἄνθρακασ.  Ποσειδῶν τὸν ἄνδρα χαίρειν οἱ θεοὶ κελεύομεν τρεῖς ὄντες ἡμεῖσ.  Πισθέταιρος ἀλλ΄ ἐπικνῶ τὸ σίλφιον.  ̔ηρακλῆς τὰ δὲ κρέα τοῦ ταῦτ΄ ἐστίν;  Πισθέταιρος ὄρνιθές τινες ἐπανιστάμενοι τοῖς δημοτικοῖσιν ὀρνέοις ἔδοξαν ἀδικεῖν.  ̔ηρακλῆς εἶτα δῆτα σίλφιον εἴπικνῇς πρότερον αὐτοῖσιν;  Πισθέταιρος ὦ χαῖρ΄ ̔ηράκλεισ. τί ἔστι;  Ποσειδῶν πρεσβεύοντες ἡμεῖς ἥκομεν παρὰ τῶν θεῶν περὶ πολέμου καταλλαγῆσ.  Πισθέταιρος ἔλαιον οὐκ ἔνεστιν ἐν τῇ ληκύθῳ.  ̔ηρακλῆς καὶ μὴν τά γ΄ ὀρνίθεια λιπάρ΄ εἶναι πρέπει.  Ποσειδῶν ἡμεῖς τε γὰρ πολεμοῦντες οὐ κερδαίνομεν, ὑμεῖς τ΄ ἂν ἡμῖν τοῖς θεοῖς ὄντες φίλοι ὄμβριον ὕδωρ ἂν εἴχετ΄ ἐν τοῖς τέλμασιν, ἀλκυονίδας τ΄ ἂν ἤγεθ΄ ἡμέρας ἀεί. τούτων περὶ πάντων αὐτοκράτορες ἥκομεν.  Πισθέταιρος ἀλλ΄ οὔτε πρότερον πώποθ΄ ἡμεῖς ἤρξαμεν πολέμου πρὸς ὑμᾶσ, νῦν τ΄ ἐθέλομεν, εἰ δοκεῖ, ἐάν τι δίκαιον ἀλλὰ νῦν ἐθέλητε δρᾶν, σπονδὰς ποιεῖσθαι. τὰ δὲ δίκαι΄ ἐστὶν ταδί, τὸ σκῆπτρον ἡμῖν τοῖσιν ὄρνισιν πάλιν τὸν Δί΄ ἀποδοῦναι· κἂν διαλλαττώμεθα ἐπὶ τοῖσδε, τοὺς πρέσβεις ἐπ΄ ἄριστον καλῶ.  ̔ηρακλῆς ἐμοὶ μὲν ἀπόχρη ταῦτα καὶ ψηφίζομαι.  Ποσειδῶν τί ὦ κακόδαιμον; ἠλίθιος καὶ γάστρις εἶ. ἀποστερεῖς τὸν πατέρα τῆς τυραννίδοσ;  Πισθέταιρος ἄληθεσ; οὐ γὰρ μεῖζον ὑμεῖς οἱ θεοὶ ἰσχύσετ΄, ἢν ὄρνιθες ἄρξωσιν κάτω; νῦν μέν γ΄ ὑπὸ ταῖς νεφέλαισιν ἐγκεκρυμμένοι κύψαντες ἐπιορκοῦσιν ὑμᾶς οἱ βροτοί· ἐὰν δὲ τοὺς ὄρνις ἔχητε συμμάχουσ, ὅταν ὀμνύῃ τις τὸν κόρακα καὶ τὸν Δία, ὁ κόραξ παρελθὼν τοὐπιορκοῦντος λάθρᾳ προσπτόμενος ἐκκόψει τὸν ὀφθαλμὸν θενών.  Ποσειδῶν νὴ τὸν Ποσειδῶ ταῦτά γέ τοι καλῶς λέγεισ.  ̔ηρακλῆς κἀμοὶ δοκεῖ.  Πισθέταιρος τί δαὶ σὺ φῄσ;  Τριβαλλός ναβαισατρεῦ.  Πισθέταιρος ὁρᾷσ; ἐπαινεῖ χοὖτοσ. ἕτερόν νυν ἔτι ἀκούσαθ΄ ὅσον ὑμᾶς ἀγαθὸν ποιήσομεν. ἐάν τις ἀνθρώπων ἱερεῖόν τῳ θεῶν εὐξάμενος εἶτα διασοφίζηται λέγων, μενετοὶ θεοί, καὶ μἀποδιδῷ μισητίᾳ, ἀναπράξομεν καὶ ταῦτα.  Ποσειδῶν φέρ΄ ἴδω τῷ τρόπῳ;  Πισθέταιρος ὅταν διαριθμῶν ἀργυρίδιον τύχῃ ἅνθρωπος οὗτοσ, ἢ καθῆται λούμενοσ, καταπτόμενος ἰκτῖνος ἁρπάσας λάθρᾳ προβάτοιν δυοῖν τιμὴν ἀνοίσει τῷ θεῷ.  ̔ηρακλῆς τὸ σκῆπτρον ἀποδοῦναι πάλιν ψηφίζομαι τούτοις ἐγώ.  Ποσειδῶν καὶ τὸν Τριβαλλόν νυν ἐροῦ.  ̔ηρακλῆς ὁ Τριβαλλόσ, οἰμώζειν δοκεῖ σοι;  Τριβαλλός σαυνάκα βακταρικροῦσα.  ̔ηρακλῆς φησί μ΄ εὖ λέγειν πάνυ.  Ποσειδῶν εἴ τοι δοκεῖ σφῷν ταῦτα, κἀμοὶ συνδοκεῖ.  ̔ηρακλῆς οὗτοσ, δοκεῖ δρᾶν ταῦτα τοῦ σκήπτρου πέρι.  Πισθέταιρος καὶ νὴ Δί΄ ἕτερόν γ΄ ἐστὶν οὗ ΄μνήσθην ἐγώ. τὴν μὲν γὰρ ̔́ηραν παραδίδωμι τῷ Διί, τὴν δὲ Βασίλειαν τὴν κόρην γυναῖκ΄ ἐμοὶ ἐκδοτέον ἐστίν.  Ποσειδῶν οὐ διαλλαγῶν ἐρᾷσ. ἀπίωμεν οἴκαδ΄ αὖθισ.  Πισθέταιρος ὀλίγον μοι μέλει. μάγειρε τὸ κατάχυσμα χρὴ ποιεῖν γλυκύ.  ̔ηρακλῆς ὦ δαιμόνι΄ ἀνθρώπων Πόσειδον ποῖ φέρει; ἡμεῖς περὶ γυναικὸς μιᾶς πολεμήσομεν;  Ποσειδῶν τί δαὶ ποιῶμεν;  ̔ηρακλῆς ὅ τι; διαλλαττώμεθα.  Ποσειδῶν τί δ΄ ᾠζύρ΄; οὐκ οἶσθ΄ ἐξαπατώμενος πάλαι; βλάπτεις δέ τοι σὺ σαυτόν. ἢν γὰρ ἀποθάνῃ ὁ Ζεὺς παραδοὺς τούτοισι τὴν τυραννίδα, πένης ἔσει σύ. σοῦ γὰρ ἅπαντα γίγνεται τὰ χρήμαθ΄, ὅσ΄ ἂν ὁ Ζεὺς ἀποθνῄσκων  καταλίπῃ.  Πισθέταιρος οἴμοι τάλας οἷόν σε περισοφίζεται. δεῦρ΄ ὡς ἔμ΄ ἀποχώρησον, ἵνα τί σοι φράσω. διαβάλλεταί σ΄ ὁ θεῖος ὦ πόνηρε σύ. τῶν γὰρ πατρῴων οὐδ΄ ἀκαρῆ μέτεστί σοι κατὰ τοὺς νόμουσ· νόθος γὰρ εἶ κοὐ γνήσιοσ.  ̔ηρακλῆς ἐγὼ νόθοσ; τί λέγεισ;  Πισθέταιρος σὺ μέντοι νὴ Δία ὤν γε ξένης γυναικόσ. ἢ πῶς ἄν ποτε ἐπίκληρον εἶναι τὴν ̓αθηναίαν δοκεῖσ, οὖσαν θυγατέρ΄, ὄντων ἀδελφῶν γυησίων;  ̔ηρακλῆς τί δ΄ ἢν ὁ πατὴρ ἐμοὶ διδῷ τὰ χρήματα νοθεἶ ἀποθνῄσκων;  Πισθέταιρος ὁ νόμος αὐτὸν οὐκ ἐᾷ. οὗτος ὁ Ποσειδῶν πρῶτοσ, ὃς ἐπαίρει σε νῦν, ἀνθέξεταί σου τῶν πατρῴων χρημάτων φάσκων ἀδελφὸς αὐτὸς εἶναι γνήσιοσ. ἐρῶ δὲ δὴ καὶ τὸν Σόλωνός σοι νόμον· νόθῳ δὲ μὴ εἶναι ἀγχιστείαν παίδων ὄντων γνησίων. ἐὰν δὲ παῖδες μὴ ὦσι γνήσιοι, τοῖς ἐγγυτάτω γένους μετεῖναι τῶν χρημάτων.  ̔ηρακλῆς ἐμοὶ δ΄ ἄρ΄ οὐδὲν τῶν πατρῴων χρημάτων μέτεστιν;  Πισθέταιρος οὐ μέντοι μὰ Δία. λέξον δέ μοι, ἤδη σ΄ ὁ πατὴρ εἰσήγαγ΄ ἐς τοὺς φράτερασ;  ̔ηρακλῆς οὐ δῆτ΄ ἐμέ γε. καὶ δῆτ΄ ἐθαύμαζον πάλαι.  Πισθέταιρος τί δῆτ΄ ἄνω κέχηνας αἴκειαν βλέπων; ἀλλ΄ ἢν μεθ΄ ἡμῶν ᾖσ, καταστήσας σ΄ ἐγὼ τύραννον ὀρνίθων παρέξω σοι γάλα.  ̔ηρακλῆς δίκαι΄ ἔμοιγε καὶ πάλαι δοκεῖς λέγειν περὶ τῆς κόρησ, κἄγωγε παραδίδωμί σοι.  Πισθέταιρος τί δαὶ σὺ φῄσ;  Ποσειδῶν τἀναντία ψηφίζομαι.  Πισθέταιρος ἐν τῷ Τριβαλλῷ πᾶν τὸ πρᾶγμα. τί σὺ λέγεισ;  Τριβαλλός καλάνι κόραυνα καὶ μεγάλα βασιλιναῦ ὄρνιτο παραδίδωμι.  ̔ηρακλῆς παραδοῦναι λέγει.  Ποσειδῶν μὰ τὸν Δί΄ οὐχ οὗτός γε παραδοῦναι λέγει, εἰ μὴ  βαδίζειν  ωἅσπερ αἱ χελιδόσιν λέγει.  Πισθέταιρος οὐκοῦν παραδοῦναι ταῖς χελιδόσιν λέγει.  Ποσειδῶν σφὼ νῦν διαλλάττεσθε καὶ ξυμβαίνετε· ἐγὼ δ΄, ἐπειδὴ σφῷν δοκεῖ, σιγήσομαι.  ̔ηρακλῆς ἡμῖν ἃ λέγεις σὺ πάντα συγχωρεῖν δοκεῖ. ἀλλ΄ ἴθι μεθ΄ ἡμῶν αὐτὸς ἐς τὸν οὐρανόν, ἵνα τὴν Βασίλειαν καὶ τὰ πάντ΄ ἐκεῖ λάβῃσ.  Πισθέταιρος ἐς καιρὸν ἆρα κατεκόπησαν οὑτοιὶ ἐς τοὺς γάμουσ.  ̔ηρακλῆς βούλεσθε δῆτ΄ ἐγὼ τέως ὀπτῶ τὰ κρέα ταυτὶ μένων; ὑμεῖς δ΄ ἴτε.  Ποσειδῶν ὀπτᾷς τὰ κρέα; πολλήν γε τενθείαν λέγεισ. οὐκ εἶ μεθ΄ ἡμῶν;  ̔ηρακλῆς εὖ γε μέντἂν διετέθην.  Πισθέταιρος ἀλλὰ γαμικὴν χλανίδα δότω τις δεῦρό μοι.  Χορός ἔστι δ΄ ἐν Φαναῖσι πρὸς τῇ Κλεψύδρᾳ πανοῦργον ἐγ- γλωττογαστόρων γένοσ, οἳ θερίζουσίν τε καὶ σπείρουσι καὶ τρυγῶσι ταῖς γλώτταισι συκάζουσί τε· βάρβαροι δ΄ εἰσὶν γένοσ, Γοργίαι τε καὶ Φίλιπποι. κἀπὸ τῶν ἐγγλωττογαστόρων ἐκείνων τῶν Φιλίππων πανταχοῦ τῆς ̓αττικῆς ἡ γλῶττα χωρὶς τέμνεται.   ̓́αγγελος ὦ πάντ΄ ἀγαθὰ πράττοντεσ, ὦ μείζω λόγου, ὦ τρισμακάριον πτηνὸν ὀρνίθων γένοσ, δέχεσθε τὸν τύραννον ὀλβίοις δόμοισ. προσέρχεται γὰρ οἷς οὔτε παμφαὴς ἀστὴρ ἰδεῖν ἔλαμψε χρυσαυγεῖ δόμῳ, οὔθ΄ ἡλίου τηλαυγὲς ἀκτίνων σέλας τοιοῦτον ἐξέλαμψεν, οἶον ἔρχεται ἔχων γυναικὸς κάλλος οὐ φατὸν λέγειν, πάλλων κεραυνόν, πτεροφόρον Διὸς βέλοσ· ὀσμὴ δ΄ ἀνωνόμαστος ἐς βάθος κύκλου χωρεῖ, καλὸν θέαμα· θυμιαμάτων δ΄ αὖραι διαψαίρουσι πλεκτάνην καπνοῦ. ὁδὶ δὲ καὐτός ἐστιν. ἀλλὰ χρὴ θεᾶς Μούσης ἀνοίγειν ἱερὸν εὔφημον στόμα.    Χορός ἄναγε δίεχε πάραγε πάρεχε. περιπέτεσθε τὸν μάκαρα μάκαρι σὺν τύχᾳ. ὦ φεῦ φεῦ τῆς ὥρας τοῦ κάλλουσ. ὦ μακαριστὸν σὺ γάμον τῇδε πόλει γημασ.   μεγάλαι μεγάλαι κατέχουσι τύχαι γένος ὀρνίθων διὰ τόνδε τὸν ἄνδρ΄. ἀλλ΄ ὑμεναίοις καὶ νυμφιδίοισι δέχεσθ΄ ᾠδαῖς αὐτὸν καὶ τὴν Βασίλειαν.  Χορός ̔́ηρᾳ ποτ΄ ̓ολυμπίᾳ τῶν ἠλιβάτων θρόνων ἄρχοντα θεοῖς μέγαν Μοῖραι ξυνεκοίμισαν ἐν τοιῷδ΄ ὑμεναίῳ. ̔υμὴν ὦ ̔υμέναι΄ ὦ, <̔υμὴν ὦ ̔υμέναι΄ ὦ.>  Χορός ὁ δ΄ ἀμφιθαλὴς ̓́ερως χρυσόπτερος ἡνίας ηὔθυνε παλιντόνουσ, Ζηνὸς πάροχος γάμων τῆς τ΄ εὐδαίμονος ̔́ηρασ. ̔υμὴν ὦ ̔υμέναι΄ ὦ, ̔υμὴν ὦ ̔υμέναι΄ ὦ.   Πισθέταιρος ἐχάρην ὕμνοισ, ἐχάρην ᾠδαῖσ· ἄγαμαι δὲ λόγων. ἄγε νυν αὐτοῦ καὶ τὰς χθονίας κλῄσατε βροντὰς τάς τε πυρώδεις Διὸς ἀστεροπὰς δεινόν τ΄ ἀργῆτα κεραυνόν.   Χορός ὦ μέγα χρύσεον ἀστεροπῆς φάοσ, ὦ Διὸς ἄμβροτον ἔγχος πυρφόρον, ὦ χθόνιαι βαρυαχέες ὀμβροφόροι θ΄ ἅμα βρονταί, αἷς ὅδε νῦν χθόνα σείει. διὰ σὲ τὰ πάντα κρατήσας καὶ πάρεδρον Βασίλειαν ἔχει Διόσ. ̔υμὴν ὦ ̔υμέναι΄ ὦ.  Πισθέταιρος ἔπεσθε νῦν γάμοισιν ὦ φῦλα πάντα συννόμων πτεροφόρ΄ ἐπὶ δάπεδον Διὸς καὶ λέχος γαμήλιον. ὄρεξον ὦ μάκαιρα σὴν χεῖρα καὶ πτερῶν ἐμῶν λαβοῦσα συγχόρευσον· αἴρων δὲ κουφιῶ σ΄ ἐγώ.  Χορός ἀλαλαλαὶ ἰὴ παιών, τήνελλα καλλίνικοσ, ὦ δαιμόνων ὑπέρτατε. 