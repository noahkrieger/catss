    ̓ιφιγένεια Πέλοψ ὁ Ταντάλειος ἐς Πῖσαν μολὼν θοαῖσιν ἵπποις Οἰνομάου γαμεῖ κόρην, ἐξ ἧς ̓ατρεὺς ἔβλαστεν· ̓ατρέως δὲ παῖς Μενέλαος ̓αγαμέμνων τε· τοῦ δ΄ ἔφυν ἐγώ τῆς Τυνδαρείας θυγατρὸς ̓ιφιγένεια παῖσ, ἣν ἀμφὶ δίναις ἃς θάμ΄ Εὔριπος πυκναῖς αὔραις ἑλίσσων κυανέαν ἅλα στρέφει, ἔσφαξεν ̔ελένης οὕνεχ΄, ὡς δοκεῖ, πατὴρ ̓αρτέμιδι κλειναῖς ἐν πτυχαῖσιν Αὐλίδοσ. ἐνταῦθα γὰρ δὴ χιλίων ναῶν στόλον ̔ελληνικὸν συνήγαγ΄ ̓αγαμέμνων ἄναξ, τὸν καλλίνικον στέφανον ̓ιλίου θέλων λαβεῖν ̓αχαιοῖς τούς θ΄ ὑβρισθέντας γάμους ̔ελένης μετελθεῖν, Μενέλεῳ χάριν φέρων. δεινῆς δ΄ ἀπλοίας πνευμάτων τε τυγχάνων, ἐς ἔμπυρ΄ ἦλθε, καὶ λέγει Κάλχας τάδε· ὦ τῆσδ΄ ἀνάσσων ̔ελλάδος στρατηγίασ, ̓αγάμεμνον, οὐ μὴ ναῦς ἀφορμίσῃ χθονόσ, πρὶν ἂν κόρην σὴν ̓ιφιγένειαν ̓́αρτεμις λάβῃ σφαγεῖσαν· ὅ τι γὰρ ἐνιαυτὸς τέκοι κάλλιστον, ηὔξω φωσφόρῳ θύσειν θεᾷ. παῖδ΄ οὖν ἐν οἴκοις σὴ Κλυταιμήστρα δάμαρ τίκτει  τὸ καλλιστεῖον εἰς ἔμ΄ ἀναφέρων   ἣν χρή σε θῦσαι. καί μ΄ ̓οδυσσέως τέχναις μητρὸς παρείλοντ΄ ἐπὶ γάμοις ̓αχιλλέωσ. ἐλθοῦσα δ΄ Αὐλίδ΄ ἡ τάλαιν΄ ὑπὲρ πυρᾶς μεταρσία ληφθεῖσ΄ ἐκαινόμην ξίφει· ἀλλ΄ ἐξέκλεψεν ἔλαφον ἀντιδοῦσά μου ̓́αρτεμις ̓αχαιοῖσ, διὰ δὲ λαμπρὸν αἰθέρα πέμψασά μ΄ ἐς τήνδ΄ ᾤκισεν Ταύρων χθόνα, οὗ γῆς ἀνάσσει βαρβάροισι βάρβαρος Θόασ, ὃς ὠκὺν πόδα τιθεὶς ἴσον πτεροῖς ἐς τοὔνομ΄ ἦλθε τόδε ποδωκείας χάριν. ναοῖσι δ΄ ἐν τοῖσδ΄ ἱερέαν τίθησί με· ὅθεν νόμοισι τοῖσιν ἥδεται θεὰ ̓́αρτεμισ, ἑορτῆσ, τοὔνομ΄ ἧς καλὸν μόνον   τὰ δ΄ ἄλλα σιγῶ, τὴν θεὸν φοβουμένη   θύω γὰρ ὄντος τοῦ νόμου καὶ πρὶν πόλει, ὃς ἂν κατέλθῃ τήνδε γῆν ̔́ελλην ἀνήρ. κατάρχομαι μέν, σφάγια δ΄ ἄλλοισιν μέλει ἄρρητ΄ ἔσωθεν τῶνδ΄ ἀνακτόρων θεᾶσ.  ἃ καινὰ δ΄ ἥκει νὺξ φέρουσα φάσματα, λέξω πρὸς αἰθέρ΄, εἴ τι δὴ τόδ΄ ἔστ΄ ἄκοσ. ἔδοξ΄ ἐν ὕπνῳ τῆσδ΄ ἀπαλλαχθεῖσα γῆς οἰκεῖν ἐν ̓́αργει, παρθένοισι δ΄ ἐν μέσαις εὕδειν, χθονὸς δὲ νῶτα σεισθῆναι σάλῳ, φεύγειν δὲ κἄξω στᾶσα θριγκὸν εἰσιδεῖν δόμων πίτνοντα, πᾶν δ΄ ἐρείψιμον στέγος βεβλημένον πρὸς οὖδας ἐξ ἄκρων σταθμῶν. μόνος λελεῖφθαι στῦλος εἷς ἔδοξέ μοι δόμων πατρῴων, ἐκ δ΄ ἐπικράνων κόμας ξανθὰς καθεῖναι, φθέγμα δ΄ ἀνθρώπου λαβεῖν, κἀγὼ τέχνην τήνδ΄ ἣν ἔχω ξενοκτόνον τιμῶσ΄ ὑδραίνειν αὐτὸν ὡς θανούμενον, κλαίουσα. τοὔναρ δ΄ ὧδε συμβάλλω τόδε· τέθνηκ΄ ̓ορέστησ, οὗ κατηρξάμην ἐγώ. στῦλοι γὰρ οἴκων παῖδές εἰσιν ἄρσενεσ· θνῄσκουσι δ΄ οὓς ἂν χέρνιβες βάλωσ΄ ἐμαί. οὐδ΄ αὖ συνάψαι τοὔναρ ἐς φίλους ἔχω· Στροφίῳ γὰρ οὐκ ἦν παῖσ, ὅτ΄ ὠλλύμην ἐγώ. νῦν οὖν ἀδελφῷ βούλομαι δοῦναι χοὰς παροῦσ΄ ἀπόντι  ταῦτα γὰρ δυναίμεθ΄ ἄν   σὺν προσπόλοισιν, ἃς ἔδωχ΄ ἡμῖν ἄναξ ̔ελληνίδας γυναῖκασ. ἀλλ΄ ἐξ αἰτίας οὔπω τίνος πάρεισιν; εἶμ΄ ἔσω δόμων ἐν οἷσι ναίω τῶνδ΄ ἀνακτόρων θεᾶσ.    ̓ορέστης ὅρα, φυλάσσου μή τις ἐν στίβῳ βροτῶν.   Πυλάδης ὁρῶ, σκοποῦμαι δ΄ ὄμμα πανταχῆ στρέφων.   ̓ορέστης Πυλάδη, δοκεῖ σοι μέλαθρα ταῦτ΄ εἶναι θεᾶς ἔνθ΄ ̓αργόθεν ναῦν ποντίαν ἐστείλαμεν;   Πυλάδης ἔμοιγ΄, ̓ορέστα· σοὶ δὲ συνδοκεῖν χρεών.   ̓ορέστης καὶ βωμόσ, ̔́ελλην οὗ καταστάζει φόνοσ;   Πυλάδης ἐξ αἱμάτων γοῦν ξάνθ΄ ἔχει τριχώματα.   ̓ορέστης θριγκοῖς δ΄ ὑπ΄ αὐτοῖς σκῦλ΄ ὁρᾷς ἠρτημένα;   Πυλάδης τῶν κατθανόντων γ΄ ἀκροθίνια ξένων. ἀλλ΄ ἐγκυκλοῦντ΄ ὀφθαλμὸν εὖ σκοπεῖν χρεών.   ̓ορέστης ὦ Φοῖβε, ποῖ μ΄ αὖ τήνδ΄ ἐς ἄρκυν ἤγαγες χρήσασ, ἐπειδὴ πατρὸς αἷμ΄ ἐτεισάμην, μητέρα κατακτάσ, διαδοχαῖς δ΄ ̓ερινύων ἠλαυνόμεσθα φυγάδες ἔξεδροι χθονὸς δρόμους τε πολλοὺς ἐξέπλησα καμπίμουσ, ἐλθὼν δέ σ΄ ἠρώτησα πῶς τροχηλάτου μανίας ἂν ἔλθοιμ΄ ἐς τέλος πόνων τ΄ ἐμῶν, οὓς ἐξεμόχθουν περιπολῶν καθ΄ ̔ελλάδα   σὺ δ΄ εἶπας ἐλθεῖν Ταυρικῆς μ΄ ὅρους χθονόσ, ἔνθ΄ ̓́αρτεμίς σοι σύγγονος βωμοὺς ἔχοι, λαβεῖν τ΄ ἄγαλμα θεᾶσ, ὅ φασιν ἐνθάδε ἐς τούσδε ναοὺς οὐρανοῦ πεσεῖν ἄπο· λαβόντα δ΄ ἢ τέχναισιν ἢ τύχῃ τινί, κίνδυνον ἐκπλήσαντ΄, ̓αθηναίων χθονὶ δοῦναι  τὸ δ΄ ἐνθένδ΄ οὐδὲν ἐρρήθη πέρα   καὶ ταῦτα δράσαντ΄ ἀμπνοὰς ἕξειν πόνων.  ἥκω δὲ πεισθεὶς σοῖς λόγοισιν ἐνθάδε ἄγνωστον ἐς γῆν, ἄξενον. σὲ δ΄ ἱστορῶ, Πυλάδη  σὺ γάρ μοι τοῦδε συλλήπτωρ πόνου   τί δρῶμεν; ἀμφίβληστρα γὰρ τοίχων ὁρᾷς ὑψηλά· πότερα δωμάτων προσαμβάσεις ἐκβησόμεσθα; πῶς ἂν οὖν λάθοιμεν ἄν; ἢ χαλκότευκτα κλῇθρα λύσαντες μοχλοῖς   ὧν οὐδὲν ἴσμεν; ἢν δ΄ ἀνοίγοντες πύλας ληφθῶμεν ἐσβάσεις τε μηχανώμενοι, θανούμεθ΄. ἀλλὰ πρὶν θανεῖν, νεὼς ἔπι φεύγωμεν, ᾗπερ δεῦρ΄ ἐναυστολήσαμεν.   Πυλάδης φεύγειν μὲν οὐκ ἀνεκτὸν οὐδ΄ εἰώθαμεν, τὸν τοῦ θεοῦ δὲ χρησμὸν οὐ κακιστέον· ναοῦ δ΄ ἀπαλλαχθέντε κρύψωμεν δέμας κατ΄ ἄντρ΄ ἃ πόντος νοτίδι διακλύζει μέλας   νεὼς ἄπωθεν, μή τις εἰσιδὼν σκάφος βασιλεῦσιν εἴπῃ κᾆτα ληφθῶμεν βίᾳ. ὅταν δὲ νυκτὸς ὄμμα λυγαίας μόλῃ, τολμητέον τοι ξεστὸν ἐκ ναοῦ λαβεῖν ἄγαλμα πάσας προσφέροντε μηχανάσ. ὅρα δέ γ΄ εἴσω τριγλύφων ὅποι κενὸν δέμας καθεῖναι· τοὺς πόνους γὰρ ἁγαθοὶ τολμῶσι, δειλοὶ δ΄ εἰσὶν οὐδὲν οὐδαμοῦ.   ̓ορέστης οὔ τοι μακρὸν μὲν ἤλθομεν κώπῃ πόρον, ἐκ τερμάτων δὲ νόστον ἀροῦμεν πάλιν. ἀλλ΄ εὖ γὰρ εἶπασ, πειστέον· χωρεῖν χρεὼν ὅποι χθονὸς κρύψαντε λήσομεν δέμασ. οὐ γὰρ τὸ τοῦ θεοῦ γ΄ αἴτιον γενήσεται πεσεῖν ἄχρηστον θέσφατον· τολμητέον· μόχθος γὰρ οὐδεὶς τοῖς νέοις σκῆψιν φέρει.       Χορός εὐφαμεῖτ΄, ὦ πόντου δισσὰς συγχωρούσας πέτρας ̓αξείνου ναίοντεσ. ὦ παῖ τᾶς Λατοῦσ, Δίκτυνν΄ οὐρεία, πρὸς σὰν αὐλάν, εὐστύλων ναῶν χρυσήρεις θριγκούσ, πόδα παρθένιον ὅσιον ὁσίας κλῃδούχου δούλα πέμπω, ̔ελλάδος εὐίππου πύργους καὶ τείχη χόρτων τ΄ εὐδένδρων ἐξαλλάξασ΄ Εὐρώπαν, πατρῴων οἴκων ἕδρασ. ἔμολον· τί νέον; τίνα φροντίδ΄ ἔχεισ; τί με πρὸς ναοὺς ἄγαγες ἄγαγεσ, ὦ παῖ τοῦ τᾶς Τροίας πύργους ἐλθόντος κλεινᾷ σὺν κώπᾳ χιλιοναύτα μυριοτευχοῦς ̓ατρείδα; τῶν κλεινῶν;    ̓ιφιγένεια ἰὼ δμωαί, δυσθρηνήτοις ὡς θρήνοις ἔγκειμαι, τᾶς οὐκ εὐμούσου μολπᾶς βοὰν ἀλύροις ἐλέγοισ, αἰαῖ, αἰαῖ, κηδείοις οἴκτοισιν· αἵ μοι συμβαίνουσ΄ ἆται, σύγγονον ἁμὸν κατακλαιομένα ζωᾶσ, οἵαν <οἵαν> ἰδόμαν ὄψιν ὀνείρων νυκτόσ, τᾶς ἐξῆλθ΄ ὄρφνα. ὀλόμαν ὀλόμαν· οὐκ εἴσ΄ οἶκοι πατρῷοι· οἴμοι <μοι> φροῦδος γέννα. φεῦ φεῦ τῶν ̓́αργει μόχθων. ἰὼ δαῖμον, μόνον ὅς με κασίγνητον συλᾷς ̓αίδᾳ πέμψασ, ᾧ τάσδε χοὰς μέλλω κρατῆρά τε τὸν φθιμένων ὑδραίνειν γαίας ἐν νώτοις πηγάς τ΄ οὐρείων ἐκ μόσχων Βάκχου τ΄ οἰνηρὰς λοιβὰς ξουθᾶν τε πόνημα μελισσᾶν, ἃ νεκροῖς θελκτήρια κεῖται. ἀλλ΄ ἔνδος μοι πάγχρυσον τεῦχος καὶ λοιβὰν ̔́αιδα. ὦ κατὰ γαίας ̓αγαμεμνόνιον θάλοσ, ὡς φθιμένῳ τάδε σοι πέμπω· δέξαι δ΄· οὐ γὰρ πρὸς τύμβον σοι ξανθὰν χαίταν, οὐ δάκρυ΄ οἴσω. τηλόσε γὰρ δὴ σᾶς ἀπενάσθην πατρίδος καὶ ἐμᾶσ, ἔνθα δοκήμασι κεῖμαι σφαχθεῖσ΄ ἁ τλάμων.    Χορός ἀντιψάλμους ᾠδὰς ὕμνων τ΄ ̓ασιητᾶν σοι βάρβαρον ἀχὰν δεσποίνᾳ γ΄ ἐξαυδάσω, τὰν ἐν θρήνοισιν μοῦσαν νέκυσι μελομέναν, τὰν ἐν μολπαῖς ̔́αιδας ὑμνεῖ δίχα παιάνων. οἴμοι, τῶν ̓ατρειδᾶν οἴκων· ἔρρει φῶς σκήπτρων, οἴμοι, πατρῴων οἴκων. ἦν ἐκ τῶν εὐόλβων ̓́αργει βασιλέων ἀρχά, μόχθος δ΄ ἐκ μόχθων ᾄσσει· δινευούσαις ἵπποισι <ῥιφαὶ Πέλοποσ> πταναῖσ· ἀλλάξας δ΄ ἐξ ἕδρας ἱερὸν <ἱερὸν> ὄμμ΄ αὐγᾶς ἅλιοσ. ἄλλαις δ΄ ἄλλα προσέβα χρυσέας ἀρνὸς μελάθροις ὀδύνα,  φόνος ἐπὶ φόνῳ, ἄχεα ἄχεσιν  ἔνθεν τῶν πρόσθεν δμαθέντων Τανταλιδᾶν ἐκβαίνει ποινά γ΄ εἰς οἴκουσ, σπεύδει δ΄ ἀσπούδαστ΄ ἐπὶ σοὶ δαίμων.    ̓ιφιγένεια ἐξ ἀρχᾶς μοι δυσδαίμων δαίμων τᾶς ματρὸς ζώνας καὶ νυκτὸς κείνασ· ἐξ ἀρχᾶς λόχιαι στερρὰν παιδείαν Μοῖραι ξυντείνουσιν θεαί, τᾷ μναστευθείσᾳ ΄ξ ̔ελλάνων, ἃν πρωτόγονον θάλος ἐν θαλάμοις Λήδας ἁ τλάμων κούρα σφάγιον πατρῴᾳ λώβᾳ καὶ θῦμ΄ οὐκ εὐγάθητον ἔτεκεν, ἔτρεφεν εὐκταίαν· ἱππείοις δ΄ ἐν δίφροισι ψαμάθων Αὐλίδος ἐπέβασαν νύμφαιον, οἴμοι, δύσνυμφον τῷ τᾶς Νηρέως κούρασ, αἰαῖ. νῦν δ΄ ἀξείνου πόντου ξείνα δυσχόρτους οἴκους ναίω, ἄγαμος ἄτεκνος ἄπολις ἄφιλοσ, οὐ τὰν ̓́αργει μέλπουσ΄ ̔́ηραν οὐδ΄ ἱστοῖς ἐν καλλιφθόγγοις κερκίδι Παλλάδος ̓ατθίδος εἰκὼ <καὶ> Τιτάνων ποικίλλουσ΄, ἀλλ΄ αἱμόρραντον δυσφόρμιγγα ξείνων  αἱμάσσουσ΄ ἄταν βωμούσ,  οἰκτράν τ΄ αἰαζόντων αὐδὰν οἰκτρόν τ΄ ἐκβαλλόντων δάκρυον. καὶ νῦν κείνων μέν μοι λάθα, τὸν δ΄ ̓́αργει δμαθέντα κλαίω σύγγονον, ὃν ἔλιπον ἐπιμαστίδιον, ἔτι βρέφοσ, ἔτι νέον, ἔτι θάλος ἐν χερσὶν ματρὸς πρὸς στέρνοις τ΄ ̓́αργει σκηπτοῦχον ̓ορέσταν.      Χορός καὶ μὴν ὅδ΄ ἀκτὰς ἐκλιπὼν θαλασσίους βουφορβὸς ἥκει σημανῶν τί σοι νέον.   Βουκόλος ̓αγαμέμνονός τε καὶ Κλυταιμήστρας τέκνον, ἄκουε καινῶν ἐξ ἐμοῦ κηρυγμάτων.   ̓ιφιγένεια τί δ΄ ἔστι τοῦ παρόντος ἐκπλῆσσον λόγου;   Βουκόλος ἥκουσιν ἐς γῆν, κυανέαν Συμπληγάδα πλάτῃ φυγόντεσ, δίπτυχοι νεανίαι, θεᾷ φίλον πρόσφαγμα καὶ θυτήριον ̓αρτέμιδι. χέρνιβας δὲ καὶ κατάργματα οὐκ ἂν φθάνοις ἂν εὐτρεπῆ ποιουμένη.   ̓ιφιγένεια ποδαποί; τίνος γῆς σχῆμ΄ ἔχουσιν οἱ ξένοι;   Βουκόλος ̔́ελληνεσ· ἓν τοῦτ΄ οἶδα κοὐ περαιτέρω.   ̓ιφιγένεια οὐδ΄ ὄνομ΄ ἀκούσας οἶσθα τῶν ξένων φράσαι;   Βουκόλος Πυλάδης ἐκλῄζεθ΄ ἅτερος πρὸς θατέρου.   ̓ιφιγένεια τοῦ ξυζύγου δὲ τοῦ ξένου τί τοὔνομ΄ ἦν;   Βουκόλος οὐδεὶς τόδ΄ οἶδεν· οὐ γὰρ εἰσηκούσαμεν.   ̓ιφιγένεια πῶς δ΄ εἴδετ΄ αὐτοὺς κἀντυχόντες εἵλετε;   Βουκόλος ἄκραις ἐπὶ ῥηγμῖσιν ἀξένου πόρου     ̓ιφιγένεια καὶ τίς θαλάσσης βουκόλοις κοινωνία;   Βουκόλος βοῦς ἤλθομεν νίψοντες ἐναλίᾳ δρόσῳ.   ̓ιφιγένεια ἐκεῖσε δὴ ΄πάνελθε, πῶς νιν εἵλετε τρόπῳ θ΄ ὁποίῳ· τοῦτο γὰρ μαθεῖν θέλω. χρόνιοι γὰρ ἥκουσ΄· οὐδέ πω βωμὸς θεᾶς ̔ελληνικαῖσιν ἐξεφοινίχθη ῥοαῖσ.    Βουκόλος ἐπεὶ τὸν ἐσρέοντα διὰ Συμπληγάδων βοῦς ὑλοφορβοὺς πόντον εἰσεβάλλομεν, ἦν τις διαρρὼξ κυμάτων πολλῷ σάλῳ κοιλωπὸς ἀγμόσ, πορφυρευτικαὶ στέγαι. ἐνταῦθα δισσοὺς εἶδέ τις νεανίας βουφορβὸς ἡμῶν, κἀπεχώρησεν πάλιν ἄκροισι δακτύλοισι πορθμεύων ἴχνοσ. ἔλεξε δ΄· Οὐχ ὁρᾶτε; δαίμονές τινες θάσσουσιν οἵδε.   θεοσεβὴς δ΄ ἡμῶν τις ὢν ἀνέσχε χεῖρα καὶ προσηύξατ΄ εἰσιδών· ὦ ποντίας παῖ Λευκοθέασ, νεῶν φύλαξ, δέσποτα Παλαῖμον, ἵλεως ἡμῖν γενοῦ, εἴτ΄ οὖν ἐπ΄ ἀκταῖς θάσσετον Διοσκόρω, ἢ Νηρέως ἀγάλμαθ΄, ὃς τὸν εὐγενῆ ἔτικτε πεντήκοντα Νηρῄδων χορόν. ἄλλος δέ τις μάταιοσ, ἀνομίᾳ θρασύσ, ἐγέλασεν εὐχαῖσ, ναυτίλους δ΄ ἐφθαρμένους θάσσειν φάραγγ΄ ἔφασκε τοῦ νόμου φόβῳ, κλύοντας ὡς θύοιμεν ἐνθάδε ξένουσ. ἔδοξε δ΄ ἡμῶν εὖ λέγειν τοῖς πλείοσι, θηρᾶν τε τῇ θεῷ σφάγια τἀπιχώρια. κἀν τῷδε πέτραν ἅτερος λιπὼν ξένοιν ἔστη κάρα τε διετίναξ΄ ἄνω κάτω κἀπεστέναξεν ὠλένας τρέμων ἄκρασ, μανίαις ἀλαίνων, καὶ βοᾷ κυναγὸς ὥσ· Πυλάδη, δέδορκας τήνδε; τήνδε δ΄ οὐχ ὁρᾷς ̔́αιδου δράκαιναν, ὥς με βούλεται κτανεῖν δειναῖς ἐχίδναις εἰς ἔμ΄ ἐστομωμένη; ἣ δ΄ ἐκ χιτώνων πῦρ πνέουσα καὶ φόνον πτεροῖς ἐρέσσει, μητέρ΄ ἀγκάλαις ἐμὴν ἔχουσα  πέτρινον ὄχθον, ὡς ἐπεμβάλῃ. οἴμοι, κτενεῖ με· ποῖ φύγω; παρῆν δ΄ ὁρᾶν οὐ ταῦτα μορφῆς σχήματ΄, ἀλλ΄ ἠλλάσσετο φθογγάς τε μόσχων καὶ κυνῶν ὑλάγματα,  ἃς φᾶσ΄  ̓ερινῦς ἱέναι μιμήματα.  ἡμεῖς δὲ συσταλέντεσ, ὡς θαμβούμενοι, σιγῇ καθήμεθ΄· ὃ δὲ χερὶ σπάσας ξίφοσ, μόσχους ὀρούσας ἐς μέσας λέων ὅπωσ, παίει σιδήρῳ λαγόνας ἐς πλευράς θ΄ ἱείσ, δοκῶν ̓ερινῦς θεὰς ἀμύνεσθαι τάδε, ὡς αἱματηρὸν πέλαγος ἐξανθεῖν ἁλόσ. κἀν τῷδε πᾶς τισ, ὡς ὁρᾷ βουφόρβια πίπτοντα καὶ πορθούμεν΄, ἐξωπλίζετο, κόχλους τε φυσῶν συλλέγων τ΄ ἐγχωρίουσ· πρὸς εὐτραφεῖς γὰρ καὶ νεανίας ξένους φαύλους μάχεσθαι βουκόλους ἡγούμεθα. πολλοὶ δ΄ ἐπληρώθημεν ἐν μακρῷ χρόνῳ. πίπτει δὲ μανίας πίτυλον ὁ ξένος μεθείσ, στάζων ἀφρῷ γένειον· ὡς δ΄ ἐσείδομεν προύργου πεσόντα, πᾶς ἀνὴρ ἔσχεν πόνον βάλλων ἀράσσων. ἅτερος δὲ τοῖν ξένοιν ἀφρόν τ΄ ἀπέψη σώματός τ΄ ἐτημέλει πέπλων τε προυκάλυπτεν εὐπήνους ὑφάσ, καραδοκῶν μὲν τἀπιόντα τραύματα, φίλον δὲ θεραπείαισιν ἄνδρ΄ εὐεργετῶν. ἔμφρων δ΄ ἀνᾴξας ὁ ξένος πεσήματος ἔγνω κλύδωνα πολεμίων προσκείμενον καὶ τὴν παροῦσαν συμφορὰν αὐτοῖν πέλασ, ᾤμωξέ θ΄· ἡμεῖς δ΄ οὐκ ἀνίεμεν πέτροις βάλλοντεσ, ἄλλος ἄλλοθεν προσκείμενοι. οὗ δὴ τὸ δεινὸν παρακέλευσμ΄ ἠκούσαμεν· Πυλάδη, θανούμεθ΄, ἀλλ΄ ὅπως θανούμεθα κάλλισθ΄· ἕπου μοι, φάσγανον σπάσας χερί.    ὡς δ΄ εἴδομεν δίπαλτα πολεμίων ξίφη, φυγῇ λεπαίας ἐξεπίμπλαμεν νάπασ. ἀλλ΄, εἰ φύγοι τισ, ἅτεροι προσκείμενοι ἔβαλλον αὐτούσ· εἰ δὲ τούσδ΄ ὠσαίατο, αὖθις τὸ νῦν ὑπεῖκον ἤρασσεν πέτροισ. ἀλλ΄ ἦν ἄπιστον· μυρίων γὰρ ἐκ χερῶν οὐδεὶς τὰ τῆς θεοῦ θύματ΄ εὐτύχει βαλών. μόλις δέ νιν τόλμῃ μὲν οὐ χειρούμεθα, κύκλῳ δὲ περιβαλόντες ἐξεκλέψαμεν πέτροισι χειρῶν φάσγαν΄, ἐς δὲ γῆν γόνυ καμάτῳ καθεῖσαν. πρὸς δ΄ ἄνακτα τῆσδε γῆς κομίζομέν νιν. ὃ δ΄ ἐσιδὼν ὅσον τάχος ἐς χέρνιβάς τε καὶ σφαγεῖ΄ ἔπεμπέ σοι. ηὔχου δὲ τοιάδ΄, ὦ νεᾶνί, σοι ξένων σφάγια παρεῖναι· κἂν ἀναλίσκῃς ξένους τοιούσδε, τὸν σὸν ̔ελλὰς ἀποτείσει φόνον δίκας τίνουσα τῆς ἐν Αὐλίδι σφαγῆσ.   Χορός θαυμάστ΄ ἔλεξας τὸν μανένθ΄, ὅστις ποτὲ ̔́ελληνος ἐκ γῆς πόντον ἦλθεν ἄξενον.    ̓ιφιγένεια εἶἑν· σὺ μὲν κόμιζε τοὺς ξένους μολών, τὰ δ΄ ἐνθάδ΄ ἡμεῖς ὅσια φροντιούμεθα   ὦ καρδία τάλαινα, πρὶν μὲν ἐς ξένους γαληνὸς ἦσθα καὶ φιλοικτίρμων ἀεί, ἐς θοὑμόφυλον ἀναμετρουμένη δάκρυ, ̔́ελληνας ἄνδρας ἡνίκ΄ ἐς χέρας λάβοισ. νῦν δ΄ ἐξ ὀνείρων οἷσιν ἠγριώμεθα, δοκοῦσ΄ ̓ορέστην μηκέθ΄ ἥλιον βλέπειν, δύσνουν με λήψεσθ΄, οἵτινές ποθ΄ ἥκετε. καὶ τοῦτ΄ ἄρ΄ ἦν ἀληθέσ, ᾐσθόμην, φίλαι· οἱ δυστυχεῖς γὰρ τοῖσι δυστυχεστέροις αὐτοὶ κακῶς πράξαντες οὐ φρονοῦσιν εὖ. ἀλλ΄ οὔτε πνεῦμα Διόθεν ἦλθε πώποτε, οὐ πορθμίσ, ἥτις διὰ πέτρας Συμπληγάδας ̔ελένην ἀπήγαγ΄ ἐνθάδ΄, ἥ μ΄ ἀπώλεσεν, Μενέλεών θ΄, ἵν΄ αὐτοὺς ἀντετιμωρησάμην, τὴν ἐνθάδ΄ Αὖλιν ἀντιθεῖσα τῆς ἐκεῖ, οὗ μ΄ ὥστε μόσχον Δαναί̈δαι χειρούμενοι ἔσφαζον, ἱερεὺς δ΄ ἦν ὁ γεννήσας πατήρ. οἴμοι  κακῶν γὰρ τῶν τότ΄ οὐκ ἀμνημονῶ   ὅσας γενείου χεῖρας ἐξηκόντισα γονάτων τε τοῦ τεκόντοσ, ἐξαρτωμένη, λέγουσα τοιάδ΄· ὦ πάτερ, νυμφεύομαι νυμφεύματ΄ αἰσχρὰ πρὸς σέθεν· μήτηρ δ΄ ἐμὲ σέθεν κατακτείνοντος ̓αργεῖαί τε νῦν ὑμνοῦσιν ὑμεναίοισιν, αὐλεῖται δὲ πᾶν μέλαθρον· ἡμεῖς δ΄ ὀλλύμεσθα πρὸς σέθεν. ̔́αιδης ̓αχιλλεὺς ἦν ἄρ΄, οὐχ ὁ Πηλέωσ, ὅν μοι προσείσας πόσιν, ἐν ἁρμάτων ὄχοις ἐς αἱματηρὸν γάμον ἐπόρθμευσας δόλῳ. ἐγὼ δὲ λεπτῶν ὄμμα διὰ καλυμμάτων ἔχουσ΄, ἀδελφόν τ΄ οὐκ ἀνειλόμην χεροῖν,   ὃς νῦν ὄλωλεν  οὐ κασιγνήτῃ στόμα συνῆψ΄ ὑπ΄ αἰδοῦσ, ὡς ἰοῦσ΄ ἐς Πηλέως μέλαθρα· πολλὰ δ΄ ἀπεθέμην ἀσπάσματα ἐς αὖθισ, ὡς ἥξουσ΄ ἐς ̓́αργος αὖ πάλιν. ὦ τλῆμον, εἰ τέθνηκασ, ἐξ οἵων καλῶν ἔρρεισ, ̓ορέστα, καὶ πατρὸς ζηλωμάτων   τὰ τῆς θεοῦ δὲ μέμφομαι σοφίσματα, ἥτις βροτῶν μὲν ἤν τις ἅψηται φόνου, ἢ καὶ λοχείας ἢ νεκροῦ θίγῃ χεροῖν, βωμῶν ἀπείργει, μυσαρὸν ὡς ἡγουμένη, αὐτὴ δὲ θυσίαις ἥδεται βροτοκτόνοισ. οὐκ ἔσθ΄ ὅπως ἔτεκεν ἂν ἡ Διὸς δάμαρ Λητὼ τοσαύτην ἀμαθίαν. ἐγὼ μὲν οὖν τὰ Ταντάλου θεοῖσιν ἑστιάματα ἄπιστα κρίνω, παιδὸς ἡσθῆναι βορᾷ, τοὺς δ΄ ἐνθάδ΄, αὐτοὺς ὄντας ἀνθρωποκτόνουσ, ἐς τὴν θεὸν τὸ φαῦλον ἀναφέρειν δοκῶ· οὐδένα γὰρ οἶμαι δαιμόνων εἶναι κακόν.     Χορός κυάνεαι κυάνεαι σύνοδοι θαλάσσασ, ἵν΄ οἶ- στρος ὁ πετόμενος ̓αργόθεν ἄ- ξενον ἐπ΄ οἶδμα διεπέρασεν   ̓ασιήτιδα γαῖαν Εὐρώπας διαμείψασ. τίνες ποτ΄ ἄρα τὸν εὔυδρον δονακόχλοα λιπόντες Εὐρώταν ἢ ῥεύματα σεμνὰ Δίρκας ἔβασαν ἔβασαν ἄμεικτον αἶαν, ἔνθα κούρᾳ δίᾳ τέγγει βωμοὺς καὶ περικίονας ναοὺς αἷμα βρότειον;   Χορός ἦ ῥοθίοις εἰλατίνας δικρότοισι κώπας ἔπλευ- σαν ἐπὶ πόντια κύματα, νά- ιον ὄχημα λινοπόροις αὔραισ, φιλόπλουτον ἅμιλλαν αὔξοντες μελάθροισιν; φίλα γὰρ ἐλπίς γ΄, ἐπί τε πήμασιν βροτῶν ἄπληστος ἀνθρώποισ, ὄλ- βου βάρος οἳ φέρονται πλάνητες ἐπ΄ οἶδμα πόλεις τε βαρβάρους περῶντεσ, κοινᾷ δόξᾳ· γνώμα δ΄ οἷς μὲν ἄκαιρος ὄλ- βου, τοῖς δ΄ ἐς μέσον ἥκει.   Χορός πῶς πέτρας τὰς συνδρομάδασ, πῶς Φινεϊδᾶν ἀύ̈- πνους ἀκτὰς ἐπέρασαν παρ΄ ἅλιον αἰγιαλὸν ἐπ΄ ̓αμφιτρί- τας ῥοθίῳ δραμόντεσ, ὅπου πεντήκοντα κορᾶν Νηρῄδων . . . . χοροὶ μέλπουσιν ἐγκύκλιοι, πλησιστίοισι πνοαῖς συριζόντων κατὰ πρύμναν εὐναίων πηδαλίων αὔραις <σὺν> νοτίαις ἢ πνεύμασι Ζεφύρου, τὰν πολυόρνιθον ἐπ΄ αἶ- αν, λευκὰν ἀκτάν, ̓αχιλῆ- ος δρόμους καλλισταδίουσ, ἄξεινον κατὰ πόντον;   Χορός εἴθ΄ εὐχαῖσιν δεσποσύνοις Λήδας ̔ελένα φίλα παῖς ἐλθοῦσα τύχοι τὰν Τρῳάδα λι- ποῦσα πόλιν, ἵν΄ ἀμφὶ χαί- τᾳ δρόσον αἱματηρὰν ἑλιχθεῖσα λαιμοτόμῳ δεσποίνας χειρὶ θάνοι ποινὰς δοῦσ΄ ἀντιπάλουσ. ἁδίσταν δ΄ ἀγγελίαν δεξαίμεσθ΄, ̔ελλάδος ἐκ γᾶς πλωτήρων εἴ τις ἔβα, δουλείας ἐμέθεν δειλαίας παυσίπονοσ· κἀν γὰρ ὀνείροισι συνεί- ην δόμοις πόλει τε πατρῴ- ᾳ, τερπνῶν ὕπνων ἀπόλαυ- σιν, κοινὰν χάριν ὄλβου.      Χορός ἀλλ΄ οἵδε χέρας δεσμοῖς δίδυμοι συνερεισθέντες χωροῦσι, νέον πρόσφαγμα θεᾶσ· σιγᾶτε, φίλαι. τὰ γὰρ ̔ελλήνων ἀκροθίνια δὴ ναοῖσι πέλας τάδε βαίνει· οὐδ΄ ἀγγελίας ψευδεῖς ἔλακεν βουφορβὸς ἀνήρ. ὦ πότνι΄, εἴ σοι τάδ΄ ἀρεσκόντως πόλις ἥδε τελεῖ, δέξαι θυσίασ, ἃς ὁ παρ΄ ἡμῖν νόμος οὐχ ὁσίας ̔́ελλησι διδοὺς ἀναφαίνει.    ̓ιφιγένεια εἶἑν· τὰ τῆς θεοῦ μὲν πρῶτον ὡς καλῶς ἔχῃ φροντιστέον μοι. μέθετε τῶν ξένων χέρασ, ὡς ὄντες ἱεροὶ μηκέτ΄ ὦσι δέσμιοι. ναοῦ δ΄ ἔσω στείχοντες εὐτρεπίζετε ἃ χρὴ ΄πὶ τοῖς παροῦσι καὶ νομίζεται. φεῦ· τίς ἆρα μήτηρ ἡ τεκοῦσ΄ ὑμᾶς ποτε πατήρ τ΄; ἀδελφή τ΄, εἰ γεγῶσα τυγχάνει   οἵων στερεῖσα διπτύχων νεανιῶν ἀνάδελφος ἔσται.   τὰς τύχας τίς οἶδ΄ ὅτῳ τοιαίδ΄ ἔσονται; πάντα γὰρ τὰ τῶν θεῶν ἐς ἀφανὲς ἕρπει, κοὐδὲν οἶδ΄ οὐδεὶς κακὸν <> ἡ γὰρ τύχη παρήγαγ΄ ἐς τὸ δυσμαθέσ. πόθεν ποθ΄ ἥκετ΄, ὦ ταλαίπωροι ξένοι; ὡς διὰ μακροῦ μὲν τήνδ΄ ἐπλεύσατε χθόνα, μακρὸν δ΄ ἀπ΄ οἴκων χρόνον ἔσεσθ΄ ἀεὶ κάτω.   ̓ορέστης τί ταῦτ΄ ὀδύρῃ, κἀπὶ τοῖς μέλλουσι νῷν κακοῖσι λυπεῖσ, ἥτις εἶ ποτ΄, ὦ γύναι; οὔτοι νομίζω σοφόν, ὃς ἂν μέλλων κτενεῖν οἴκτῳ τὸ δεῖμα τοὐλέθρου νικᾶν θέλῃ. οὐχ ὅστις ̔́αιδην ἐγγὺς ὄντ΄ οἰκτίζεται σωτηρίας ἄνελπισ· ὡς δύ΄ ἐξ ἑνὸς κακὼ συνάπτει, μωρίαν τ΄ ὀφλισκάνει θνῄσκει θ΄ ὁμοίωσ· τὴν τύχην δ΄ ἐᾶν χρεών. ἡμᾶς δὲ μὴ θρήνει σύ· τὰς γὰρ ἐνθάδε θυσίας ἐπιστάμεσθα καὶ γιγνώσκομεν.    ̓ιφιγένεια πότερος ἄρ΄ ὑμῶν ἐνθάδ΄ ὠνομασμένος Πυλάδης κέκληται; τόδε μαθεῖν πρῶτον θέλω.   ̓ορέστης ὅδ΄, εἴ τι δή σοι τοῦτ΄ ἐν ἡδονῇ μαθεῖν.   ̓ιφιγένεια ποίας πολίτης πατρίδος ̔́ελληνος γεγώσ;   ̓ορέστης τί δ΄ ἂν μαθοῦσα τόδε πλέον λάβοισ, γύναι;   ̓ιφιγένεια πότερον ἀδελφὼ μητρός ἐστον ἐκ μιᾶσ;   ̓ορέστης φιλότητί γ΄· ἐσμὲν δ΄ οὐ κασιγνήτω, γύναι.   ̓ιφιγένεια σοὶ δ΄ ὄνομα ποῖον ἔθεθ΄ ὁ γεννήσας πατήρ;   ̓ορέστης τὸ μὲν δίκαιον Δυστυχὴς καλοίμεθ΄ ἄν.   ̓ιφιγένεια οὐ τοῦτ΄ ἐρωτῶ· τοῦτο μὲν δὸς τῇ τύχῃ.   ̓ορέστης ἀνώνυμοι θανόντες οὐ γελῴμεθ΄ ἄν.   ̓ιφιγένεια τί δὲ φθονεῖς τοῦτο; ἦ φρονεῖς οὕτω μέγα;   ̓ορέστης τὸ σῶμα θύσεις τοὐμόν, οὐχὶ τοὔνομα.   ̓ιφιγένεια οὐδ΄ ἂν πόλιν φράσειας ἥτις ἐστί σοι;   ̓ορέστης ζητεῖς γὰρ οὐδὲν κέρδοσ, ὡς θανουμένῳ.   ̓ιφιγένεια χάριν δὲ δοῦναι τήνδε κωλύει τί σε;   ̓ορέστης τὸ κλεινὸν ̓́αργος πατρίδ΄ ἐμὴν ἐπεύχομαι.   ̓ιφιγένεια πρὸς θεῶν, ἀληθῶσ, ὦ ξέν΄, εἶ κεῖθεν γεγώσ;   ̓ορέστης ἐκ τῶν Μυκηνῶν <γ΄>, αἵ ποτ΄ ἦσαν ὄλβιαι.   ̓ιφιγένεια φυγὰς <δ΄> ἀπῆρας πατρίδοσ, ἢ ποίᾳ τύχῃ;   ̓ορέστης φεύγω τρόπον γε δή τιν΄ οὐχ ἑκὼν ἑκών.   ̓ιφιγένεια ἆρ΄ ἄν τί μοι φράσειας ὧν ἐγὼ θέλω;   ̓ορέστης ὡς ἐν παρέργῳ τῆς ἐμῆς δυσπραξίασ.   ̓ιφιγένεια καὶ μὴν ποθεινός γ΄ ἦλθες ἐξ ̓́αργους μολών.   ̓ορέστης οὔκουν ἐμαυτῷ γ΄· εἰ δὲ σοί, σὺ τοῦτ΄ ἔρα.   ̓ιφιγένεια Τροίαν ἴσως οἶσθ΄, ἧς ἁπανταχοῦ λόγοσ.   ̓ορέστης ὡς μήποτ΄ ὤφελόν γε μηδ΄ ἰδὼν ὄναρ.   ̓ιφιγένεια φασίν νιν οὐκέτ΄ οὖσαν οἴχεσθαι δορί.   ̓ορέστης ἔστιν γὰρ οὕτως οὐδ΄ ἄκραντ΄ ἠκούσατε.   ̓ιφιγένεια ̔ελένη δ΄ ἀφῖκται δῶμα Μενέλεω πάλιν;   ̓ορέστης ἥκει, κακῶς γ΄ ἐλθοῦσα τῶν ἐμῶν τινι.   ̓ιφιγένεια καὶ ποῦ ΄στι; κἀμοὶ γάρ τι προυφείλει κακόν.   ̓ορέστης Σπάρτῃ ξυνοικεῖ τῷ πάρος ξυνευνέτῃ.   ̓ιφιγένεια ὦ μῖσος εἰς ̔́ελληνασ, οὐκ ἐμοὶ μόνῃ.   ̓ορέστης ἀπέλαυσα κἀγὼ δή τι τῶν κείνης γάμων.   ̓ιφιγένεια νόστος δ΄ ̓αχαιῶν ἐγένεθ΄, ὡς κηρύσσεται;   ̓ορέστης ὡς πάνθ΄ ἅπαξ με συλλαβοῦσ΄ ἀνιστορεῖσ.   ̓ιφιγένεια πρὶν γὰρ θανεῖν σε, τοῦδ΄ ἐπαυρέσθαι θέλω.   ̓ορέστης ἔλεγχ΄, ἐπειδὴ τοῦδ΄ ἐρᾷσ· λέξω δ΄ ἐγώ.   ̓ιφιγένεια Κάλχας τις ἦλθε μάντις ἐκ Τροίας πάλιν;   ̓ορέστης ὄλωλεν, ὡς ἦν ἐν Μυκηναίοις λόγοσ.   ̓ιφιγένεια ὦ πότνι΄, ὡς εὖ.   τί γὰρ ὁ Λαέρτου γόνοσ;   ̓ορέστης οὔπω νενόστηκ΄ οἶκον, ἔστι δ΄, ὡς λόγοσ.   ̓ιφιγένεια ὄλοιτο, νόστου μήποτ΄ ἐς πάτραν τυχών.   ̓ορέστης μηδὲν κατεύχου· πάντα τἀκείνου νοσεῖ.   ̓ιφιγένεια Θέτιδος δ΄ ὁ τῆς Νηρῇδος ἔστι παῖς ἔτι;   ̓ορέστης οὐκ ἔστιν· ἄλλως λέκτρ΄ ἔγημ΄ ἐν Αὐλίδι.   ̓ιφιγένεια δόλια γάρ, ὡς ἴσασιν οἱ πεπονθότεσ.    ̓ορέστης τίς εἶ ποθ΄; ὡς εὖ πυνθάνῃ τἀφ΄ ̔ελλάδοσ.   ̓ιφιγένεια ἐκεῖθέν εἰμι· παῖς ἔτ΄ οὖσ΄ ἀπωλόμην.   ̓ορέστης ὀρθῶς ποθεῖς ἄρ΄ εἰδέναι τἀκεῖ, γύναι.   ̓ιφιγένεια τί δ΄ ὁ στρατηγόσ, ὃν λέγουσ΄ εὐδαιμονεῖν;   ̓ορέστης τίσ; οὐ γὰρ ὅν γ΄ ἐγᾦδα τῶν εὐδαιμόνων.   ̓ιφιγένεια ̓ατρέως ἐλέγετο δή τις ̓αγαμέμνων ἄναξ.   ̓ορέστης οὐκ οἶδ΄· ἄπελθε τοῦ λόγου τούτου, γύναι.   ̓ιφιγένεια μὴ πρὸς θεῶν, ἀλλ΄ εἴφ΄, ἵν΄ εὐφρανθῶ, ξένε.   ̓ορέστης τέθνηχ΄ ὁ τλήμων, πρὸς δ΄ ἀπώλεσέν τινα.   ̓ιφιγένεια τέθνηκε; ποίᾳ συμφορᾷ; τάλαιν΄ ἐγώ.   ̓ορέστης τί δ΄ ἐστέναξας τοῦτο; μῶν προσῆκέ σοι;   ̓ιφιγένεια τὸν ὄλβον αὐτοῦ τὸν πάροιθ΄ ἀναστένω.   ̓ορέστης δεινῶς γὰρ ἐκ γυναικὸς οἴχεται σφαγείσ.   ̓ιφιγένεια ὦ πανδάκρυτος ἡ κτανοῦσα . . . χὡ κτανών.   ̓ορέστης παῦσαί νυν ἤδη μηδ΄ ἐρωτήσῃς πέρα.   ̓ιφιγένεια τοσόνδε γ΄, εἰ ζῇ τοῦ ταλαιπώρου δάμαρ.   ̓ορέστης οὐκ ἔστι· παῖς νιν ὃν ἔτεχ΄, οὗτος ὤλεσεν.   ̓ιφιγένεια ὦ συνταραχθεὶς οἶκοσ. ὡς τί δὴ θέλων;   ̓ορέστης πατρὸς θανόντος τήνδε τιμωρούμενοσ.   ̓ιφιγένεια φεῦ· ὡς εὖ κακὸν δίκαιον εἰσεπράξατο.   ̓ορέστης ἀλλ΄ οὐ τὰ πρὸς θεῶν εὐτυχεῖ δίκαιος ὤν.   ̓ιφιγένεια λείπει δ΄ ἐν οἴκοις ἄλλον ̓αγαμέμνων γόνον;   ̓ορέστης λέλοιπεν ̓ηλέκτραν γε παρθένον μίαν.   ̓ιφιγένεια τί δέ; σφαγείσης θυγατρὸς ἔστι τις λόγοσ;   ̓ορέστης οὐδείς γε, πλὴν θανοῦσαν οὐχ ὁρᾶν φάοσ.   ̓ιφιγένεια τάλαιν΄ ἐκείνη χὡ κτανὼν αὐτὴν πατήρ.   ̓ορέστης κακῆς γυναικὸς χάριν ἄχαριν ἀπώλετο.   ̓ιφιγένεια ὁ τοῦ θανόντος δ΄ ἔστι παῖς ̓́αργει πατρόσ;   ̓ορέστης ἔστ΄, ἄθλιός γε, κοὐδαμοῦ καὶ πανταχοῦ.   ̓ιφιγένεια ψευδεῖς ὄνειροι, χαίρετ΄· οὐδὲν ἦτ΄ ἄρα.   ̓ορέστης οὐδ΄ οἱ σοφοί γε δαίμονες κεκλημένοι πτηνῶν ὀνείρων εἰσὶν ἀψευδέστεροι. πολὺς ταραγμὸς ἔν τε τοῖς θείοις ἔνι κἀν τοῖς βροτείοισ· ἓν δὲ λυπεῖται μόνον, ὃς οὐκ ἄφρων ὢν μάντεων πεισθεὶς λόγοις ὄλωλεν  ὡς ὄλωλε τοῖσιν εἰδόσιν.   Χορός φεῦ φεῦ· τί δ΄ ἡμεῖς οἵ τ΄ ἐμοὶ γεννήτορεσ; ἆρ΄ εἰσίν; ἆρ΄ οὐκ εἰσί; τίς φράσειεν ἄν;    ̓ιφιγένεια ἀκούσατ΄· ἐς γὰρ δή τιν΄ ἥκομεν λόγον, ὑμῖν τ΄ ὄνησιν, ὦ ξένοι, σπουδῆς ἅμα κἀμοί. τὸ δ΄ εὖ μάλιστά γ΄ οὕτω γίγνεται, εἰ πᾶσι ταὐτὸν πρᾶγμ΄ ἀρεσκόντως ἔχει. θέλοις ἄν, εἰ σῴσαιμί σ΄, ἀγγεῖλαί τί μοι πρὸς ̓́αργος ἐλθὼν τοῖς ἐμοῖς ἐκεῖ φίλοισ, δέλτον τ΄ ἐνεγκεῖν, ἥν τις οἰκτίρας ἐμὲ ἔγραψεν αἰχμάλωτοσ, οὐχὶ τὴν ἐμὴν φονέα νομίζων χεῖρα, τοῦ νόμου δ΄ ὕπο θνῄσκειν τὰ τῆς θεοῦ, τάδε δίκαι΄ ἡγουμένησ; οὐδένα γὰρ εἶχον ὅστις ἀγγείλαι μολὼν ἐς ̓́αργος αὖθισ, τάς <τ΄> ἐμὰς ἐπιστολὰς πέμψειε σωθεὶς τῶν ἐμῶν φίλων τινί. σὺ δ΄  εἶ γάρ, ὡς ἔοικασ, οὔτε δυσμενὴς καὶ τὰς Μυκήνας οἶσθα χοὓς κἀγὼ θέλω   σώθητι, καὶ σὺ μισθὸν οὐκ αἰσχρὸν λαβών, κούφων ἕκατι γραμμάτων σωτηρίαν. οὗτος δ΄, ἐπείπερ πόλις ἀναγκάζει τάδε, θεᾷ γενέσθω θῦμα χωρισθεὶς σέθεν.   ̓ορέστης καλῶς ἔλεξας τἄλλα πλὴν ἕν, ὦ ξένη· τὸ γὰρ σφαγῆναι τόνδε μοι βάρος μέγα. ὁ ναυστολῶν γάρ εἰμ΄ ἐγὼ τὰς συμφοράσ, οὗτος δὲ συμπλεῖ τῶν ἐμῶν μόχθων χάριν. οὔκουν δίκαιον ἐπ΄ ὀλέθρῳ τῷ τοῦδ΄ ἐμὲ χάριν τίθεσθαι καὐτὸν ἐκδῦναι κακῶν. ἀλλ΄ ὣς γενέσθω· τῷδε μὲν δέλτον δίδου· πέμψει γὰρ ̓́αργοσ, ὥστε σοι καλῶς ἔχειν· ἡμᾶς δ΄ ὁ χρῄζων κτεινέτω. τὰ τῶν φίλων αἴσχιστον ὅστις καταβαλὼν ἐς ξυμφορὰς αὐτὸς σέσῳσται. τυγχάνει δ΄ ὅδ΄ ὢν φίλοσ, ὃν οὐδὲν ἧσσον ἢ ΄μὲ φῶς ὁρᾶν θέλω.   ̓ιφιγένεια ὦ λῆμ΄ ἄριστον, ὡς ἀπ΄ εὐγενοῦς τινος ῥίζης πέφυκας τοῖς φίλοις τ΄ ὀρθῶς φίλοσ. τοιοῦτος εἴη τῶν ἐμῶν ὁμοσπόρων ὅσπερ λέλειπται. καὶ γὰρ οὐδ΄ ἐγώ, ξένοι, ἀνάδελφός εἰμι, πλὴν ὅσ΄ οὐχ ὁρῶσά νιν. ἐπεὶ δὲ βούλῃ ταῦτα, τόνδε πέμψομεν δέλτον φέροντα, σὺ δὲ θανῇ· πολλὴ δέ τις προθυμία σε τοῦδ΄ ἔχουσα τυγχάνει.    ̓ορέστης θύσει δὲ τίς με καὶ τὰ δεινὰ τλήσεται;   ̓ιφιγένεια ἐγώ· θεᾶς γὰρ τῆσδε προστροπὴν ἔχω.   ̓ορέστης ἄζηλά γ΄, ὦ νεᾶνι, κοὐκ εὐδαίμονα.   ̓ιφιγένεια ἀλλ΄ εἰς ἀνάγκην κείμεθ΄, ἣν φυλακτέον.   ̓ορέστης αὐτὴ ξίφει θύουσα θῆλυς ἄρσενασ;   ̓ιφιγένεια οὔκ, ἀλλὰ χαίτην ἀμφὶ σὴν χερνίψομαι.   ̓ορέστης ὁ δὲ σφαγεὺς τίσ; εἰ τάδ΄ ἱστορεῖν με χρή.   ̓ιφιγένεια ἔσω δόμων τῶνδ΄ εἰσὶν οἷς μέλει τάδε.   ̓ορέστης τάφος δὲ ποῖος δέξεταί μ΄, ὅταν θάνω;   ̓ιφιγένεια πῦρ ἱερὸν ἔνδον χάσμα τ΄ εὐρωπὸν πέτρασ.   ̓ορέστης φεῦ· πῶς ἄν μ΄ ἀδελφῆς χεὶρ περιστείλειεν ἄν;   ̓ιφιγένεια μάταιον εὐχήν, ὦ τάλασ, ὅστις ποτ΄ εἶ, ηὔξω· μακρὰν γὰρ βαρβάρου ναίει χθονόσ. οὐ μήν, ἐπειδὴ τυγχάνεις ̓αργεῖος ὤν, ἀλλ΄ ὧν γε δυνατὸν οὐδ΄ ἐγὼ λείψω χάριν. πολύν τε γάρ σοι κόσμον ἐνθήσω τάφῳ, ξανθῷ τ΄ ἐλαίῳ σῶμα σὸν κατασβέσω, καὶ τῆς ὀρείας ἀνθεμόρρυτον γάνος ξουθῆς μελίσσης ἐς πυρὰν βαλῶ σέθεν. ἀλλ΄ εἶμι δέλτον τ΄ ἐκ θεᾶς ἀνακτόρων οἴσω· τὸ μέντοι δυσμενὲς μὴ ΄μοὶ λάβῃσ. φυλάσσετ΄ αὐτούσ, πρόσπολοι, δεσμῶν ἄτερ   ἴσως ἄελπτα τῶν ἐμῶν φίλων τινὶ πέμψω πρὸς ̓́αργοσ, ὃν μάλιστ΄ ἐγὼ φιλῶ, καὶ δέλτος αὐτῷ ζῶντας οὓς δοκεῖ θανεῖν λέγουσα πιστὰς ἡδονὰς ἀπαγγελεῖ.     Χορός κατολοφύρομαι σὲ τὸν χερνίβων ῥανίσι μελόμενον αἱμακταῖσ.   ̓ορέστης οἶκτος γὰρ οὐ ταῦτ΄, ἀλλὰ χαίρετ΄, ὦ ξέναι.    Χορός σὲ δὲ τύχας μάκαροσ, ὦ νεανία, σεβόμεθ΄, ἐς πάτραν ὅτι ποτ΄ ἐπεμβάσῃ.   Πυλάδης ἄζηλά τοι φίλοισι, θνῃσκόντων φίλων.    Χορός ὦ σχέτλιοι πομπαί. φεῦ φεῦ, διόλλυσαι. αἰαῖ αἰαῖ. πότερος ὁ μᾶλλον; ἔτι γὰρ ἀμφίλογα δίδυμα μέμονε φρήν, σὲ πάρος ἢ σὲ ἀναστενάξω γόοισ.    ̓ορέστης Πυλάδη, πέπονθας ταὐτὸ πρὸς θεῶν ἐμοί;   Πυλάδης οὐκ οἶδ΄· ἐρωτᾷς οὐ λέγειν ἔχοντά με.   ̓ορέστης τίς ἐστὶν ἡ νεᾶνισ; ὡς ̔ελληνικῶς ἀνήρεθ΄ ἡμᾶς τούς τ΄ ἐν ̓ιλίῳ πόνους νόστον τ΄ ̓αχαιῶν τόν τ΄ ἐν οἰωνοῖς σοφὸν Κάλχαντ΄ ̓αχιλλέως τ΄ ὄνομα, καὶ τὸν ἄθλιον ̓αγαμέμνον΄ ὡς ᾤκτιρ΄ ἀνηρώτα τέ με γυναῖκα παῖδάς τε. ἔστιν ἡ ξένη γένος ἐκεῖθεν ̓αργεία τισ· οὐ γὰρ ἄν ποτε δέλτον τ΄ ἔπεμπε καὶ τάδ΄ ἐξεμάνθανεν, ὡς κοινὰ πράσσουσ΄, ̓́αργος εἰ πράσσει καλῶσ.   Πυλάδης ἔφθης με μικρόν· ταὐτὰ δὲ φθάσας λέγεισ, πλὴν ἕν· τὰ γὰρ τῶν βασιλέων παθήματα ἴσασι πάντεσ, ὧν ἐπιστροφή τις ἦν. ἀτὰρ διῆλθον χἅτερον λόγον τινά.   ̓ορέστης τίν΄; ἐς τὸ κοινὸν δοὺς ἄμεινον ἂν μάθοισ.   Πυλάδης αἰσχρὸν θανόντος σοῦ βλέπειν ἡμᾶς φάοσ· κοινῇ τ΄ ἔπλευσα . . . δεῖ με καὶ κοινῇ θανεῖν. καὶ δειλίαν γὰρ καὶ κάκην κεκτήσομαι ̓́αργει τε Φωκέων τ΄ ἐν πολυπτύχῳ χθονί, δόξω δὲ τοῖς πολλοῖσι  πολλοὶ γὰρ κακοί   προδοὺς σεσῷσθαί σ΄ αὐτὸς εἰς οἴκους μόνος ἢ καὶ φονεύσας ἐπὶ νοσοῦσι δώμασι ῥάψαι μόρον σοι σῆς τυραννίδος χάριν, ἔγκληρον ὡς δὴ σὴν κασιγνήτην γαμῶν. ταῦτ΄ οὖν φοβοῦμαι καὶ δι΄ αἰσχύνης ἔχω, κοὐκ ἔσθ΄ ὅπως οὐ χρὴ συνεκπνεῦσαί μέ σοι καὶ σὺν σφαγῆναι καὶ πυρωθῆναι δέμασ, φίλον γεγῶτα καὶ φοβούμενον ψόγον.    ̓ορέστης εὔφημα φώνει· τἀμὰ δεῖ φέρειν κακά, ἁπλᾶς δὲ λύπας ἐξόν, οὐκ οἴσω διπλᾶσ. ὃ γὰρ σὺ λυπρὸν κἀπονείδιστον λέγεισ, ταὔτ΄ ἔστιν ἡμῖν, εἴ σε συμμοχθοῦντ΄ ἐμοὶ κτενῶ· τὸ μὲν γὰρ εἰς ἔμ΄ οὐ κακῶς ἔχει, πράσσονθ΄ ἃ πράσσω πρὸς θεῶν, λῦσαι βίον. σὺ δ΄ ὄλβιός τ΄ εἶ, καθαρά τ΄, οὐ νοσοῦντ΄, ἔχεις μέλαθρ΄, ἐγὼ δὲ δυσσεβῆ καὶ δυστυχῆ. σωθεὶς δέ, παῖδας ἐξ ἐμῆς ὁμοσπόρου κτησάμενοσ, ἣν ἔδωκά σοι δάμαρτ΄ ἔχειν   ὄνομά τ΄ ἐμοῦ γένοιτ΄ ἄν, οὐδ΄ ἄπαις δόμος πατρῷος οὑμὸς ἐξαλειφθείη ποτ΄ ἄν. ἀλλ΄ ἕρπε καὶ ζῆ καὶ δόμους οἴκει πατρόσ. ὅταν δ΄ ἐς ̔ελλάδ΄ ἵππιόν τ΄ ̓́αργος μόλῃσ, πρὸς δεξιᾶς σε τῆσδ΄ ἐπισκήπτω τάδε· τύμβον τε χῶσον κἀπίθες μνημεῖά μοι, καὶ δάκρυ΄ ἀδελφὴ καὶ κόμας δότω τάφῳ. ἄγγελλε δ΄ ὡς ὄλωλ΄ ὑπ΄ ̓αργείας τινὸς γυναικόσ, ἀμφὶ βωμὸν ἁγνισθεὶς φόνῳ. καὶ μὴ προδῷς μου τὴν κασιγνήτην ποτέ, ἔρημα κήδη καὶ δόμους ὁρῶν πατρόσ. καὶ χαῖρ΄· ἐμῶν γὰρ φίλτατόν σ΄ ηὗρον φίλων, ὦ συγκυναγὲ καὶ συνεκτραφεὶς ἐμοί, ὦ πόλλ΄ ἐνεγκὼν τῶν ἐμῶν ἄχθη κακῶν. ἡμᾶς δ΄ ὁ Φοῖβος μάντις ὢν ἐψεύσατο· τέχνην δὲ θέμενος ὡς προσώταθ΄ ̔ελλάδος ἀπήλασ΄, αἰδοῖ τῶν πάρος μαντευμάτων. ᾧ πάντ΄ ἐγὼ δοὺς τἀμὰ καὶ πεισθεὶς λόγοισ, μητέρα κατακτὰς αὐτὸς ἀνταπόλλυμαι.   Πυλάδης ἔσται τάφος σοι, καὶ κασιγνήτης λέχος οὐκ ἂν προδοίην, ὦ τάλασ, ἐπεί σ΄ ἐγὼ θανόντα μᾶλλον ἢ βλέπονθ΄ ἕξω φίλον. ἀτὰρ τὸ τοῦ θεοῦ σ΄ οὐ διέφθορέν γέ πω μάντευμα· καίτοι γ΄ ἐγγὺς ἕστηκας φόνου. ἀλλ΄ ἔστιν, ἔστιν, ἡ λίαν δυσπραξία λίαν διδοῦσα μεταβολάσ, ὅταν τύχῃ.   ̓ορέστης σίγα· τὰ Φοίβου δ΄ οὐδὲν ὠφελεῖ μ΄ ἔπη· γυνὴ γὰρ ἥδε δωμάτων ἔξω περᾷ.    ̓ιφιγένεια ἀπέλθεθ΄ ὑμεῖς καὶ παρευτρεπίζετε τἄνδον μολόντες τοῖς ἐφεστῶσι σφαγῇ. δέλτου μὲν αἵδε πολύθυροι διαπτυχαί, ξένοι, πάρεισιν· ἃ δ΄ ἐπὶ τοῖσδε βούλομαι, ἀκούσατ΄. οὐδεὶς αὑτὸς ἐν πόνοις <τ΄> ἀνὴρ ὅταν τε πρὸς τὸ θάρσος ἐκ φόβου πέσῃ. ἐγὼ δὲ ταρβῶ μὴ ἀπονοστήσας χθονὸς θῆται παρ΄ οὐδὲν τὰς ἐμὰς ἐπιστολὰς ὁ τήνδε μέλλων δέλτον εἰς ̓́αργος φέρειν.   ̓ορέστης τί δῆτα βούλῃ; τίνος ἀμηχανεῖς πέρι;   ̓ιφιγένεια ὅρκον δότω μοι τάσδε πορθμεύσειν γραφὰς πρὸς ̓́αργοσ, οἷσι βούλομαι πέμψαι φίλων.   ̓ορέστης ἦ κἀντιδώσεις τῷδε τοὺς αὐτοὺς λόγουσ;   ̓ιφιγένεια τί χρῆμα δράσειν ἢ τί μὴ δράσειν; λέγε.   ̓ορέστης ἐκ γῆς ἀφήσειν μὴ θανόντα βαρβάρου.   ̓ιφιγένεια δίκαιον εἶπασ· πῶς γὰρ ἀγγείλειεν ἄν;   ̓ορέστης ἦ καὶ τύραννος ταῦτα συγχωρήσεται;   ̓ιφιγένεια ναί. πείσω σφε, καὐτὴ ναὸς εἰσβήσω σκάφοσ.   ̓ορέστης ὄμνυ· σὺ δ΄ ἔξαρχ΄ ὅρκον ὅστις εὐσεβήσ.   ̓ιφιγένεια δώσω, λέγειν χρή, τήνδε τοῖσι σοῖς φίλοισ.   Πυλάδης τοῖς σοῖς φίλοισι γράμματ΄ ἀποδώσω τάδε.   ̓ιφιγένεια κἀγὼ σὲ σώσω κυανέας ἔξω πέτρασ.   Πυλάδης τίν΄ οὖν ἐπόμνυς τοισίδ΄ ὅρκιον θεῶν;   ̓ιφιγένεια ̓́αρτεμιν, ἐν ἧσπερ δώμασιν τιμὰς ἔχω.   Πυλάδης ἐγὼ δ΄ ἄνακτά γ΄ οὐρανοῦ, σεμνὸν Δία.   ̓ιφιγένεια εἰ δ΄ ἐκλιπὼν τὸν ὅρκον ἀδικοίης ἐμέ;   Πυλάδης ἄνοστος εἴην· τί δὲ σύ, μὴ σῴσασά με;   ̓ιφιγένεια μήποτε κατ΄ ̓́αργος ζῶσ΄ ἴχνος θείην ποδόσ.   Πυλάδης ἄκουε δή νυν ὃν παρήλθομεν λόγον.   ̓ιφιγένεια ἀλλ΄ αὖθις ἔσται καινόσ, ἢν καλῶς ἔχῃ.   Πυλάδης ἐξαίρετόν μοι δὸς τόδ΄, ἤν τι ναῦς πάθῃ, χἡ δέλτος ἐν κλύδωνι χρημάτων μέτα ἀφανὴς γένηται, σῶμα δ΄ ἐκσῴσω μόνον, τὸν ὅρκον εἶναι τόνδε μηκέτ΄ ἔμπεδον.   ̓ιφιγένεια ἀλλ΄ οἶσθ΄ ὃ δράσω; πολλὰ γὰρ πολλῶν κυρεῖ· τἀνόντα κἀγγεγραμμέν΄ ἐν δέλτου πτυχαῖς λόγῳ φράσω σοι πάντ΄ ἀναγγεῖλαι φίλοισ. ἐν ἀσφαλεῖ γάρ· ἢν μὲν ἐκσῴσῃς γραφήν, αὐτὴν φράσει σιγῶσα τἀγγεγραμμένα· ἢν δ΄ ἐν θαλάσσῃ γράμματ΄ ἀφανισθῇ τάδε, τὸ σῶμα σῴσας τοὺς λόγους σῴσεις ἐμοί.   Πυλάδης καλῶς ἔλεξας τῶν θεῶν ἐμοῦ θ΄ ὕπερ. σήμαινε δ΄ ᾧ χρὴ τάσδ΄ ἐπιστολὰς φέρειν πρὸς ̓́αργος ὅ τι τε χρὴ κλύοντα σοῦ λέγειν.    ̓ιφιγένεια ἄγγελλ΄ ̓ορέστῃ, παιδὶ τῷ ̓αγαμέμνονοσ· ̔η ΄ν Αὐλίδι σφαγεῖσ΄ ἐπιστέλλει τάδε ζῶσ΄ ̓ιφιγένεια, τοῖς ἐκεῖ δ΄ οὐ ζῶσ΄ ἔτι     ̓ορέστης ποῦ δ΄ ἔστ΄ ἐκείνη; κατθανοῦσ΄ ἥκει πάλιν;   ̓ιφιγένεια ἥδ΄ ἣν ὁρᾷς σύ· μὴ λόγοις ἔκπλησσέ με. Κόμισαί μ΄ ἐς ̓́αργοσ, ὦ σύναιμε, πρὶν θανεῖν, ἐκ βαρβάρου γῆς καὶ μετάστησον θεᾶς σφαγίων, ἐφ΄ οἷσι ξενοφόνους τιμὰς ἔχω.   ̓ορέστης Πυλάδη, τί λέξω; ποῦ ποτ΄ ὄνθ΄ ηὑρήμεθα;   ̓ιφιγένεια ἢ σοῖς ἀραία δώμασιν γενήσομαι.   Πυλάδης ̓ορέστα  ;   ̓ιφιγένεια ἵν΄ αὖθις ὄνομα δὶς κλύων μάθῃσ.   Πυλάδης ὦ θεοί.   ̓ιφιγένεια τί τοὺς θεοὺς ἀνακαλεῖς ἐν τοῖς ἐμοῖσ;   Πυλάδης οὐδέν· πέραινε δ΄· ἐξέβην γὰρ ἄλλοσε. τάχ΄ οὐκ ἐρωτῶν σ΄ εἰς ἄπιστ΄ ἀφίξομαι.   ̓ιφιγένεια λέγ΄ οὕνεκ΄ ἔλαφον ἀντιδοῦσά μου θεὰ ̓́αρτεμις ἔσῳσέ μ΄, ἣν ἔθυσ΄ ἐμὸς πατήρ, δοκῶν ἐς ἡμᾶς ὀξὺ φάσγανον βαλεῖν, ἐς τήνδε δ΄ ᾤκισ΄ αἶαν. αἵδ΄ ἐπιστολαί, τάδ΄ ἐστὶ τἀν δέλτοισιν ἐγγεγραμμένα.   Πυλάδης ὦ ῥᾳδίοις ὅρκοισι περιβαλοῦσά με, κάλλιστα δ΄ ὀμόσασ΄, οὐ πολὺν σχήσω χρόνον, τὸν δ΄ ὅρκον ὃν κατώμοσ΄ ἐμπεδώσομεν. ἰδού, φέρω σοι δέλτον ἀποδίδωμί τε, ̓ορέστα, τῆσδε σῆς κασιγνήτης πάρα.   ̓ορέστης δέχομαι· παρεὶς δὲ γραμμάτων διαπτυχὰς τὴν ἡδονὴν πρῶτ΄ οὐ λόγοις αἱρήσομαι. ὦ φιλτάτη μοι σύγγον΄, ἐκπεπληγμένος ὅμως σ΄ ἀπίστῳ περιβαλὼν βραχίονι ἐς τέρψιν εἶμι, πυθόμενος θαυμάστ΄ ἐμοί.    Χορός ξέν΄, οὐ δικαίως τῆς θεοῦ τὴν πρόσπολον χραίνεις ἀθίκτοις περιβαλὼν πέπλοις χέρα.   ̓ορέστης ὦ συγκασιγνήτη τε κἀκ ταὐτοῦ πατρὸς ̓αγαμέμνονος γεγῶσα, μή μ΄ ἀποστρέφου, ἔχουσ΄ ἀδελφόν, οὐ δοκοῦσ΄ ἕξειν ποτέ.   ̓ιφιγένεια ἐγώ σ΄ ἀδελφὸν τὸν ἐμόν; οὐ παύσῃ λέγων; τὸ δ΄ ̓́αργος αὐτοῦ μεστὸν ἥ τε Ναυπλία.   ̓ορέστης οὐκ ἔστ΄ ἐκεῖ σόσ, ὦ τάλαινα, σύγγονοσ.   ̓ιφιγένεια ἀλλ΄ ἡ Λάκαινα Τυνδαρίς σ΄ ἐγείνατο;   ̓ορέστης Πέλοπός γε παιδὶ παιδόσ, οὗ ΄κπέφυκ΄ ἐγώ.   ̓ιφιγένεια τί φῄσ; ἔχεις τι τῶνδέ μοι τεκμήριον;   ̓ορέστης ἔχω· πατρῴων ἐκ δόμων τι πυνθάνου.   ̓ιφιγένεια οὐκοῦν λέγειν μὲν χρὴ σέ, μανθάνειν δ΄ ἐμέ.   ̓ορέστης λέγοιμ΄ ἄν, ἀκοῇ πρῶτον ̓ηλέκτρας τάδε· ̓ατρέως Θυέστου τ΄ οἶσθα γενομένην ἔριν;   ̓ιφιγένεια ἤκουσα· χρυσῆς ἀρνὸς ἦν νείκη πέρι.   ̓ορέστης ταῦτ΄ οὖν ὑφήνασ΄ οἶσθ΄ ἐν εὐπήνοις ὑφαῖσ;   ̓ιφιγένεια ὦ φίλτατ΄, ἐγγὺς τῶν ἐμῶν κάμπτεις φρενῶν.   ̓ορέστης εἰκώ τ΄ ἐν ἱστοῖς ἡλίου μετάστασιν;   ̓ιφιγένεια ὕφηνα καὶ τόδ΄ εἶδος εὐμίτοις πλοκαῖσ.   ̓ορέστης καὶ λούτρ΄ ἐς Αὖλιν μητρὸς ἀνεδέξω πάρα;   ̓ιφιγένεια οἶδ΄· οὐ γὰρ ὁ γάμος ἐσθλὸς ὤν μ΄ ἀφείλετο.   ̓ορέστης τί γάρ; κόμας σὰς μητρὶ δοῦσα σῇ φέρειν;   ̓ιφιγένεια μνημεῖά γ΄ ἀντὶ σώματος τοὐμοῦ τάφῳ.   ̓ορέστης ἃ δ΄ εἶδον αὐτόσ, τάδε φράσω τεκμήρια· Πέλοπος παλαιὰν ἐν δόμοις λόγχην πατρόσ, ἣν χερσὶ πάλλων παρθένον Πισάτιδα ἐκτήσαθ΄ ̔ιπποδάμειαν, Οἰνόμαον κτανών, ἐν παρθενῶσι τοῖσι σοῖς κεκρυμμένην.    ̓ιφιγένεια ὦ φίλτατ΄, οὐδὲν ἄλλο, φίλτατος γὰρ εἶ, ἔχω σ΄, ̓ορέστα, τηλύγετον χθονὸς ἀπὸ πατρίδος  ̓αργόθεν, ὦ φίλοσ.     ̓ορέστης κἀγώ σε τὴν θανοῦσαν, ὡς δοξάζεται. κατὰ δὲ δάκρυ, κατὰ δὲ γόος ἅμα χαρᾷ τὸ σὸν νοτίζει βλέφαρον, ὡσαύτως δ΄ ἐμόν.   ̓ιφιγένεια τόδ΄ ἔτι βρέφος ἔλιπον ἀγκάλαισι νεαρὸν τροφοῦ νεαρὸν ἐν δόμοισ. ὦ κρεῖσσον ἢ λόγοισιν εὐτυχοῦσά μου ψυχά, τί φῶ; θαυμάτων πέρα καὶ λόγου πρόσω τάδ΄ ἐπέβα.   ̓ορέστης τὸ λοιπὸν εὐτυχοῖμεν ἀλλήλων μέτα.   ̓ιφιγένεια ἄτοπον ἁδονὰν ἔλαβον, ὦ φίλαι· δέδοικα δ΄ ἐκ χερῶν με μὴ πρὸς αἰθέρα ἀμπτάμενος φύγῃ· ἰὼ Κυκλωπὶς ἑστία· ἰὼ πατρίσ, Μυκήνα φίλα, χάριν ἔχω ζόασ, χάριν ἔχω τροφᾶσ, ὅτι μοι συνομαίμονα τόνδε δόμοις ἐξεθρέψω φάοσ.   ̓ορέστης γένει μὲν εὐτυχοῦμεν, ἐς δὲ συμφοράσ, ὦ σύγγον΄, ἡμῶν δυστυχὴς ἔφυ βίοσ.   ̓ιφιγένεια ἐγᾦδ΄ ἁ μέλεοσ, οἶδ΄, ὅτε φάσγανον δέρᾳ θῆκέ μοι μελεόφρων πατήρ.   ̓ορέστης οἴμοι. δοκῶ γὰρ οὐ παρών σ΄ ὁρᾶν ἐκεῖ.   ̓ιφιγένεια ἀνυμέναιοσ, <ὦ> σύγγον΄, ̓αχιλλέως ἐς κλισίαν λέκτρων δολίαν ὅτ΄ ἀγόμαν· παρὰ δὲ βωμὸν ἦν δάκρυα καὶ γόοι. φεῦ φεῦ χερνίβων <τῶν> ἐκεῖ.   ̓ορέστης ᾤμωξα κἀγὼ τόλμαν ἣν ἔτλη πατήρ.   ̓ιφιγένεια ἀπάτορ΄ ἀπάτορα πότμον ἔλαχον. ἄλλα δ΄ ἐξ ἄλλων κυρεῖ δαίμονος τύχᾳ τινόσ.   ̓ορέστης εἰ σόν γ΄ ἀδελφόν, ὦ τάλαιν΄, ἀπώλεσασ.    ̓ιφιγένεια ὦ μελέα δεινᾶς τόλμασ. δείν΄ ἔτλαν δείν΄ ἔτλαν, ὤμοι σύγγονε. παρὰ δ΄ ὀλίγον ἀπέφυγες ὄλεθρον ἀνόσιον ἐξ ἐμᾶν δαϊχθεὶς χερῶν. ἁ δ΄ ἐπ΄ αὐτοῖσι τίς τελευτά; τίς τύχα μοι συγχωρήσει; τίνα σοι πόρον εὑρομένα   πάλιν ἀπὸ πόλεωσ, ἀπὸ φόνου πέμψω πατρίδ΄ ἐς ̓αργείαν, πρὶν ἐπὶ ξίφος αἵματι σῷ πελάσαι; τόδε τόδε σόν, ὦ μελέα ψυχά, χρέος ἀνευρίσκειν. πότερον κατὰ χέρσον, οὐχὶ ναί̈  ; ἀλλὰ ποδῶν ῥιπᾷ θανάτῳ πελάσεις ἄρα βάρβαρα φῦλα καὶ δι΄ ὁδοὺς ἀνόδους στείχων· διὰ κυανέας μὴν στενοπόρου πέτρας μακρὰ κέλευθα να- ί̈οισιν δρασμοῖσ. τάλαινα, τάλαινα. τίς ἂν οὖν τάδ΄ ἂν ἢ θεὸς ἢ βροτὸς ἢ τί τῶν ἀδοκήτων, πόρον ἄπορον ἐξανύσασ, δυοῖν τοῖν μόνοιν ̓ατρείδαιν <φαίνοι> κακῶν ἔκλυσιν;     Χορός ἐν τοῖσι θαυμαστοῖσι καὶ μύθων πέρα τάδ΄ εἶδον αὐτὴ κοὐ κλύουσ΄ ἀπαγγελῶ.   Πυλάδης τὸ μὲν φίλους ἐλθόντας εἰς ὄψιν φίλων, ̓ορέστα, χειρῶν περιβολὰς εἰκὸς λαβεῖν· λήξαντα δ΄ οἴκτων κἀπ΄ ἐκεῖν΄ ἐλθεῖν χρεών, ὅπως τὸ κλεινὸν ὄνομα τῆς σωτηρίας λαβόντες ἐκ γῆς βησόμεσθα βαρβάρου. σοφῶν γὰρ ἀνδρῶν ταῦτα, μὴ ΄κβάντας τύχησ, καιρὸν λαβόντασ, ἡδονὰς ἄλλας λαβεῖν.   ̓ορέστης καλῶς ἔλεξασ· τῇ τύχῃ δ΄ οἶμαι μέλειν τοῦδε ξὺν ἡμῖν· ἢν δέ τις πρόθυμος ᾖ, σθένειν τὸ θεῖον μᾶλλον εἰκότως ἔχει.   ̓ιφιγένεια μηδέν μ΄ ἐπίσχῃ γ΄· οὐδ΄ ἀποστήσει λόγου, πρῶτον πυθέσθαι τίνα ποτ΄ ̓ηλέκτρα πότμον εἴληχε βιότου· φίλα γὰρ ἔστε πάντ΄ ἐμοί.   ̓ορέστης τῷδε ξυνοικεῖ βίον ἔχουσ΄ εὐδαίμονα.   ̓ιφιγένεια οὗτος δὲ ποδαπὸς καὶ τίνος πέφυκε παῖσ;   ̓ορέστης Στρόφιος ὁ Φωκεὺς τοῦδε κλῄζεται πατήρ.   ̓ιφιγένεια ὁ δ΄ ἐστί γ΄ ̓ατρέως θυγατρόσ, ὁμογενὴς ἐμόσ;   ̓ορέστης ἀνεψιός γε, μόνος ἐμοὶ σαφὴς φίλοσ.   ̓ιφιγένεια οὐκ ἦν τόθ΄ οὗτος ὅτε πατὴρ ἔκτεινέ με.   ̓ορέστης οὐκ ἦν· χρόνον γὰρ Στρόφιος ἦν ἄπαις τινά.   ̓ιφιγένεια χαῖρ΄ ὦ πόσις μοι τῆς ἐμῆς ὁμοσπόρου.   ̓ορέστης κἀμός γε σωτήρ, οὐχὶ συγγενὴς μόνον.   ̓ιφιγένεια τὰ δεινὰ δ΄ ἔργα πῶς ἔτλης μητρὸς πέρι;   ̓ορέστης σιγῶμεν αὐτά· πατρὶ τιμωρῶν ἐμῷ.   ̓ιφιγένεια ἡ δ΄ αἰτία τίς ἀνθ΄ ὅτου κτείνει πόσιν;   ̓ορέστης ἔα τὰ μητρόσ· οὐδὲ σοὶ κλύειν καλόν.   ̓ιφιγένεια σιγῶ· τὸ δ΄ ̓́αργος πρὸς σὲ νῦν ἀποβλέπει;   ̓ορέστης Μενέλαος ἄρχει· φυγάδες ἐσμὲν ἐκ πάτρασ.   ̓ιφιγένεια οὔ που νοσοῦντας θεῖος ὕβρισεν δόμουσ;   ̓ορέστης οὔκ, ἀλλ΄ ̓ερινύων δεῖμά μ΄ ἐκβάλλει χθονόσ.   ̓ιφιγένεια ταῦτ΄ ἆρ΄ ἐπ΄ ἀκταῖς κἀνθάδ΄ ἠγγέλης μανείσ;   ̓ορέστης ὤφθημεν οὐ νῦν πρῶτον ὄντες ἄθλιοι.   ̓ιφιγένεια ἔγνωκα· μητρός σ΄ οὕνεκ΄ ἠλάστρουν θεαί.   ̓ορέστης ὥσθ΄ αἱματηρὰ στόμι΄ ἐπεμβαλεῖν ἐμοί.   ̓ιφιγένεια τί γάρ ποτ΄ ἐς γῆν τήνδ΄ ἐπόρθμευσας πόδα;   ̓ορέστης Φοίβου κελευσθεὶς θεσφάτοις ἀφικόμην.   ̓ιφιγένεια τί χρῆμα δράσειν; ῥητὸν ἢ σιγώμενον;    ̓ορέστης λέγοιμ΄ ἄν· ἀρχαὶ δ΄ αἵδε μοι πολλῶν πόνων. ἐπεὶ τὰ μητρὸς ταῦθ΄ ἃ σιγῶμεν κακὰ ἐς χεῖρας ἦλθε, μεταδρομαῖς ̓ερινύων ἠλαυνόμεσθα φυγάδεσ, ἔνθεν μοι πόδα ἐς τὰς ̓αθήνας δῆτ΄ ἔπεμψε Λοξίασ, δίκην παρασχεῖν ταῖς ἀνωνύμοις θεαῖσ. ἔστιν γὰρ ὁσία ψῆφοσ, ἣν ̓́αρει ποτὲ Ζεὺς εἵσατ΄ ἔκ του δὴ χερῶν μιάσματοσ. ἐλθὼν δ΄ ἐκεῖσε  πρῶτα μέν μ΄ οὐδεὶς ξένων ἑκὼν ἐδέξαθ΄, ὡς θεοῖς στυγούμενον· οἳ δ΄ ἔσχον αἰδῶ, ξένια μονοτράπεζά μοι παρέσχον, οἴκων ὄντες ἐν ταὐτῷ στέγει, σιγῇ δ΄ ἐτεκτήναντ΄ ἀπόφθεγκτόν μ΄, ὅπως δαιτὸς γενοίμην πώματός τ΄ αὐτοῖς δίχα, ἐς δ΄ ἄγγος ἴδιον ἴσον ἅπασι βακχίου μέτρημα πληρώσαντες εἶχον ἡδονήν. κἀγὼ ΄ξελέγξαι μὲν ξένους οὐκ ἠξίουν, ἤλγουν δὲ σιγῇ κἀδόκουν οὐκ εἰδέναι, μέγα στενάζων οὕνεκ΄ ἦ μητρὸς φονεύσ. κλύω δ΄ ̓αθηναίοισι τἀμὰ δυστυχῆ τελετὴν γενέσθαι, κἄτι τὸν νόμον μένειν, χοῆρες ἄγγος Παλλάδος τιμᾶν λεών. ὡς δ΄ εἰς ̓́αρειον ὄχθον ἧκον, ἐς δίκην ἔστην, ἐγὼ μὲν θάτερον λαβὼν βάθρον, τὸ δ΄ ἄλλο πρέσβειρ΄ ἥπερ ἦν ̓ερινύων. εἰπὼν <δ΄> ἀκούσας θ΄ αἵματος μητρὸς πέρι, Φοῖβός μ΄ ἔσῳσε μαρτυρῶν, ἴσας δέ μοι ψήφους διηρίθμησε Παλλὰς ὠλένῃ· νικῶν δ΄ ἀπῆρα φόνια πειρατήρια. ὅσαι μὲν οὖν ἕζοντο πεισθεῖσαι δίκῃ, ψῆφον παρ΄ αὐτὴν ἱερὸν ὡρίσαντ΄ ἔχειν· ὅσαι δ΄ ̓ερινύων οὐκ ἐπείσθησαν νόμῳ, δρόμοις ἀνιδρύτοισιν ἠλάστρουν μ΄ ἀεί, ἕως ἐς ἁγνὸν ἦλθον αὖ Φοίβου πέδον, καὶ πρόσθεν ἀδύτων ἐκταθείσ, νῆστις βορᾶσ, ἐπώμοσ΄ αὐτοῦ βίον ἀπορρήξειν θανών, εἰ μή με σώσει Φοῖβοσ, ὅς μ΄ ἀπώλεσεν. ἐντεῦθεν αὐδὴν τρίποδος ἐκ χρυσοῦ λακὼν Φοῖβός μ΄ ἔπεμψε δεῦρο, διοπετὲς λαβεῖν ἄγαλμ΄ ̓αθηνῶν τ΄ ἐγκαθιδρῦσαι χθονί. ἀλλ΄ ἥνπερ ἡμῖν ὥρισεν σωτηρίαν, σύμπραξον· ἢν γὰρ θεᾶς κατάσχωμεν βρέτασ, μανιῶν τε λήξω καὶ σὲ πολυκώπῳ σκάφει στείλας Μυκήναις ἐγκαταστήσω πάλιν. ἀλλ΄, ὦ φιληθεῖσ΄, ὦ κασίγνητον κάρα, σῷσον πατρῷον οἶκον, ἔκσῳσον δ΄ ἐμέ· ὡς τἄμ΄ ὄλωλε πάντα καὶ τὰ Πελοπιδῶν, οὐράνιον εἰ μὴ ληψόμεσθα θεᾶς βρέτασ.    Χορός δεινή τις ὀργὴ δαιμόνων ἐπέζεσε τὸ Ταντάλειον σπέρμα διὰ πόνων τ΄ ἄγει.   ̓ιφιγένεια τὸ μὲν πρόθυμον, πρίν σε δεῦρ΄ ἐλθεῖν, ἔχω ̓́αργει γενέσθαι καὶ σέ, σύγγον΄, εἰσιδεῖν. θέλω δ΄ ἅπερ σύ, σέ τε μεταστῆσαι πόνων νοσοῦντά τ΄ οἶκον, οὐχὶ τῷ κτανόντι με θυμουμένη, πατρῷον ὀρθῶσαι· θέλω· σφαγῆς τε γὰρ σῆς χεῖρ΄ ἀπαλλάξαιμεν ἂν σῴσαιμί τ΄ οἴκουσ. τὴν θεὸν δ΄ ὅπως λάθω δέδοικα καὶ τύραννον, ἡνίκ΄ ἂν κενὰς κρηπῖδας εὕρῃ λαί̈νας ἀγάλματοσ. πῶς δ΄ οὐ θανοῦμαι; τίς δ΄ ἔνεστί μοι λόγοσ; ἀλλ΄, εἰ μὲν  ἕν τι  τοῦθ΄ ὁμοῦ γενήσεται, ἄγαλμά τ΄ οἴσεις κἄμ΄ ἐπ΄ εὐπρύμνου νεὼς ἄξεισ, τὸ κινδύνευμα γίγνεται καλόν· τούτου δὲ χωρισθεῖσ΄  ἐγὼ μὲν ὄλλυμαι, σὺ δ΄ ἂν τὸ σαυτοῦ θέμενος εὖ νόστου τύχοισ. οὐ μήν τι φεύγω γ΄, οὐδέ σ΄ εἰ θανεῖν χρεὼν σῴσασαν· οὐ γὰρ ἀλλ΄ ἀνὴρ μὲν ἐκ δόμων θανὼν ποθεινόσ, τὰ δὲ γυναικὸς ἀσθενῆ.   ̓ορέστης οὐκ ἂν γενοίμην σοῦ τε καὶ μητρὸς φονεύσ· ἅλις τὸ κείνης αἷμα· κοινόφρων δὲ σοὶ καὶ ζῆν θέλοιμ΄ ἂν καὶ θανὼν λαχεῖν ἴσον. ἄξω δέ γ΄, ἤνπερ καὐτὸς ἐνταυθοῖ περῶ, πρὸς οἶκον, ἢ σοῦ κατθανὼν μενῶ μέτα. γνώμης δ΄ ἄκουσον· εἰ πρόσαντες ἦν τόδε ̓αρτέμιδι, πῶς ἂν Λοξίας ἐθέσπισε κομίσαι μ΄ ἄγαλμα θεᾶς πόλισμ΄ ἐς Παλλάδος <> καὶ σὸν πρόσωπον εἰσιδεῖν; ἅπαντα γὰρ συνθεὶς τάδ΄ εἰς ἓν νόστον ἐλπίζω λαβεῖν.    ̓ιφιγένεια πῶς οὖν γένοιτ΄ ἂν ὥστε μήθ΄ ἡμᾶς θανεῖν, λαβεῖν θ΄ ἃ βουλόμεσθα; τῇδε γὰρ νοσεῖ νόστος πρὸς οἴκουσ· ἡ δὲ βούλησις πάρα.   ̓ορέστης ἆρ΄ ἂν τύραννον διολέσαι δυναίμεθ΄ ἄν;   ̓ιφιγένεια δεινὸν τόδ΄ εἶπασ, ξενοφονεῖν ἐπήλυδασ.   ̓ορέστης ἀλλ΄, εἰ σὲ σώσει κἀμέ, κινδυνευτέον.   ̓ιφιγένεια οὐκ ἂν δυναίμην· τὸ δὲ πρόθυμον ᾔνεσα.   ̓ορέστης τί δ΄, εἴ με ναῷ τῷδε κρύψειας λάθρα;   ̓ιφιγένεια ὡς δὴ σκότον λαβόντες ἐκσωθεῖμεν ἄν;   ̓ορέστης κλεπτῶν γὰρ ἡ νύξ, τῆς δ΄ ἀληθείας τὸ φῶσ.   ̓ιφιγένεια εἴσ΄ ἔνδον ἱεροὶ φύλακεσ, οὓς οὐ λήσομεν.   ̓ορέστης οἴμοι, διεφθάρμεσθα· πῶς σωθεῖμεν ἄν;   ̓ιφιγένεια ἔχειν δοκῶ μοι καινὸν ἐξεύρημά τι.   ̓ορέστης ποῖόν τι; δόξης μετάδοσ, ὡς κἀγὼ μάθω.   ̓ιφιγένεια ταῖς σαῖς ἀνίαις χρήσομαι σοφίσμασι.   ̓ορέστης δειναὶ γὰρ αἱ γυναῖκες εὑρίσκειν τέχνασ.   ̓ιφιγένεια φονέα σε φήσω μητρὸς ἐξ ̓́αργους μολεῖν.   ̓ορέστης χρῆσαι κακοῖσι τοῖς ἐμοῖσ, εἰ κερδανεῖσ.   ̓ιφιγένεια ὡς οὐ θέμις γε λέξομεν θύειν θεᾷ,   ̓ορέστης τίν΄ αἰτίαν ἔχουσ΄; ὑποπτεύω τι γάρ.   ̓ιφιγένεια οὐ καθαρὸν ὄντα· τὸ δ΄ ὅσιον δώσω φόβῳ.   ̓ορέστης τί δῆτα μᾶλλον θεᾶς ἄγαλμ΄ ἁλίσκεται;   ̓ιφιγένεια πόντου σε πηγαῖς ἁγνίσαι βουλήσομαι,   ̓ορέστης ἔτ΄ ἐν δόμοισι βρέτασ, ἐφ΄ ᾧ πεπλεύκαμεν.   ̓ιφιγένεια κἀκεῖνο νίψαι, σοῦ θιγόντος ὥσ, ἐρῶ.   ̓ορέστης ποῖ δῆτα; πόντου νοτερὸν εἶπας ἔκβολον;   ̓ιφιγένεια οὗ ναῦς χαλινοῖς λινοδέτοις ὁρμεῖ σέθεν.   ̓ορέστης σὺ δ΄ ἤ τις ἄλλος ἐν χεροῖν οἴσει βρέτασ;   ̓ιφιγένεια ἐγώ· θιγεῖν γὰρ ὅσιόν ἐστ΄ ἐμοὶ μόνῃ.   ̓ορέστης Πυλάδης δ΄ ὅδ΄ ἡμῖν ποῦ τετάξεται πόνου;   ̓ιφιγένεια ταὐτὸν χεροῖν σοὶ λέξεται μίασμ΄ ἔχων.   ̓ορέστης λάθρα δ΄ ἄνακτος ἢ εἰδότος δράσεις τάδε;   ̓ιφιγένεια πείσασα μύθοισ· οὐ γὰρ ἂν λάθοιμί γε.   ̓ορέστης καὶ μὴν νεώς γε πίτυλος εὐήρης πάρα.   ̓ιφιγένεια σοὶ δὴ μέλειν χρὴ τἄλλ΄ ὅπως ἕξει καλῶσ.   ̓ορέστης ἑνὸς μόνου δεῖ, τάσδε συγκρύψαι τάδε. ἀλλ΄ ἀντίαζε καὶ λόγους πειστηρίους εὕρισκ΄· ἔχει τοι δύναμιν εἰς οἶκτον γυνή. τὰ δ΄ ἄλλ΄ ἴσως  . ἅπαντα συμβαίη καλῶσ.    ̓ιφιγένεια ὦ φίλταται γυναῖκεσ, εἰς ὑμᾶς βλέπω, καὶ τἄμ΄ ἐν ὑμῖν ἐστιν ἢ καλῶς ἔχειν ἢ μηδὲν εἶναι καὶ στερηθῆναι πάτρας φίλου τ΄ ἀδελφοῦ φιλτάτης τε συγγόνου. καὶ πρῶτα μέν μοι τοῦ λόγου τάδ΄ ἀρχέτω· γυναῖκές ἐσμεν, φιλόφρον ἀλλήλαις γένος σῴζειν τε κοινὰ πράγματ΄ ἀσφαλέσταται. σιγήσαθ΄ ἡμῖν καὶ συνεκπονήσατε φυγάσ. καλόν τοι γλῶσσ΄ ὅτῳ πιστὴ παρῇ. ὁρᾶτε δ΄ ὡς τρεῖς μία τύχη τοὺς φιλτάτουσ, ἢ γῆς πατρῴας νόστον ἢ θανεῖν ἔχει. σωθεῖσα δ΄, ὡς ἂν καὶ σὺ κοινωνῇς τύχησ, σώσω σ΄ ἐς ̔ελλάδ΄. ἀλλὰ πρός σε δεξιᾶς σὲ καὶ σὲ ἱκνοῦμαι, σὲ δὲ φίλης παρηίδοσ, γονάτων τε καὶ τῶν ἐν δόμοισι φιλτάτων μητρὸς πατρός τε καὶ τέκνων ὅτῳ κυρεῖ. τί φατέ; τίς ὑμῶν φησιν ἢ τίς οὐ θέλειν   φθέγξασθε  ταῦτα; μὴ γὰρ αἰνουσῶν λόγους ὄλωλα κἀγὼ καὶ κασίγνητος τάλασ.   Χορός θάρσει, φίλη δέσποινα, καὶ σῴζου μόνον· ὡς ἔκ γ΄ ἐμοῦ σοι πάντα σιγηθήσεται   ἴστω μέγας Ζεύς  ὧν ἐπισκήπτεις πέρι.   ̓ιφιγένεια ὄναισθε μύθων καὶ γένοισθ΄ εὐδαίμονεσ. σὸν ἔργον ἤδη καὶ σὸν ἐσβαίνειν δόμουσ· ὡς αὐτίχ΄ ἥξει τῆσδε κοίρανος χθονόσ, θυσίαν ἐλέγχων εἰ κατείργασται ξένων. ὦ πότνι΄, ἥπερ μ΄ Αὐλίδος κατὰ πτυχὰς δεινῆς ἔσωσας ἐκ πατροκτόνου χερόσ, σῶσόν με καὶ νῦν τούσδε τ΄· ἢ τὸ Λοξίου οὐκέτι βροτοῖσι διὰ σὲ ἐτήτυμον στόμα. ἀλλ΄ εὐμενὴς ἔκβηθι βαρβάρου χθονὸς ἐς τὰς ̓αθήνασ· καὶ γὰρ ἐνθάδ΄ οὐ πρέπει ναίειν, παρόν σοι πόλιν ἔχειν εὐδαίμονα.      Χορός ὄρνισ, ἃ παρὰ πετρίνας πόντου δειράδασ, ἀλκυών, ἔλεγον οἶτον ἀείδεισ, εὐξύνετον ξυνετοῖς βοάν, ὅτι πόσιν κελαδεῖς ἀεὶ μολπαῖσ, ἐγώ σοι παραβάλλομαι θρήνουσ, ἄπτερος ὅρνισ, ποθοῦσ΄ ̔ελλάνων ἀγόρουσ, ποθοῦσ΄ ̓́αρτεμιν λοχίαν, ἃ παρὰ Κύνθιον ὄχθον οἰ- κεῖ φοίνικά θ΄ ἁβροκόμαν δάφναν τ΄ εὐερνέα καὶ γλαυκᾶς θαλλὸν ἱερὸν ἐλαί- ασ, Λατοῦς ὠδῖνα φίλαν, λίμναν θ΄ εἱλίσσουσαν ὕδωρ κύκλιον, ἔνθα κύκνος μελῳ- δὸς Μούσας θεραπεύει.   Χορός ὦ πολλαὶ δακρύων λιβάδεσ, αἳ παρηίδας εἰς ἐμὰς ἔπεσον, ἁνίκα πύργων ὀλομένων ἐν ναυσὶν ἔβαν πολεμίων ἐρετμοῖσι καὶ λόγχαισ. ζαχρύσου δὲ δι΄ ἐμπολᾶς νόστον βάρβαρον ἦλθον, ἔνθα τᾶς ἐλαφοκτόνου θεᾶς ἀμφίπολον κόραν παῖδ΄ ̓αγαμεμνονίαν λατρεύ- ω βωμούς τ΄ οὐ μηλοθύτασ, ζηλοῦσ΄ ἄταν διὰ παν- τὸς δυσδαίμον΄· ἐν γὰρ ἀνάγ- καις οὐ κάμνεις σύντροφος ὤν. μεταβάλλει δυσδαιμονία· τὸ δὲ μετ΄ εὐτυχίας κακοῦ- σθαι θνατοῖς βαρὺς αἰών.   Χορός καὶ σὲ μέν, πότνι΄, ̓αργεία πεντηκόντορος οἶκον ἄξει· συρίζων θ΄ ὁ κηροδέτας κάλαμος οὐρείου Πανὸς κώπαις ἐπιθωύ̈ξει, ὁ Φοῖβός θ΄ ὁ μάντις ἔχων κέλαδον ἑπτατόνου λύρας ἀείδων ἄξει λιπαρὰν εὖ σ΄ ̓αθηναίων ἐπὶ γᾶν. ἐμὲ δ΄ αὐτοῦ λιποῦσα βήσῃ ῥοθίοισι πλάταισ· ἀέρι δὲ ἱστία πρότονοι κατὰ πρῷραν ὑ- πὲρ στόλον ἐκπετάσουσι πόδα ναὸς ὠκυπόμπου.   Χορός λαμπροὺς ἱπποδρόμους βαίην, ἔνθ΄ εὐάλιον ἔρχεται πῦρ· οἰκείων δ΄ ὑπὲρ θαλάμων πτέρυγας ἐν νώτοις ἁμοῖς λήξαιμι θοάζουσα· χοροῖς δ΄ ἑσταίην, ὅθι καὶ παρθένοσ, εὐδοκίμων γάμων, παρὰ πόδ΄ εἱλίσσουσα φίλας ματρὸς ἡλίκων θιάσουσ, χαρίτων εἰς ἁμίλλασ, χαίτας ἁβρόπλουτον ἔριν, ὀρνυμένα, πολυποίκιλα φάρεα καὶ πλοκάμους περιβαλλομένα γένυσιν ἐσκίαζον.     Θόας ποῦ ΄σθ΄ ἡ πυλωρὸς τῶνδε δωμάτων γυνὴ ̔ελληνίσ; ἤδη τῶν ξένων κατήρξατο; ἀδύτοις ἐν ἁγνοῖς σῶμα λάμπονται πυρί;   Χορός ἥδ΄ ἐστίν, ἥ σοι πάντ΄, ἄναξ, ἐρεῖ σαφῶσ.   Θόας ἔα· τί τόδε μεταίρεις ἐξ ἀκινήτων βάθρων, ̓αγαμέμνονος παῖ, θεᾶς ἄγαλμ΄ ἐν ὠλέναισ;   ̓ιφιγένεια ἄναξ, ἔχ΄ αὐτοῦ πόδα σὸν ἐν παραστάσιν.   Θόας τί δ΄ ἔστιν, ̓ιφιγένεια, καινὸν ἐν δόμοισ;   ̓ιφιγένεια ἀπέπτυσ΄· ̔οσίᾳ γὰρ δίδωμ΄ ἔπος τόδε.   Θόας τί φροιμιάζῃ νεοχμόν; ἐξαύδα σαφῶσ.   ̓ιφιγένεια οὐ καθαρά μοι τὰ θύματ΄ ἠγρεύσασθ΄, ἄναξ.   Θόας τί τοὐκδιδάξαν τοῦτό σ΄; ἢ δόξαν λέγεισ;   ̓ιφιγένεια βρέτας τὸ τῆς θεοῦ πάλιν ἕδρας ἀπεστράφη.   Θόας αὐτόματον, ἤ νιν σεισμὸς ἔστρεψε χθονόσ;   ̓ιφιγένεια αὐτόματον· ὄψιν δ΄ ὀμμάτων ξυνήρμοσεν.   Θόας ἡ δ΄ αἰτία τίσ; ἦ τὸ τῶν ξένων μύσοσ;   ̓ιφιγένεια ἥδ΄, οὐδὲν ἄλλο· δεινὰ γὰρ δεδράκατον.   Θόας ἀλλ΄ ἦ τιν΄ ἔκανον βαρβάρων ἀκτῆς ἔπι;   ̓ιφιγένεια οἰκεῖον ἦλθον τὸν φόνον κεκτημένοι.   Θόας τίν΄; εἰς ἔρον γὰρ τοῦ μαθεῖν πεπτώκαμεν.   ̓ιφιγένεια μητέρα κατειργάσαντο κοινωνῷ ξίφει.   Θόας ̓́απολλον, οὐδ΄ ἐν βαρβάροις ἔτλη τις ἄν.   ̓ιφιγένεια πάσης διωγμοῖς ἠλάθησαν ̔ελλάδοσ.   Θόας ἦ τῶνδ΄ ἕκατι δῆτ΄ ἄγαλμ΄ ἔξω φέρεισ;   ̓ιφιγένεια σεμνόν γ΄ ὑπ΄ αἰθέρ΄, ὡς μεταστήσω φόνου.   Θόας μίασμα δ΄ ἔγνως τοῖν ξένοιν ποίῳ τρόπῳ;   ̓ιφιγένεια ἤλεγχον, ὡς θεᾶς βρέτας ἀπεστράφη πάλιν.   Θόας σοφήν σ΄ ἔθρεψεν ̔ελλάσ, ὡς ᾔσθου καλῶσ.   ̓ιφιγένεια καὶ μὴν καθεῖσαν δέλεαρ ἡδύ μοι φρενῶν.   Θόας τῶν ̓αργόθεν τι φίλτρον ἀγγέλλοντέ σοι;   ̓ιφιγένεια τὸν μόνον ̓ορέστην ἐμὸν ἀδελφὸν εὐτυχεῖν.   Θόας ὡς δή σφε σῴσαις ἡδοναῖς ἀγγελμάτων.   ̓ιφιγένεια καὶ πατέρα γε ζῆν καὶ καλῶς πράσσειν ἐμόν.   Θόας σὺ δ΄ ἐς τὸ τῆς θεοῦ γ΄ ἐξένευσας εἰκότωσ.   ̓ιφιγένεια πᾶσάν γε μισοῦσ΄ ̔ελλάδ΄, ἥ μ΄ ἀπώλεσεν.   Θόας τί δῆτα δρῶμεν, φράζε, τοῖν ξένοιν πέρι;   ̓ιφιγένεια τὸν νόμον ἀνάγκη τὸν προκείμενον σέβειν.   Θόας οὔκουν ἐν ἔργῳ χέρνιβες ξίφος τε σόν;   ̓ιφιγένεια ἁγνοῖς καθαρμοῖς πρῶτά νιν νίψαι θέλω.   Θόας πηγαῖσιν ὑδάτων ἢ θαλασσίᾳ δρόσῳ;   ̓ιφιγένεια θάλασσα κλύζει πάντα τἀνθρώπων κακά.   Θόας ὁσιώτερον γοῦν τῇ θεῷ πέσοιεν ἄν.   ̓ιφιγένεια καὶ τἀμά γ΄ οὕτω μᾶλλον ἂν καλῶς ἔχοι.   Θόας οὔκουν πρὸς αὐτὸν ναὸν ἐκπίπτει κλύδων;   ̓ιφιγένεια ἐρημίας δεῖ· καὶ γὰρ ἄλλα δράσομεν.   Θόας ἄγ΄ ἔνθα χρῄζεισ· οὐ φιλῶ τἄρρηθ΄ ὁρᾶν.   ̓ιφιγένεια ἁγνιστέον μοι καὶ τὸ τῆς θεοῦ βρέτασ.   Θόας εἴπερ γε κηλὶς ἔβαλέ νιν μητροκτόνοσ.   ̓ιφιγένεια οὐ γάρ ποτ΄ ἄν νιν ἠράμην βάθρων ἄπο.   Θόας δίκαιος ηὑσέβεια καὶ προμηθία.     ̓ιφιγένεια οἶσθά νυν ἅ μοι γενέσθω;   Θόας σὸν τὸ σημαίνειν τόδε.   ̓ιφιγένεια δεσμὰ τοῖς ξένοισι πρόσθεσ.   Θόας ποῖ δέ σ΄ ἐκφύγοιεν ἄν;   ̓ιφιγένεια πιστὸν ̔ελλὰς οἶδεν οὐδέν.   Θόας ἴτ΄ ἐπὶ δεσμά, πρόσπολοι.   ̓ιφιγένεια κἀκκομιζόντων δὲ δεῦρο τοὺς ξένους     Θόας ἔσται τάδε.   ̓ιφιγένεια κρᾶτα κρύψαντες πέπλοισιν.   Θόας ἡλίου πρόσθεν φλογόσ.   ̓ιφιγένεια σῶν τέ μοι σύμπεμπ΄ ὀπαδῶν.   Θόας οἵδ΄ ὁμαρτήσουσί σοι.   ̓ιφιγένεια καὶ πόλει πέμψον τιν΄ ὅστις σημανεῖ     Θόας ποίας τύχασ;   ̓ιφιγένεια ἐν δόμοις μίμνειν ἅπαντασ.   Θόας μὴ συναντῷεν φόνῳ;   ̓ιφιγένεια μυσαρὰ γὰρ τὰ τοιάδ΄ ἐστί.   Θόας στεῖχε καὶ σήμαινε σύ     ̓ιφιγένεια μηδέν΄ εἰς ὄψιν πελάζειν.   Θόας εὖ γε κηδεύεις πόλιν.   ̓ιφιγένεια καὶ φίλων γ΄ οὓς δεῖ μάλιστα.   Θόας τοῦτ΄ ἔλεξας εἰς ἐμέ.   ̓ιφιγένεια  . . .   Θόας ὡς εἰκότως σε πᾶσα θαυμάζει πόλισ.   ̓ιφιγένεια σὺ δὲ μένων αὐτοῦ πρὸ ναῶν τῇ θεῷ     Θόας τί χρῆμα δρῶ;   ̓ιφιγένεια ἅγνισον πυρσῷ μέλαθρον.   Θόας καθαρὸν ὡς μόλῃς πάλιν.   ̓ιφιγένεια ἡνίκ΄ ἂν δ΄ ἔξω περῶσιν οἱ ξένοι     Θόας τί χρή με δρᾶν;   ̓ιφιγένεια πέπλον ὀμμάτων προθέσθαι.   Θόας μὴ παλαμναῖον λάβω.   ̓ιφιγένεια ἢν δ΄ ἄγαν δοκῶ χρονίζειν     Θόας τοῦδ΄ ὅρος τίς ἐστί μοι;   ̓ιφιγένεια θαυμάσῃς μηδέν.   Θόας τὰ τῆς θεοῦ πρᾶσσ΄  ἐπεὶ σχολή  καλῶσ.   ̓ιφιγένεια εἰ γὰρ ὡς θέλω καθαρμὸς ὅδε πέσοι.   Θόας συνεύχομαι.   ̓ιφιγένεια τούσδ΄ ἄρ΄ ἐκβαίνοντας ἤδη δωμάτων ὁρῶ ξένους καὶ θεᾶς κόσμους νεογνούς τ΄ ἄρνασ, ὡς φόνῳ φόνον μυσαρὸν ἐκνίψω, σέλας τε λαμπάδων τά τ΄ ἄλλ΄ ὅσα προυθέμην ἐγὼ ξένοισι καὶ θεᾷ καθάρσια. ἐκποδὼν δ΄ αὐδῶ πολίταις τοῦδ΄ ἔχειν μιάσματοσ, εἴ τις ἢ ναῶν πυλωρὸς χεῖρας ἁγνεύει θεοῖς ἢ γάμον στείχει συνάψων ἢ τόκοις βαρύνεται, φεύγετ΄, ἐξίστασθε, μή τῳ προσπέσῃ μύσος τόδε. ὦ Διὸς Λητοῦς τ΄ ἄνασσα παρθέν΄, ἢν νίψω φόνον τῶνδε καὶ θύσωμεν οὗ χρή, καθαρὸν οἰκήσεις δόμον, εὐτυχεῖς δ΄ ἡμεῖς ἐσόμεθα. τἄλλα δ΄ οὐ λέγουσ΄, ὅμως τοῖς τὰ πλείον΄ εἰδόσιν θεοῖς σοί τε σημαίνω, θεά.      Χορός εὔπαις ὁ Λατοῦς γόνοσ, τόν ποτε Δηλιὰς ἐν καρποφόροις γυάλοις <ἔτικτε,> χρυσοκόμαν ἐν κιθάρᾳ σοφόν, ἅ τ΄ ἐπὶ τόξων εὐστοχίᾳ γάνυται· φέρε <δ΄ αὐτά> νιν ἀπὸ δειράδος εἰναλίασ, λοχεῖα κλεινὰ λιποῦσα μά- τηρ, τὰν ἀστάκτων ὑδάτων βακχεύουσαν Διονύ- σῳ Παρνάσιον κορυφάν· ὅθι ποικιλόνωτος οἰ- νωπὸς δράκων, σκιερᾷ κατάχαλκος εὐ- φύλλῳ δάφνᾳ, γᾶς πελώριον τέρασ, ἄμφεπε μαντεῖ- ον Χθόνιον. ἔτι μιν ἔτι βρέφοσ, ἔτι φίλας ἐπὶ ματέρος ἀγκάλαισι θρῴσκων ἔκανεσ, ὦ Φοῖβε, μαντείων δ΄ ἐπέβας ζαθέων, τρίποδί τ΄ ἐν χρυσέῳ θάσσεισ, ἐν ἀψευδεῖ θρόνῳ μαντείας βροτοῖς θεσφάτων νέμων ἀδύτων ὕπο, Κασταλίας ῥεέθρων γείτων, μέσον γᾶς ἔχων μέλαθρον.   Χορός Θέμιν δ΄ ἐπεὶ γᾶς ἰὼν παῖδ΄ ἀπενάσσατο <Πυθῶνοσ> ἀπὸ ζαθέων χρηστηρίων, νύχια Χθὼν ἐτεκνώσατο φάσματ΄ ὀ<νείρων>, οἳ πολέσιν μερόπων τά τε πρῶτα, τά τ΄ ἔπειθ΄, ὅσσα τ΄ ἔμελλε τυχεῖν, ὕπνου κατὰ δνοφερὰς γᾶς εὐ- νὰς ἔφραζον· Γαῖα δὲ τὰν μαντεῖον ἀφείλετο τι- μὰν Φοῖβον, φθόνῳ θυγατρόσ. ταχύπους δ΄ ἐς ̓́ολυμπον ὁρ- μαθεὶς ἄναξ χέρα παιδνὸν ἕλιξεν ἐκ Διὸς θρόνων Πυθίων δόμων χθονίαν ἀφελεῖν μῆ- νιν θεᾶσ. νυχίους τ΄ ἐνοπὰσ. γέλασε δ΄, ὅτι τέκος ἄφαρ ἔβα πολύχρυσα θέλων λατρεύματα σχεῖν· ἐπὶ δ΄ ἔσεισεν κόμαν, παῦσαι νυχίους ἐνοπάσ, ἀπὸ δ΄ ἀλαθοσύναν νυκτωπὸν ἐξεῖλεν βροτῶν, καὶ τιμὰς πάλιν θῆκε Λοξίᾳ, πολυάνορι δ΄ ἐν ξενόεντι θρόνῳ θάρση βροτοῖς θεσφάτων ἀοιδαῖσ.     ̓́αγγελος ὦ ναοφύλακες βώμιοί τ΄ ἐπιστάται, Θόας ἄναξ γῆς τῆσδε ποῦ κυρεῖ βεβώσ; καλεῖτ΄ ἀναπτύξαντες εὐγόμφους πύλας ἔξω μελάθρων τῶνδε κοίρανον χθονόσ.   Χορός τί δ΄ ἔστιν, εἰ χρὴ μὴ κελευσθεῖσαν λέγειν;   ̓́αγγελος βεβᾶσι φροῦδοι δίπτυχοι νεανίαι ̓αγαμεμνονείας παιδὸς ἐκ βουλευμάτων φεύγοντες ἐκ γῆς τῆσδε καὶ σεμνὸν βρέτας λαβόντες ἐν κόλποισιν ̔ελλάδος νεώσ.   Χορός ἄπιστον εἶπας μῦθον· ὃν δ΄ ἰδεῖν θέλεις ἄνακτα χώρασ, φροῦδος ἐκ ναοῦ συθείσ.   ̓́αγγελος ποῖ; δεῖ γὰρ αὐτὸν εἰδέναι τὰ δρώμενα.   Χορός οὐκ ἴσμεν· ἀλλὰ στεῖχε καὶ δίωκέ νιν ὅπου κυρήσας τούσδ΄ ἀπαγγελεῖς λόγουσ.   ̓́αγγελος ὁρᾶτ΄, ἄπιστον ὡς γυναικεῖον γένοσ· μέτεστι χὑμῖν τῶν πεπραγμένων μέροσ.   Χορός μαίνῃ· τί δ΄ ἡμῖν τῶν ξένων δρασμοῦ μέτα; οὐκ εἶ κρατούντων πρὸς πύλας ὅσον τάχοσ;   ̓́αγγελος οὔ, πρίν γ΄ ἂν εἴπῃ τοὔπος ἑρμηνεὺς ὅδε, εἴτ΄ ἔνδον εἴτ΄ οὐκ ἔνδον ἀρχηγὸς χθονόσ. ὠή, χαλᾶτε κλῇθρα, τοῖς ἔνδον λέγω, καὶ δεσπότῃ σημήναθ΄ οὕνεκ΄ ἐν πύλαις πάρειμι, καινῶν φόρτον ἀγγέλλων κακῶν.   Θόας τίς ἀμφὶ δῶμα θεᾶς τόδ΄ ἵστησιν βοήν, πύλας ἀράξας καὶ ψόφον πέμψας ἔσω;   ̓́αγγελος φεῦ· πῶς ἔλεγον αἵδε, καί μ΄ ἀπήλαυνον δόμων, ὡς ἐκτὸς εἴησ· σὺ δὲ κατ΄ οἶκον ἦσθ΄ ἄρα.   Θόας τί προσδοκῶσαι κέρδος ἢ θηρώμεναι;   ̓́αγγελος αὖθις τὰ τῶνδε σημανῶ· τὰ δ΄ ἐν ποσὶ παρόντ΄ ἄκουσον. ἡ νεᾶνις ἣ ΄νθάδε βωμοῖς παρίστατ΄, ̓ιφιγένει΄, ἔξω χθονὸς σὺν τοῖς ξένοισιν οἴχεται, σεμνὸν θεᾶς ἄγαλμ΄ ἔχουσα· δόλια δ΄ ἦν καθάρματα.   Θόας πῶς φῄσ; τί πνεῦμα συμφορᾶς κεκτημένη;   ̓́αγγελος σῴζουσ΄ ̓ορέστην· τοῦτο γὰρ σὺ θαυμάσῃ.   Θόας τὸν ποῖον; ἆρ΄ ὃν Τυνδαρὶς τίκτει κόρη;   ̓́αγγελος ὃν τοῖσδε βωμοῖς θεὰ καθωσιώσατο.   Θόας ὦ θαῦμα  πῶς σε μεῖζον ὀνομάσας τύχω;   ̓́αγγελος μὴ ΄νταῦθα τρέψῃς σὴν φρέν΄, ἀλλ΄ ἄκουέ μου· σαφῶς δ΄ ἀθρήσας καὶ κλύων ἐκφρόντισον διωγμὸς ὅστις τοὺς ξένους θηράσεται.   Θόας λέγ΄· εὖ γὰρ εἶπασ· οὐ γὰρ ἀγχίπλουν πόρον φεύγουσιν, ὥστε διαφυγεῖν τοὐμὸν δόρυ.    ̓́αγγελος ἐπεὶ πρὸς ἀκτὰς ἤλθομεν θαλασσίασ, οὗ ναῦς ̓ορέστου κρύφιος ἦν ὡρμισμένη, ἡμᾶς μέν, οὓς σὺ δεσμὰ συμπέμπεις ξένων ἔχοντασ, ἐξένευσ΄ ἀποστῆναι πρόσω ̓αγαμέμνονος παῖσ, ὡς ἀπόρρητον φλόγα θύουσα καὶ καθαρμὸν ὃν μετῴχετο, αὐτὴ δ΄ ὄπισθε δέσμ΄ ἔχουσα τοῖν ξένοιν ἔστειχε χερσί. καὶ τάδ΄ ἦν ὕποπτα μέν, ἤρεσκε μέντοι σοῖσι προσπόλοισ, ἄναξ. χρόνῳ δ΄, ἵν΄ ἡμῖν δρᾶν τι δὴ δοκοῖ πλέον, ἀνωλόλυξε καὶ κατῇδε βάρβαρα μέλη μαγεύουσ΄, ὡς φόνον νίζουσα δή. ἐπεὶ δὲ δαρὸν ἦμεν ἥμενοι χρόνον, ἐσῆλθεν ἡμᾶς μὴ λυθέντες οἱ ξένοι κτάνοιεν αὐτὴν δραπέται τ΄ οἰχοίατο. φόβῳ δ΄ ἃ μὴ χρῆν εἰσορᾶν καθήμεθα σιγῇ· τέλος δὲ πᾶσιν ἦν αὑτὸς λόγος στείχειν ἵν΄ ἦσαν, καίπερ οὐκ ἐωμένοισ. κἀνταῦθ΄ ὁρῶμεν ̔ελλάδος νεὼς σκάφος ταρσῷ κατήρει πίτυλον ἐπτερωμένον, ναύτας τε πεντήκοντ΄ ἐπὶ σκαλμῶν πλάτας ἔχοντασ, ἐκ δεσμῶν δὲ τοὺς νεανίας ἐλευθέρους πρύμνηθεν ἑστῶτας νεώσ. κοντοῖς δὲ πρῷραν εἶχον, οἳ δ΄ ἐπωτίδων ἄγκυραν ἐξανῆπτον· οἳ δέ, κλίμακας σπεύδοντεσ, ἦγον διὰ χερῶν πρυμνήσια, πόντῳ δὲ δόντες τοῖν ξένοιν καθίεσαν. ἡμεῖς δ΄ ἀφειδήσαντεσ, ὡς ἐσείδομεν δόλια τεχνήματ΄, εἰχόμεσθα τῆς ξένης πρυμνησίων τε, καὶ δι΄ εὐθυντηρίας οἴακας ἐξῃροῦμεν εὐπρύμνου νεώσ. λόγοι δ΄ ἐχώρουν· Τίνι λόγῳ πορθμεύετε κλέπτοντες ἐκ γῆς ξόανα καὶ θυηπόλουσ; τίνος τίς ὢν σὺ τήνδ΄ ἀπεμπολᾷς χθονόσ; ὁ δ΄ εἶπ΄· ̓ορέστησ, τῆσδ΄ ὅμαιμοσ, ὡς μάθῃσ, ̓αγαμέμνονος παῖσ, τήνδ΄ ἐμὴν κομίζομαι λαβὼν ἀδελφήν, ἣν ἀπώλεσ΄ ἐκ δόμων.  ἀλλ΄ οὐδὲν ἧσσον εἰχόμεσθα τῆς ξένης καὶ πρὸς σὲ ἕπεσθαι διεβιαζόμεσθά νιν· ὅθεν τὰ δεινὰ πλήγματ΄ ἦν γενειάδων. κεῖνοί τε γὰρ σίδηρον οὐκ εἶχον χεροῖν ἡμεῖς τε· πυγμαί τ΄ ἦσαν ἐγκροτούμεναι, καὶ κῶλ΄ ἀπ΄ ἀμφοῖν τοῖν νεανίαιν ἅμα ἐς πλευρὰ καὶ πρὸς ἧπαρ ἠκοντίζετο, ὡς τῷ ξυνάπτειν καὶ συναποκαμεῖν μέλη. δεινοῖς δὲ σημάντροισιν ἐσφραγισμένοι ἐφεύγομεν πρὸς κρημνόν, οἳ μὲν ἐν κάρᾳ κάθαιμ΄ ἔχοντες τραύμαθ΄, οἳ δ΄ ἐν ὄμμασιν· ὄχθοις δ΄ ἐπισταθέντες εὐλαβεστέρως ἐμαρνάμεσθα καὶ πέτρους ἐβάλλομεν. ἀλλ΄ εἶργον ἡμᾶς τοξόται πρύμνης ἔπι σταθέντες ἰοῖσ, ὥστ΄ ἀναστεῖλαι πρόσω. κἀν τῷδε  δεινὸς γὰρ κλύδων ὤκειλε ναῦν πρὸς γῆν, φόβος δ΄ ἦν <παρθένῳ> τέγξαι πόδα   λαβὼν ̓ορέστης ὦμον εἰς ἀριστερόν, βὰς ἐς θάλασσαν κἀπὶ κλίμακος θορών, ἔθηκ΄ ἀδελφὴν ἐντὸς εὐσήμου νεώσ, τό τ΄ οὐρανοῦ πέσημα, τῆς Διὸς κόρης ἄγαλμα. ναὸς <δ΄> ἐκ μέσης ἐφθέγξατο βοή τισ· ὦ γῆς ̔ελλάδος ναῦται, νεὼς λάβεσθε κώπαις ῥόθιά τ΄ ἐκλευκαίνετε· ἔχομεν γὰρ ὧνπερ οὕνεκ΄ ἄξενον πόρον Συμπληγάδων ἔσωθεν εἰσεπλεύσαμεν.  οἳ δὲ στεναγμὸν ἡδὺν ἐκβρυχώμενοι ἔπαισαν ἅλμην. ναῦς δ΄, ἕως μὲν ἐντὸς ἦν λιμένοσ, ἐχώρει στόμια, διαπερῶσα δὲ λάβρῳ κλύδωνι συμπεσοῦσ΄ ἠπείγετο· δεινὸς γὰρ ἐλθὼν ἄνεμος ἐξαίφνης νεὼς ὠθεῖ παλίμπρυμν΄ ἱστί΄· οἳ δ΄ ἐκαρτέρουν πρὸς κῦμα λακτίζοντεσ· ἐς δὲ γῆν πάλιν κλύδων παλίρρους ἦγε ναῦν. σταθεῖσα δὲ ̓αγαμέμνονος παῖς ηὔξατ΄· ὦ Λητοῦς κόρη σῷσόν με τὴν σὴν ἱερέαν πρὸς ̔ελλάδα ἐκ βαρβάρου γῆς καὶ κλοπαῖς σύγγνωθ΄ ἐμαῖσ. φιλεῖς δὲ καὶ σὺ σὸν κασίγνητον, θεά· φιλεῖν δὲ κἀμὲ τοὺς ὁμαίμονας δόκει. ναῦται δ΄ ἐπευφήμησαν εὐχαῖσιν κόρης παιᾶνα, γυμνὰς ἐκ <πέπλων> ἐπωμίδας κώπῃ προσαρμόσαντες ἐκ κελεύσματοσ. μᾶλλον δὲ μᾶλλον πρὸς πέτρας ᾔει σκάφοσ· χὣ μέν τις ἐς θάλασσαν ὡρμήθη ποσίν, ἄλλος δὲ πλεκτὰς ἐξανῆπτεν ἀγκύλασ. κἀγὼ μὲν εὐθὺς πρὸς σὲ δεῦρ΄ ἀπεστάλην, σοὶ τὰς ἐκεῖθεν σημανῶν, ἄναξ, τύχασ. ἀλλ΄ ἕρπε, δεσμὰ καὶ βρόχους λαβὼν χεροῖν· εἰ μὴ γὰρ οἶδμα νήνεμον γενήσεται, οὐκ ἔστιν ἐλπὶς τοῖς ξένοις σωτηρίασ. πόντου δ΄ ἀνάκτωρ ̓́ιλιόν τ΄ ἐπισκοπεῖ σεμνὸς Ποσειδῶν, Πελοπίδαις ἐναντίοσ, καὶ νῦν παρέξει τὸν ̓αγαμέμνονος γόνον σοὶ καὶ πολίταισ, ὡς ἔοικεν, ἐν χεροῖν λαβεῖν, ἀδελφήν θ΄, ἣ φόνον τὸν Αὐλίδι ἀμνημόνευτον θεᾷ προδοῦσ΄ ἁλίσκεται.   Χορός ὦ τλῆμον ̓ιφιγένεια, συγγόνου μέτα θανῇ πάλιν μολοῦσα δεσποτῶν χέρασ.   Θόας ὦ πάντες ἀστοὶ τῆσδε βαρβάρου χθονόσ, οὐκ εἶα πώλοις ἐμβαλόντες ἡνίας παράκτιοι δραμεῖσθε κἀκβολὰς νεὼς ̔ελληνίδος δέξεσθε, σὺν δὲ τῇ θεῷ σπεύδοντες ἄνδρας δυσσεβεῖς θηράσετε, οἳ δ΄ ὠκυπομποὺς ἕλξετ΄ ἐς πόντον πλάτασ; ὡς ἐκ θαλάσσης ἔκ τε γῆς ἱππεύμασι λαβόντες αὐτοὺς ἢ κατὰ στύφλου πέτρας ῥίψωμεν, ἢ σκόλοψι πήξωμεν δέμασ. ὑμᾶς δὲ τὰς τῶνδ΄ ἴστορας βουλευμάτων, γυναῖκεσ, αὖθισ, ἡνίκ΄ ἂν σχολὴν λάβω, ποινασόμεσθα· νῦν δὲ τὴν προκειμένην σπουδὴν ἔχοντες οὐ μενοῦμεν ἥσυχοι.    ̓αθήνα ποῖ ποῖ διωγμὸν τόνδε πορθμεύεισ, ἄναξ Θόασ; ἄκουσον τῆσδ΄ ̓αθηναίας λόγουσ. παῦσαι διώκων ῥεῦμά τ΄ ἐξορμῶν στρατοῦ· πεπρωμένος γὰρ θεσφάτοισι Λοξίου δεῦρ΄ ἦλθ΄ ̓ορέστησ, τόν τ΄ ̓ερινύων χόλον φεύγων ἀδελφῆς τ΄ ̓́αργος ἐσπέμψων δέμας ἄγαλμά θ΄ ἱερὸν εἰς ἐμὴν ἄξων χθόνα, τῶν νῦν παρόντων πημάτων ἀναψυχάσ. πρὸς μὲν σὲ ὅδ΄ ἡμῖν μῦθοσ· ὃν δ΄ ἀποκτενεῖν δοκεῖς ̓ορέστην ποντίῳ λαβὼν σάλῳ, ἤδη Ποσειδῶν χάριν ἐμὴν ἀκύμονα πόντου τίθησι νῶτα πορθμεύειν πλάτῃ. μαθὼν δ΄, ̓ορέστα, τὰς ἐμὰς ἐπιστολάς   κλύεις γὰρ αὐδὴν καίπερ οὐ παρὼν θεᾶς   χώρει λαβὼν ἄγαλμα σύγγονόν τε σήν. ὅταν δ΄ ̓αθήνας τὰς θεοδμήτους μόλῃσ, χῶρός τις ἔστιν ̓ατθίδος πρὸς ἐσχάτοις ὅροισι, γείτων δειράδος Καρυστίασ, ἱερόσ, ̔αλάς νιν οὑμὸς ὀνομάζει λεώσ· ἐνταῦθα τεύξας ναὸν ἵδρυσαι βρέτασ, ἐπώνυμον γῆς Ταυρικῆς πόνων τε σῶν, οὓς ἐξεμόχθεις περιπολῶν καθ΄ ̔ελλάδα οἴστροις ̓ερινύων. ̓́αρτεμιν δέ νιν βροτοὶ τὸ λοιπὸν ὑμνήσουσι Ταυροπόλον θεάν. νόμον τε θὲς τόνδ΄· ὅταν ἑορτάζῃ λεώσ, τῆς σῆς σφαγῆς ἄποιν΄ ἐπισχέτω ξίφος δέρῃ πρὸς ἀνδρὸς αἷμά τ΄ ἐξανιέτω, ὁσίας ἕκατι θεά θ΄ ὅπως τιμὰς ἔχῃ. σὲ δ΄ ἀμφὶ σεμνάσ, ̓ιφιγένεια, κλίμακας Βραυρωνίας δεῖ τῇδε κλῃδουχεῖν θεᾷ· οὗ καὶ τεθάψῃ κατθανοῦσα, καὶ πέπλων ἄγαλμά σοι θήσουσιν εὐπήνους ὑφάσ, ἃς ἂν γυναῖκες ἐν τόκοις ψυχορραγεῖς λίπωσ΄ ἐν οἴκοισ. τάσδε δ΄ ἐκπέμπειν χθονὸς ̔ελληνίδας γυναῖκας ἐξεφίεμαι γνώμης δικαίας οὕνεκ΄ <> ἐκσῴσασα δὲ καὶ πρίν σ΄ ̓αρείοις ἐν πάγοις ψήφους ἴσας κρίνασ΄, ̓ορέστα· καὶ νόμισμ΄ ἔσται τόδε, νικᾶν ἰσήρεις ὅστις ἂν ψήφους λάβῃ. ἀλλ΄ ἐκκομίζου σὴν κασιγνήτην χθονόσ, ̓αγαμέμνονος παῖ.   καὶ σὺ μὴ θυμοῦ, Θόασ.    Θόας ἄνασσ΄ ̓αθάνα, τοῖσι τῶν θεῶν λόγοις ὅστις κλύων ἄπιστοσ, οὐκ ὀρθῶς φρονεῖ. ἐγὼ δ΄ ̓ορέστῃ τ΄, εἰ φέρων βρέτας θεᾶς βέβηκ΄, ἀδελφῇ τ΄ οὐχὶ θυμοῦμαι· τί γὰρ πρὸς τοὺς σθένοντας θεοὺς ἁμιλλᾶσθαι καλόν; ἴτωσαν ἐς σὴν σὺν θεᾶς ἀγάλματι γαῖαν, καθιδρύσαιντό τ΄ εὐτυχῶς βρέτασ. πέμψω δὲ καὶ τάσδ΄ ̔ελλάδ΄ εἰς εὐδαίμονα γυναῖκασ, ὥσπερ σὸν κέλευσμ΄ ἐφίεται. παύσω δὲ λόγχην ἣν ἐπαίρομαι ξένοις ναῶν τ΄ ἐρετμά, σοὶ τάδ΄ ὡς δοκεῖ, θεά.   ̓αθήνα αἰνῶ· τὸ γὰρ χρεὼν σοῦ τε καὶ θεῶν κρατεῖ. ἴτ΄, ὦ πνοαί, ναυσθλοῦσθε τὸν ̓αγαμέμνονος παῖδ΄ εἰς ̓αθήνασ· συμπορεύσομαι δ΄ ἐγὼ σῴζουσ΄ ἀδελφῆς τῆς ἐμῆς σεμνὸν βρέτασ.     Χορός ἴτ΄ ἐπ΄ εὐτυχίᾳ τῆς σῳζομένης μοίρας εὐδαίμονες ὄντεσ. ἀλλ΄, ὦ σεμνὴ παρά τ΄ ἀθανάτοις καὶ παρὰ θνητοῖσ, Παλλὰς ̓αθάνα, δράσομεν οὕτως ὡς σὺ κελεύεισ. μάλα γὰρ τερπνὴν κἀνέλπιστον φήμην ἀκοαῖσι δέδεγμαι.   ὦ μέγα σεμνὴ Νίκη, τὸν ἐμὸν βίοτον κατέχοις καὶ μὴ λήγοις στεφανοῦσα.  