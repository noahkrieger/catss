    Αὐτουργός ὦ γῆς παλαιὸν ἄργοσ, ̓ινάχου ῥοαί, ὅθεν ποτ΄ ἄρας ναυσὶ χιλίαις ̓́αρη ἐς γῆν ἔπλευσε Τρῳάδ΄ ̓αγαμέμνων ἄναξ. κτείνας δὲ τὸν κρατοῦντ΄ ἐν ̓ιλιάδι χθονὶ Πρίαμον, ἑλών τε Δαρδάνου κλεινὴν πόλιν, ἀφίκετ΄ ἐς τόδ΄ ̓́αργοσ, ὑψηλῶν δ΄ ἐπὶ ναῶν ἔθηκε σκῦλα πλεῖστα βαρβάρων. κἀκεῖ μὲν εὐτύχησεν· ἐν δὲ δώμασι θνῄσκει γυναικὸς πρὸς Κλυταιμήστρας δόλῳ καὶ τοῦ Θυέστου παιδὸς Αἰγίσθου χερί. χὣ μὲν παλαιὰ σκῆπτρα Ταντάλου λιπὼν ὄλωλεν, Αἴγισθος δὲ βασιλεύει χθονόσ, ἄλοχον ἐκείνου Τυνδαρίδα κόρην ἔχων. οὓς δ΄ ἐν δόμοισιν ἔλιφ΄ ὅτ΄ ἐς Τροίαν ἔπλει, ἄρσενά τ΄ ̓ορέστην θῆλύ τ΄ ̓ηλέκτρας θάλοσ, τὸν μὲν πατρὸς γεραιὸς ἐκκλέπτει τροφεὺς μέλλοντ΄ ̓ορέστην χερὸς ὑπ΄ Αἰγίσθου θανεῖν Στροφίῳ τ΄ ἔδωκε Φωκέων ἐς γῆν τρέφειν· ἣ δ΄ ἐν δόμοις ἔμεινεν ̓ηλέκτρα πατρόσ, ταύτην ἐπειδὴ θαλερὸς εἶχ΄ ἥβης χρόνοσ, μνηστῆρες ᾔτουν ̔ελλάδος πρῶτοι χθονόσ. δείσας δὲ μή τῳ παῖδ΄ ἀριστέων τέκοι ̓αγαμέμνονος ποινάτορ΄, εἶχεν ἐν δόμοις Αἴγισθος οὐδ΄ ἥρμοζε νυμφίῳ τινί. ἐπεὶ δὲ καὶ τοῦτ΄ ἦν φόβου πολλοῦ πλέων, μή τῳ λαθραίως τέκνα γενναίῳ τέκοι, κτανεῖν σφε βουλεύσαντοσ, ὠμόφρων ὅμως μήτηρ νιν ἐξέσῳσεν Αἰγίσθου χερόσ. ἐς μὲν γὰρ ἄνδρα σκῆψιν εἶχ΄ ὀλωλότα, παίδων δ΄ ἔδεισε μὴ φθονηθείη φόνῳ. ἐκ τῶνδε δὴ τοιόνδ΄ ἐμηχανήσατο Αἴγισθοσ· ὃς μὲν γῆς ἀπηλλάχθη φυγὰς ̓αγαμέμνονος παῖσ, χρυσὸν εἶφ΄ ὃς ἂν κτάνῃ, ἡμῖν δὲ δὴ δίδωσιν ̓ηλέκτραν ἔχειν δάμαρτα, πατέρων μὲν Μυκηναίων ἄπο γεγῶσιν  οὐ δὴ τοῦτό γ΄ ἐξελέγχομαι· λαμπροὶ γὰρ ἐς γένος γε, χρημάτων δὲ δὴ πένητεσ, ἔνθεν ηὑγένει΄ ἀπόλλυται   ὡς ἀσθενεῖ δοὺς ἀσθενῆ λάβοι φόβον. εἰ γάρ νιν ἔσχεν ἀξίωμ΄ ἔχων ἀνήρ, εὕδοντ΄ ἂν ἐξήγειρε τὸν ̓αγαμέμνονος φόνον δίκη τ΄ ἂν ἦλθεν Αἰγίσθῳ τότε. ἣν οὔποθ΄ ἁνὴρ ὅδε  σύνοιδέ μοι Κύπρις   ᾔσχυνεν εὐνῇ· παρθένος δ΄ ἔτ΄ ἐστὶ δή. αἰσχύνομαι γὰρ ὀλβίων ἀνδρῶν τέκνα λαβὼν ὑβρίζειν, οὐ κατάξιος γεγώσ. στένω δὲ τὸν λόγοισι κηδεύοντ΄ ἐμοὶ ἄθλιον ̓ορέστην, εἴ ποτ΄ εἰς ̓́αργος μολὼν γάμους ἀδελφῆς δυστυχεῖς ἐσόψεται.  ὅστις δέ μ΄ εἶναί φησι μῶρον, εἰ λαβὼν νέαν ἐς οἴκους παρθένον μὴ θιγγάνω, γνώμης πονηροῖς κανόσιν ἀναμετρούμενος τὸ σῶφρον ἴστω καὐτὸς αὖ τοιοῦτος ὤν.   ̓ηλέκτρα ὦ νὺξ μέλαινα, χρυσέων ἄστρων τροφέ, ἐν ᾗ τόδ΄ ἄγγος τῷδ΄ ἐφεδρεῦον κάρᾳ φέρουσα πηγὰς ποταμίας μετέρχομαι   οὐ δή τι χρείας ἐς τοσόνδ΄ ἀφιγμένη, ἀλλ΄ ὡς ὕβριν δείξωμεν Αἰγίσθου θεοῖς   γόους τ΄ ἀφίημ΄ αἰθέρ΄ ἐς μέγαν πατρί. ἡ γὰρ πανώλης Τυνδαρίσ, μήτηρ ἐμή, ἐξέβαλέ μ΄ οἴκων, χάριτα τιθεμένη πόσει· τεκοῦσα δ΄ ἄλλους παῖδας Αἰγίσθῳ πάρα πάρεργ΄ ̓ορέστην κἀμὲ ποιεῖται δόμων     Αὐτουργός τί γὰρ τάδ΄, ὦ δύστην΄, ἐμὴν μοχθεῖς χάριν πόνους ἔχουσα, πρόσθεν εὖ τεθραμμένη, καὶ ταῦτ΄ ἐμοῦ λέγοντος οὐκ ἀφίστασαι;   ̓ηλέκτρα ἐγώ σ΄ ἴσον θεοῖσιν ἡγοῦμαι φίλον· ἐν τοῖς ἐμοῖς γὰρ οὐκ ἐνύβρισας κακοῖσ. μεγάλη δὲ θνητοῖς μοῖρα συμφορᾶς κακῆς ἰατρὸν εὑρεῖν, ὡς ἐγὼ σὲ λαμβάνω. δεῖ δή με κἀκέλευστον εἰς ὅσον σθένω μόχθου ΄πικουφίζουσαν, ὡς ῥᾷον φέρῃσ, συνεκκομίζειν σοι πόνουσ. ἅλις δ΄ ἔχεις τἄξωθεν ἔργα· τἀν δόμοις δ΄ ἡμᾶς χρεὼν ἐξευτρεπίζειν. εἰσιόντι δ΄ ἐργάτῃ θύραθεν ἡδὺ τἄνδον εὑρίσκειν καλῶσ.   Αὐτουργός εἴ τοι δοκεῖ σοι, στεῖχε· καὶ γὰρ οὐ πρόσω πηγαὶ μελάθρων τῶνδ΄. ἐγὼ δ΄ ἅμ΄ ἡμέρᾳ βοῦς εἰς ἀρούρας ἐσβαλὼν σπερῶ γύασ. ἀργὸς γὰρ οὐδεὶς θεοὺς ἔχων ἀνὰ στόμα βίον δύναιτ΄ ἂν ξυλλέγειν ἄνευ πόνου.    ̓ορέστης Πυλάδη, σὲ γὰρ δὴ πρῶτον ἀνθρώπων ἐγὼ πιστὸν νομίζω καὶ φίλον ξένον τ΄ ἐμοί· μόνος δ΄ ̓ορέστην τόνδ΄ ἐθαύμαζες φίλων, πράσσονθ΄ ἃ πράσσω δείν΄ ὑπ΄ Αἰγίσθου παθών, ὅς μου κατέκτα πατέρα  χἡ πανώλεθρος μήτηρ. ἀφῖγμαι δ΄ ἐκ θεοῦ μυστηρίων ̓αργεῖον οὖδας οὐδενὸς ξυνειδότοσ, φόνον φονεῦσι πατρὸς ἀλλάξων ἐμοῦ. νυκτὸς δὲ τῆσδε πρὸς τάφον μολὼν πατρὸς δάκρυά τ΄ ἔδωκα καὶ κόμης ἀπηρξάμην πυρᾷ τ΄ ἐπέσφαξ΄ αἷμα μηλείου φόνου, λαθὼν τυράννους οἳ κρατοῦσι τῆσδε γῆσ. καὶ τειχέων μὲν ἐντὸς οὐ βαίνω πόδα, δυοῖν δ΄ ἅμιλλαν ξυντιθεὶς ἀφικόμην πρὸς τέρμονας γῆς τῆσδ΄, ἵν΄ ἐκβάλω ποδὶ ἄλλην ἐπ΄ αἶαν, εἴ μέ τις γνοίη σκοπῶν, ζητῶν τ΄ ἀδελφήν· φασὶ γάρ νιν ἐν γάμοις ζευχθεῖσαν οἰκεῖν οὐδὲ παρθένον μένειν· ὡς συγγένωμαι καὶ φόνου ξυνεργάτιν λαβὼν τά γ΄ εἴσω τειχέων σαφῶς μάθω. νῦν οὖν  ἕως γὰρ λευκὸν ὄμμ΄ ἀναίρεται   ἔξω τρίβου τοῦδ΄ ἴχνος ἀλλαξώμεθα. ἢ γάρ τις ἀροτὴρ ἤ τις οἰκέτις γυνὴ φανήσεται νῷν, ἥντιν΄ ἱστορήσομεν εἰ τούσδε ναίει σύγγονος τόπους ἐμή. ἀλλ΄  εἰσορῶ γὰρ τήνδε προσπόλον τινά, πηγαῖον ἄχθος ἐν κεκαρμένῳ κάρᾳ φέρουσαν  ἑζώμεσθα κἀκπυθώμεθα δούλης γυναικόσ, ἤν τι δεξώμεσθ΄ ἔπος ἐφ΄ οἷσι, Πυλάδη, τήνδ΄ ἀφίγμεθα χθόνα.      ̓ηλέκτρα σύντειν΄  ὥρα  ποδὸς ὁρμάν· ὤ, ἔμβα, ἔμβα κατακλαίουσα· ἰώ μοί μοι. ἐγενόμαν ̓αγαμέμνονος καί μ΄ ἔτεκεν Κλυταιμήστρα στυγνὰ Τυνδάρεω κόρα, κικλήσκουσι δέ μ΄ ἀθλίαν ̓ηλέκτραν πολιῆται. φεῦ φεῦ σχετλίων πόνων καὶ στυγερᾶς ζόασ. ὦ πάτερ, σὺ δ΄ ἐν ̓αί̈δα κεῖσαι, σᾶς ἀλόχου σφαγαῖς Αἰγίσθου τ΄, ̓αγάμεμνον.   ̓ηλέκτρα ἴθι τὸν αὐτὸν ἔγειρε γόον, ἄναγε πολύδακρυν ἁδονάν.   ̓ηλέκτρα σύντειν΄  ὥρα  ποδὸς ὁρμάν· ὤ, ἔμβα, ἔμβα, κατακλαίουσα· ἰώ μοί μοι. τίνα πόλιν, τίνα δ΄ οἶκον, ὦ τλᾶμον σύγγον΄, ἀλατεύεις οἰκτρὰν ἐν θαλάμοις λιπὼν πατρῴοις ἐπὶ συμφοραῖς ἀλγίσταισιν ἀδελφάν; ἔλθοις τῶνδε πόνων ἐμοὶ τᾷ μελέᾳ λυτήρ, ὦ Ζεῦ Ζεῦ, πατρί θ΄ αἱμάτων ἐχθίστων ἐπίκουροσ, ̓́αρ- γει κέλσας πόδ΄ ἀλάταν.   ̓ηλέκτρα θὲς τόδε τεῦχος ἐμῆς ἀπὸ κρατὸς ἑ- λοῦσ΄, ἵνα πατρὶ γόους νυχίους ἐπορθροβοάσω, ἰαχάν, ̓αί̈δα μέλοσ, ̓αί̈δα, πάτερ, σοι κατὰ γᾶς ἐνέπω γόους οἷς ἀεὶ τὸ κατ΄ ἦμαρ διέπομαι, κατὰ μὲν φίλαν ὄνυχι τεμνομένα δέραν χέρα τε κρᾶτ΄ ἐπὶ κούριμον τιθεμένα θανάτῳ σῷ.   ̓ηλέκτρα αἶ αἶ, δρύπτε κάρα· οἷα δέ τις κύκνος ἀχέτας ποταμίοις παρὰ χεύμασιν πατέρα φίλτατον καλεῖ, ὀλόμενον δολίοις βρόχων ἕρκεσιν, ὣς σὲ τὸν ἄθλιον, πάτερ, ἐγὼ κατακλαίομαι,   ̓ηλέκτρα λουτρὰ πανύσταθ΄ ὑδρανάμενον χροὶ̈ κοίτᾳ ἐν οἰκτροτάτᾳ θανάτου. ἰώ μοι, <ἰώ> μοι πικρᾶς μὲν πελέκεως τομᾶς σᾶσ, πάτερ, πικρᾶς δ΄ ἐκ Τροί̈ας ὁδίου βουλᾶσ· οὐ μίτραισι γυνή σε δέξατ΄ οὐδ΄ ἐπὶ στεφάνοισ, ξίφεσι δ΄ ἀμφιτόμοις λυγρὰν Αἰγίσθου λώβαν θεμένα δόλιον ἔσχεν ἀκοίταν.   Χορός ̓αγαμέμνονος ὦ κόρα, ἤλυθον, ̓ηλέκτρα, ποτὶ σὰν ἀγρότειραν αὐλάν. ἔμολέ τις ἔμολεν γαλακτοπότας ἀνὴρ Μυκηναῖος ὀρειβάτασ· ἀγγέλλει δ΄ ὅτι νῦν τριταί- αν καρύσσουσιν θυσίαν ̓αργεῖοι, πᾶσαι δὲ παρ΄ ̔́η- ραν μέλλουσιν παρθενικαὶ στείχειν. ̓ηλέκτρα οὐκ ἐπ΄ ἀγλαί̈αισ, φίλαι, θυμὸν οὐδ΄ ἐπὶ χρυσέοις ὅρμοις ἐκπεπόταμαι τάλαιν΄, οὐδ΄ ἱστᾶσα χοροὺς ̓αργείαις ἅμα νύμφαις εἱλικτὸν κρούσω πόδ΄ ἐμόν. δάκρυσι νυχεύ- ω, δακρύων δέ μοι μέλει δειλαίᾳ τὸ κατ΄ ἦμαρ. σκέψαι μου πιναρὰν κόμαν καὶ τρύχη τάδ΄ ἐμῶν πέπλων, εἰ πρέποντ΄ ̓αγαμέμνονος κούρᾳ ΄σται βασιλείᾳ τᾷ Τροίᾳ θ΄, ἃ ΄μοῦ πατέρος μέμναταί ποθ΄ ἁλοῦσα.   Χορός μεγάλα θεόσ· ἀλλ΄ ἴθι, καὶ παρ΄ ἐμοῦ χρῆσαι πολύ- πηνα φάρεα δῦναι, χρύσεά τε  χαρίσαι  προσθήματ΄ ἀγλαί̈ασ. δοκεῖς τοῖσι σοῖς δακρύοις μὴ τιμῶσα θεούσ, κρατή- σειν ἐχθρῶν; οὔτοι στοναχαῖσ, ἀλλ΄ εὐχαῖσι θεοὺς σεβί- ζουσ΄ ἕξεις εὐαμερίαν, ὦ παῖ. ̓ηλέκτρα οὐδεὶς θεῶν ἐνοπᾶς κλύει τᾶς δυσδαίμονοσ, οὐ παλαι- ῶν πατρὸς σφαγιασμῶν. οἴμοι τοῦ καταφθιμένου τοῦ τε ζῶντος ἀλάτα, ὅς που γᾶν ἄλλαν κατέχει, μέλεος ἀλαί- νων ποτὶ θῆσσαν ἑστίαν, τοῦ κλεινοῦ πατρὸς ἐκφύσ. αὐτὰ δ΄ ἐν χερνῆσι δόμοις ναίω ψυχὰν τακομένα δωμάτων πατρίων φυγάσ, οὐρείας ἀν΄ ἐρίπνασ. μάτηρ δ΄ ἐν λέκτροις φονίοις ἄλλῳ σύγγαμος οἰκεῖ.     Χορός πολλῶν κακῶν ̔́ελλησιν αἰτίαν ἔχει σῆς μητρὸς ̔ελένη σύγγονος δόμοις τε σοῖσ.   ̓ηλέκτρα οἴμοι, γυναῖκεσ, ἐξέβην θρηνημάτων. ξένοι τινὲς παρ΄ οἶκον οἵδ΄ ἐφεστίους εὐνὰς ἔχοντες ἐξανίστανται λόχου· φυγῇ σὺ μὲν κατ΄ οἶμον, ἐς δόμους δ΄ ἐγὼ φῶτας κακούργους ἐξαλύξωμεν ποδί.   ̓ορέστης μέν΄, ὦ τάλαινα· μὴ τρέσῃς ἐμὴν χέρα.   ̓ηλέκτρα ὦ Φοῖβ΄ ̓́απολλον· προσπίτνω σε μὴ θανεῖν.   ̓ορέστης ἄλλους κτάνοιμι μᾶλλον ἐχθίους σέθεν.   ̓ηλέκτρα ἄπελθε, μὴ ψαῦ΄ ὧν σε μὴ ψαύειν χρεών.   ̓ορέστης οὐκ ἔσθ΄ ὅτου θίγοιμ΄ ἂν ἐνδικώτερον.   ̓ηλέκτρα καὶ πῶς ξιφήρης πρὸς δόμοις λοχᾷς ἐμοῖσ;   ̓ορέστης μείνασ΄ ἄκουσον, καὶ τάχ΄ οὐκ ἄλλως ἐρεῖσ.   ̓ηλέκτρα ἕστηκα· πάντως δ΄ εἰμὶ σή· κρείσσων γὰρ εἶ.   ̓ορέστης ἥκω φέρων σοι σοῦ κασιγνήτου λόγουσ.   ̓ηλέκτρα ὦ φίλτατ΄, ἆρα ζῶντος ἢ τεθνηκότοσ;   ̓ορέστης ζῇ· πρῶτα γάρ σοι τἀγάθ΄ ἀγγέλλειν θέλω.   ̓ηλέκτρα εὐδαιμονοίησ, μισθὸν ἡδίστων λόγων.   ̓ορέστης κοινῇ δίδωμι τοῦτο νῷν ἀμφοῖν ἔχειν.   ̓ηλέκτρα ποῦ γῆς ὁ τλήμων τλήμονας φυγὰς ἔχων;   ̓ορέστης οὐχ ἕνα νομίζων φθείρεται πόλεως νόμον.   ̓ηλέκτρα οὔ που σπανίζων τοῦ καθ΄ ἡμέραν βίου;   ̓ορέστης ἔχει μέν, ἀσθενὴς δὲ δὴ φεύγων ἀνήρ.   ̓ηλέκτρα λόγον δὲ δὴ τίν΄ ἦλθες ἐκ κείνου φέρων;   ̓ορέστης εἰ ζῇσ, ὅπως τε ζῶσα συμφορᾶς ἔχεισ.   ̓ηλέκτρα οὐκοῦν ὁρᾷς μου πρῶτον ὡς ξηρὸν δέμασ.   ̓ορέστης λύπαις γε συντετηκόσ, ὥστε με στένειν.   ̓ηλέκτρα καὶ κρᾶτα πλόκαμόν τ΄ ἐσκυθισμένον ξυρῷ.   ̓ορέστης δάκνει σ΄ ἀδελφὸς ὅ τε θανὼν ἴσως πατήρ.   ̓ηλέκτρα οἴμοι, τί γάρ μοι τῶνδέ γ΄ ἐστὶ φίλτερον;   ̓ορέστης φεῦ φεῦ· τί δαὶ σὺ σῷ κασιγνήτῳ, δοκεῖσ;   ̓ηλέκτρα ἀπὼν ἐκεῖνοσ, οὐ παρὼν ἡμῖν φίλοσ.   ̓ορέστης ἐκ τοῦ δὲ ναίεις ἐνθάδ΄ ἄστεως ἑκάσ;   ̓ηλέκτρα ἐγημάμεσθ΄, ὦ ξεῖνε, θανάσιμον γάμον.   ̓ορέστης ᾤμωξ΄ ἀδελφὸν σόν. Μυκηναίων τίνι;   ̓ηλέκτρα οὐχ ᾧ πατήρ μ΄ ἤλπιζεν ἐκδώσειν ποτέ.   ̓ορέστης εἴφ΄, ὡς ἀκούσας σῷ κασιγνήτῳ λέγω.   ̓ηλέκτρα ἐν τοῖσδ΄ ἐκείνου τηλορὸς ναίω δόμοισ.   ̓ορέστης σκαφεύς τις ἢ βουφορβὸς ἄξιος δόμων.   ̓ηλέκτρα πένης ἀνὴρ γενναῖος ἔς τ΄ ἔμ΄ εὐσεβήσ.   ̓ορέστης ἡ δ΄ εὐσέβεια τίς πρόσεστι σῷ πόσει;   ̓ηλέκτρα οὐπώποτ΄ εὐνῆς τῆς ἐμῆς ἔτλη θιγεῖν.   ̓ορέστης ἅγνευμ΄ ἔχων τι θεῖον ἤ σ΄ ἀπαξιῶν;   ̓ηλέκτρα γονέας ὑβρίζειν τοὺς ἐμοὺς οὐκ ἠξίου.   ̓ορέστης καὶ πῶς γάμον τοιοῦτον οὐχ ἥσθη λαβών;   ̓ηλέκτρα οὐ κύριον τὸν δόντα μ΄ ἡγεῖται, ξένε.   ̓ορέστης ξυνῆκ΄· ̓ορέστῃ μή ποτ΄ ἐκτείσῃ δίκην.   ̓ηλέκτρα τοῦτ΄ αὐτὸ ταρβῶν, πρὸς δὲ καὶ σώφρων ἔφυ.    ̓ορέστης φεῦ· γενναῖον ἄνδρ΄ ἔλεξασ, εὖ τε δραστέον.   ̓ηλέκτρα εἰ δή ποθ΄ ἥξει γ΄ ἐς δόμους ὁ νῦν ἀπών.   ̓ορέστης μήτηρ δέ σ΄ ἡ τεκοῦσα ταῦτ΄ ἠνέσχετο;   ̓ηλέκτρα γυναῖκες ἀνδρῶν, ὦ ξέν΄, οὐ παίδων φίλαι.   ̓ορέστης τίνος δέ σ΄ οὕνεχ΄ ὕβρισ΄ Αἴγισθος τάδε;   ̓ηλέκτρα τεκεῖν μ΄ ἐβούλετ΄ ἀσθενῆ, τοιῷδε δούσ.   ̓ορέστης ὡς δῆθε παῖδας μὴ τέκοις ποινάτορασ;   ̓ηλέκτρα τοιαῦτ΄ ἐβούλευσ΄· ὧν ἐμοὶ δοίη δίκην.   ̓ορέστης οἶδεν δέ σ΄ οὖσαν παρθένον μητρὸς πόσισ;   ̓ηλέκτρα οὐκ οἶδε· σιγῇ τοῦθ΄ ὑφαιρούμεσθά νιν.   ̓ορέστης αἵδ΄ οὖν φίλαι σοι τούσδ΄ ἀκούουσιν λόγουσ;   ̓ηλέκτρα ὥστε στέγειν γε τἀμὰ καὶ σ΄ ἔπη καλῶσ.   ̓ορέστης τί δῆτ΄ ̓ορέστης πρὸς τόδ΄, ̓́αργος ἢν μόλῃ;   ̓ηλέκτρα ἤρου τόδ΄; αἰσχρόν γ΄ εἶπασ· οὐ γὰρ νῦν ἀκμή;   ̓ορέστης ἐλθὼν δὲ δὴ πῶς φονέας ἂν κτάνοι πατρόσ;   ̓ηλέκτρα τολμῶν ὑπ΄ ἐχθρῶν οἷ΄ ἐτολμήθη πατήρ.   ̓ορέστης ἦ καὶ μετ΄ αὐτοῦ μητέρ΄ ἂν τλαίης κτανεῖν;   ̓ηλέκτρα ταὐτῷ γε πελέκει τῷ πατὴρ ἀπώλετο.   ̓ορέστης λέγω τάδ΄ αὐτῷ, καὶ βέβαια τἀπὸ σοῦ;   ̓ηλέκτρα θάνοιμι μητρὸς αἷμ΄ ἐπισφάξασ΄ ἐμῆσ.   ̓ορέστης φεῦ· εἴθ΄ ἦν ̓ορέστης πλησίον κλύων τάδε.   ̓ηλέκτρα ἀλλ΄, ὦ ξέν΄, οὐ γνοίην ἂν εἰσιδοῦσά νιν.   ̓ορέστης νέα γάρ, οὐδὲν θαῦμ΄, ἀπεζεύχθης νέου.   ̓ηλέκτρα εἷς ἂν μόνος νιν τῶν ἐμῶν γνοίη φίλων.   ̓ορέστης ἆρ΄ ὃν λέγουσιν αὐτὸν ἐκκλέψαι φόνου;   ̓ηλέκτρα πατρός γε παιδαγωγὸς ἀρχαῖος γέρων.   ̓ορέστης ὁ κατθανὼν δὲ σὸς πατὴρ τύμβου κυρεῖ;   ̓ηλέκτρα ἔκυρσεν ὡς ἔκυρσεν, ἐκβληθεὶς δόμων.   ̓ορέστης οἴμοι, τόδ΄ οἷον εἶπασ·  αἴσθησις γὰρ οὖν κἀκ τῶν θυραίων πημάτων δάκνει βροτούσ. λέξον δ΄, ἵν΄ εἰδὼς σῷ κασιγνήτῳ φέρω λόγους ἀτερπεῖσ, ἀλλ΄ ἀναγκαίους κλύειν. ἔνεστι δ΄ οἶκτος ἀμαθίᾳ μὲν οὐδαμοῦ, σοφοῖσι δ΄ ἀνδρῶν· καὶ γὰρ οὐδ΄ ἀζήμιον γνώμην ἐνεῖναι τοῖς σοφοῖς λίαν σοφήν.   Χορός κἀγὼ τὸν αὐτὸν τῷδ΄ ἔρον ψυχῆς ἔχω. πρόσω γὰρ ἄστεως οὖσα τἀν πόλει κακὰ οὐκ οἶδα, νῦν δὲ βούλομαι κἀγὼ μαθεῖν.    ̓ηλέκτρα λέγοιμ΄ ἄν, εἰ χρή  χρὴ δὲ πρὸς φίλον λέγειν   τύχας βαρείας τὰς ἐμὰς κἀμοῦ πατρόσ. ἐπεὶ δὲ κινεῖς μῦθον, ἱκετεύω, ξένε, ἄγγελλ΄ ̓ορέστῃ τἀμὰ καὶ κείνου κακά, πρῶτον μὲν οἵοις ἐν πέπλοις αὐλίζομαι, πίνῳ θ΄ ὅσῳ βέβριθ΄, ὑπὸ στέγαισί τε οἵαισι ναίω βασιλικῶν ἐκ δωμάτων, αὐτὴ μὲν ἐκμοχθοῦσα κερκίσιν πέπλουσ, ἢ γυμνὸν ἕξω σῶμα κἀστερήσομαι, αὐτὴ δὲ πηγὰς ποταμίους φορουμένη, ἀνέορτος ἱερῶν καὶ χορῶν τητωμένη. ἀναίνομαι γυναῖκας οὖσα παρθένοσ, ἀναίνομαι δὲ Κάστορ΄, ᾧ πρὶν ἐς θεοὺς ἐλθεῖν ἔμ΄ ἐμνήστευον, οὖσαν ἐγγενῆ. μήτηρ δ΄ ἐμὴ Φρυγίοισιν ἐν σκυλεύμασιν θρόνῳ κάθηται, πρὸς δ΄ ἕδραισιν ̓ασίδες δμωαὶ στατίζουσ΄, ἃς ἔπερσ΄ ἐμὸς πατήρ, ̓ιδαῖα φάρη χρυσέαις ἐζευγμέναι πόρπαισιν. αἷμα δ΄ ἔτι πατρὸς κατὰ στέγας μέλαν σέσηπεν, ὃς δ΄ ἐκεῖνον ἔκτανεν, ἐς ταὐτὰ βαίνων ἅρματ΄ ἐκφοιτᾷ πατρί, καὶ σκῆπτρ΄ ἐν οἷς ̔́ελλησιν ἐστρατηλάτει μιαιφόνοισι χερσὶ γαυροῦται λαβών. ̓αγαμέμνονος δὲ τύμβος ἠτιμασμένος οὔπω χοάς ποτ΄ οὐδὲ κλῶνα μυρσίνης ἔλαβε, πυρὰ δὲ χέρσος ἀγλαϊσμάτων. μέθῃ δὲ βρεχθεὶς τῆς ἐμῆς μητρὸς πόσις ὁ κλεινόσ, ὡς λέγουσιν, ἐνθρῴσκει τάφῳ πέτροις τε λεύει μνῆμα λάινον πατρόσ, καὶ τοῦτο τολμᾷ τοὔπος εἰς ἡμᾶς λέγειν· ποῦ παῖς ̓ορέστησ; ἆρά σοι τύμβῳ καλῶς παρὼν ἀμύνει;   ταῦτ΄ ἀπὼν ὑβρίζεται. ἀλλ΄, ὦ ξέν΄, ἱκετεύω σ΄, ἀπάγγειλον τάδε. πολλοὶ δ΄ ἐπιστέλλουσιν, ἑρμηνεὺς δ΄ ἐγώ, αἱ χεῖρες ἡ γλῶσσ΄ ἡ ταλαίπωρός τε φρήν, κάρα τ΄ ἐμὸν ξυρῆκεσ, ὅ τ΄ ἐκεῖνον τεκών. αἰσχρὸν γάρ, εἰ πατὴρ μὲν ἐξεῖλεν Φρύγασ, ὁ δ΄ ἄνδρ΄ ἕν΄ εἷς ὢν οὐ δυνήσεται κτανεῖν, νέος πεφυκὼς κἀξ ἀμείνονος πατρόσ.   Χορός καὶ μὴν δέδορκα τόνδε, σὸν λέγω πόσιν, λήξαντα μόχθου πρὸς δόμους ὡρμημένον.    Αὐτουργός ἔα· τίνας τούσδ΄ ἐν πύλαις ὁρῶ ξένουσ; τίνος δ΄ ἕκατι τάσδ΄ ἐπ΄ ἀγραύλους πύλας προσῆλθον; ἦ ΄μοῦ δεόμενοι; γυναικί τοι αἰσχρὸν μετ΄ ἀνδρῶν ἑστάναι νεανιῶν.   ̓ηλέκτρα ὦ φίλτατ΄, εἰς ὕποπτα μὴ μόλῃς ἐμοί· τὸν ὄντα δ΄ εἴσῃ μῦθον· οἵδε γὰρ ξένοι ἥκουσ΄ ̓ορέστου πρός με κήρυκες λόγων. ἀλλ΄, ὦ ξένοι, σύγγνωτε τοῖς εἰρημένοισ.   Αὐτουργός τί φασίν; ἁνὴρ ἔστι καὶ λεύσσει φάοσ;   ̓ηλέκτρα ἔστιν λόγῳ γοῦν, φασὶ δ΄ οὐκ ἄπιστ΄ ἐμοί.   Αὐτουργός ἦ καί τι πατρὸς σῶν τε μέμνηται κακῶν;   ̓ηλέκτρα ἐν ἐλπίσιν ταῦτ΄· ἀσθενὴς φεύγων ἀνήρ.   Αὐτουργός ἦλθον δ΄ ̓ορέστου τίν΄ ἀγορεύοντες λόγον;   ̓ηλέκτρα σκοποὺς ἔπεμψε τούσδε τῶν ἐμῶν κακῶν.   Αὐτουργός οὐκοῦν τὰ μὲν λεύσσουσι, τὰ δὲ σύ που λέγεισ.   ̓ηλέκτρα ἴσασιν, οὐδὲν τῶνδ΄ ἔχουσιν ἐνδεέσ.   Αὐτουργός οὐκοῦν πάλαι χρῆν τοῖσδ΄ ἀνεπτύχθαι πύλασ; χωρεῖτ΄ ἐς οἴκουσ· ἀντὶ γὰρ χρηστῶν λόγων ξενίων κυρήσεθ΄, οἷ΄ ἐμὸς κεύθει δόμοσ. αἴρεσθ΄, ὀπαδοί, τῶνδ΄ ἔσω τεύχη δόμων. καὶ μηδὲν ἀντείπητε, παρὰ φίλου φίλοι μολόντες ἀνδρόσ· καὶ γὰρ εἰ πένης ἔφυν, οὔτοι τό γ΄ ἦθος δυσγενὲς παρέξομαι.    ̓ορέστης πρὸς θεῶν, ὅδ΄ ἁνὴρ ὃς συνεκκλέπτει γάμους τοὺς σούσ, ̓ορέστην οὐ καταισχύνειν θέλων;   ̓ηλέκτρα οὗτος κέκληται πόσις ἐμὸς τῆς ἀθλίασ.   ̓ορέστης φεῦ· οὐκ ἔστ΄ ἀκριβὲς οὐδὲν εἰς εὐανδρίαν· ἔχουσι γὰρ ταραγμὸν αἱ φύσεις βροτῶν. ἤδη γὰρ εἶδον ἄνδρα γενναίου πατρὸς τὸ μηδὲν ὄντα, χρηστά τ΄ ἐκ κακῶν τέκνα, λιμόν τ΄ ἐν ἀνδρὸς πλουσίου φρονήματι, γνώμην τε μεγάλην ἐν πένητι σώματι. πῶς οὖν τις αὐτὰ διαλαβὼν ὀρθῶς κρινεῖ; πλούτῳ; πονηρῷ τἄρα χρήσεται κριτῇ. ἢ τοῖς ἔχουσι μηδέν; ἀλλ΄ ἔχει νόσον πενία, διδάσκει δ΄ ἄνδρα τῇ χρείᾳ κακόν. ἀλλ΄ εἰς ὅπλ΄ ἔλθω; τίς δὲ πρὸς λόγχην βλέπων μάρτυς γένοιτ΄ ἂν ὅστις ἐστὶν ἁγαθόσ; κράτιστον εἰκῇ ταῦτ΄ ἐᾶν ἀφειμένα. οὗτος γὰρ ἁνὴρ οὔτ΄ ἐν ̓αργείοις μέγας οὔτ΄ αὖ δοκήσει δωμάτων ὠγκωμένοσ, ἐν τοῖς δὲ πολλοῖς ὤν, ἄριστος ηὑρέθη. οὐ μὴ ἀφρονήσεθ΄, οἳ κενῶν δοξασμάτων πλήρεις πλανᾶσθε, τῇ δ΄ ὁμιλίᾳ βροτοὺς κρινεῖτε καὶ τοῖς ἤθεσιν τοὺς εὐγενεῖσ; οἱ γὰρ τοιοῦτοι καὶ πόλεις οἰκοῦσιν εὖ καὶ δώμαθ΄· αἱ δὲ σάρκες αἱ κεναὶ φρενῶν ἀγάλματ΄ ἀγορᾶς εἰσιν. οὐδὲ γὰρ δόρυ μᾶλλον βραχίων σθεναρὸς ἀσθενοῦς μένει· ἐν τῇ φύσει δὲ τοῦτο κἀν εὐψυχίᾳ. ἀλλ΄  ἄξιος γὰρ ὅ τε παρὼν ὅ τ΄ οὐ παρὼν ̓αγαμέμνονος παῖσ, οὗπερ οὕνεχ΄ ἥκομεν   δεξώμεθ΄ οἴκων καταλύσεισ. χωρεῖν χρεών, δμῶεσ, δόμων τῶνδ΄ ἐντόσ. ὡς ἐμοὶ πένης εἴη πρόθυμος πλουσίου μᾶλλον ξένοσ. αἰνῶ μὲν οὖν τοῦδ΄ ἀνδρὸς ἐσδοχὰς δόμων, ἐβουλόμην δ΄ ἄν, εἰ κασίγνητός με σὸς ἐς εὐτυχοῦντας ἦγεν εὐτυχῶν δόμουσ. ἴσως δ΄ ἂν ἔλθοι· Λοξίου γὰρ ἔμπεδοι χρησμοί, βροτῶν δὲ μαντικὴν χαίρειν ἐῶ.    Χορός νῦν ἢ πάροιθεν μᾶλλον, ̓ηλέκτρα, χαρᾷ θερμαινόμεσθα καρδίαν· ἴσως γὰρ ἂν μόλις προβαίνουσ΄ ἡ τύχη σταίη καλῶσ.   ̓ηλέκτρα ὦ τλῆμον, εἰδὼς δωμάτων χρείαν σέθεν τί τούσδ΄ ἐδέξω μείζονας σαυτοῦ ξένουσ;   Αὐτουργός τί δ΄; εἴπερ εἰσὶν ὡς δοκοῦσιν εὐγενεῖσ, οὐκ ἔν τε μικροῖς ἔν τε μὴ στέρξουσ΄ ὁμῶσ;   ̓ηλέκτρα ἐπεί νυν ἐξήμαρτες ἐν σμικροῖσιν ὤν, ἔλθ΄ ὡς παλαιὸν τροφὸν ἐμοῦ φίλον πατρόσ, ὃς ἀμφὶ ποταμὸν Τάναον ̓αργείας ὅρους τέμνοντα γαίας Σπαρτιάτιδός τε γῆς ποίμναις ὁμαρτεῖ πόλεος ἐκβεβλημένοσ· κέλευε δ΄ αὐτὸν τῶνδ΄ ἐμοὐσαφιγμένων ἐλθεῖν, ξένων τ΄ ἐς δαῖτα πορσῦναί τινα. ἡσθήσεταί τοι καὶ προσεύξεται θεοῖσ, ζῶντ΄ εἰσακούσας παῖδ΄ ὃν ἐκσῴζει ποτέ. οὐ γὰρ πατρῴων ἐκ δόμων μητρὸς πάρα λάβοιμεν ἄν τι· πικρὰ δ΄ ἀγγείλαιμεν ἄν, εἰ ζῶντ΄ ̓ορέστην ἡ τάλαιν΄ αἴσθοιτ΄ ἔτι.   Αὐτουργός ἀλλ΄, εἰ δοκεῖ σοι, τούσδ΄ ἀπαγγελῶ λόγους γέροντι· χώρει δ΄ ἐς δόμους ὅσον τάχος καὶ τἄνδον ἐξάρτυε. πολλά τοι γυνὴ χρῄζουσ΄ ἂν εὕροι δαιτὶ προσφορήματα. ἔστιν δὲ δὴ τοσαῦτά γ΄ ἐν δόμοις ἔτι, ὥσθ΄ ἕν γ΄ ἐπ΄ ἦμαρ τούσδε πληρῶσαι βορᾶσ. ἐν τοῖς τοιούτοις δ΄ ἡνίκ΄ ἂν γνώμης πέσω, σκοπῶ τὰ χρήμαθ΄ ὡς ἔχει μέγα σθένοσ, ξένοις τε δοῦναι σῶμά τ΄ ἐς νόσους πεσὸν δαπάναισι σῷσαι· τῆς δ΄ ἐφ΄ ἡμέραν βορᾶς ἐς σμικρὸν ἥκει· πᾶς γὰρ ἐμπλησθεὶς ἀνὴρ ὁ πλούσιός τε χὡ πένης ἴσον φέρει.      Χορός κλειναὶ νᾶεσ, αἵ ποτ΄ ἔβατε Τροίαν τοῖς ἀμετρήτοις ἐρετμοῖς πέμπουσαι χοροὺς μετὰ Νηρῄδων, ἵν΄ ὁ φίλαυλος ἔπαλλε δελ- φὶς πρῴραις κυανεμβόλοι- σιν εἱλισσόμενοσ, πορεύων τὸν τᾶς Θέτιδος κοῦφον ἅλμα ποδῶν ̓αχιλῆ σὺν ̓αγαμέμνονι Τρωίας ἐπὶ Σιμουντίδας ἀκτάσ.   Χορός Νηρῇδες δ΄ Εὐβοῖδας ἄκρας λιποῦσαι μόχθους ἀσπιστὰς ἀκμόνων ̔ηφαίστου χρυσέων ἔφερον τευχέων, ἀνά τε Πήλιον ἀνά τε πρυ- μνὰς ̓́οσσας ἱερᾶς νάπας Νυμφαίας σκοπιὰς κόρας μάτευσ΄,  ἔνθα πατὴρ ἱππότας τρέφεν ̔ελλάδι φῶς Θέτιδος εἰνάλιον γόνον ταχύπορον πόδ΄ ̓ατρείδαισ.   Χορός ̓ιλιόθεν δ΄ ἔκλυόν τινος ἐν λιμέσιν Ναυπλίοισι βεβῶτος τᾶς σᾶσ, ὦ Θέτιδος παῖ, κλεινᾶς ἀσπίδος ἐν κύκλῳ τοιάδε σήματα, δείματα Φρύγια, τετύχθαι· περιδρόμῳ μὲν ἴτυος ἕδρᾳ Περσέα λαιμοτόμαν ὑπὲρ ἁλὸς ποτανοῖσι πεδί- λοισι φυὰν Γοργόνος ἴ- σχειν, Διὸς ἀγγέλῳ σὺν ̔ερ- μᾷ, τῷ Μαί- ας ἀγροτῆρι κούρῳ·   Χορός ἐν δὲ μέσῳ κατέλαμπε σάκει φαέθων κύκλος ἀελίοιο ἵπποις ἂμ πτεροέσσαις ἄστρων τ΄ αἰθέριοι χοροί, Πλειάδεσ, ̔υάδεσ, ̔́εκτορος ὄμμασι τροπαῖοι· ἐπὶ δὲ χρυσοτύπῳ κράνει Σφίγγες ὄνυξιν ἀοίδιμον ἄγραν φέρουσαι· περιπλεύ- ρῳ δὲ κύτει πύρπνοος ἔ- σπευδε δρόμῳ λέαινα χαλ- αῖς Πειρη- ναῖον ὁρῶσα πῶλον.   Χορός ἄορι δ΄ ἐν φονίῳ τετραβάμονες ἵπποι ἔπαλ- λον, κελαινὰ δ΄ ἀμφὶ νῶθ΄ ἵετο κόνισ. τοιῶνδ΄ ἄνακτα δοριπόνων ἔκανεν ἀνδρῶν, Τυνδαρίσ, σὰ λέχεα, κακόφρων κούρα. τοιγάρ σέ ποτ΄ οὐρανίδαι πέμψουσιν θανάτοισ· ἦ σὰν ἔτ΄ ἔτι φόνιον ὑπὸ δέραν ὄψομαι αἷμα χυθὲν σιδάρῳ.     Πρέσβυς ποῦ ποῦ νεᾶνις πότνι΄ ἐμὴ δέσποινά τε, ̓αγαμέμνονος παῖσ, ὅν ποτ΄ ἐξέθρεψ΄ ἐγώ; ὡς πρόσβασιν τῶνδ΄ ὀρθίαν οἴκων ἔχει ῥυσῷ γέροντι τῷδε προσβῆναι ποδί. ὅμως δὲ πρός γε τοὺς φίλους ἐξελκτέον διπλῆν ἄκανθαν καὶ παλίρροπον γόνυ. ὦ θύγατερ  ἄρτι γάρ σε πρὸς δόμοις ὁρῶ   ἥκω φέρων σοι τῶν ἐμῶν βοσκημάτων ποίμνης νεογνὸν θρέμμ΄ ὑποσπάσας τόδε στεφάνους τε τευχέων τ΄ ἐξελὼν τυρεύματα, παλαιόν τε θησαύρισμα Διονύσου τόδε ὀσμῇ κατῆρεσ, μικρόν, ἀλλ΄ ἐπεσβαλεῖν ἡδὺ σκύφον τοῦδ΄ ἀσθενεστέρῳ ποτῷ. ἴτω φέρων τις τοῖς ξένοις τάδ΄ ἐς δόμουσ· ἐγὼ δὲ τρύχει τῷδ΄ ἐμῶν πέπλων κόρας δακρύοισι τέγξας ἐξομόρξασθαι θέλω.   ̓ηλέκτρα τί δ΄, ὦ γεραιέ, διάβροχον τόδ΄ ὄμμ΄ ἔχεισ; μῶν τἀμὰ διὰ χρόνου σ΄ ἀνέμνησεν κακά; ἢ τὰς ̓ορέστου τλήμονας φυγὰς στένεις καὶ πατέρα τὸν ἐμόν, ὅν ποτ΄ ἐν χεροῖν ἔχων ἀνόνητ΄ ἔθρεψας σοί τε καὶ τοῖς σοῖς φίλοισ;   Πρέσβυς ἀνόνηθ΄· ὅμως δ΄ οὖν τοῦτό γ΄ οὐκ ἠνεσχόμην. ἦλθον γὰρ αὐτοῦ πρὸς τάφον πάρεργ΄ ὁδοῦ καὶ προσπεσὼν ἔκλαυσ΄ ἐρημίας τυχών, σπονδάς τε, λύσας ἀσκὸν ὃν φέρω ξένοισ, ἔσπεισα, τύμβῳ δ΄ ἀμφέθηκα μυρσίνασ. πυρᾶς δ΄ ἐπ΄ αὐτῆς οἶν μελάγχιμον πόκῳ σφάγιον ἐσεῖδον αἷμά τ΄ οὐ πάλαι χυθὲν ξανθῆς τε χαίτης βοστρύχους κεκαρμένουσ. κἀθαύμασ΄, ὦ παῖ, τίς ποτ΄ ἀνθρώπων ἔτλη πρὸς τύμβον ἐλθεῖν· οὐ γὰρ ̓αργείων γέ τισ. ἀλλ΄ ἦλθ΄ ἴσως που σὸς κασίγνητος λάθρᾳ, μολὼν δ΄ ἐθαύμασ΄ ἄθλιον τύμβον πατρόσ. σκέψαι δὲ χαίτην προστιθεῖσα σῇ κόμῃ, εἰ χρῶμα ταὐτὸν κουρίμης ἔσται τριχόσ· φιλεῖ γάρ, αἷμα ταὐτὸν οἷς ἂν ᾖ πατρόσ, τὰ πόλλ΄ ὅμοια σώματος πεφυκέναι.    ̓ηλέκτρα οὐκ ἄξι΄ ἀνδρόσ, ὦ γέρον, σοφοῦ λέγεισ, εἰ κρυπτὸν ἐς γῆν τήνδ΄ ἂν Αἰγίσθου φόβῳ δοκεῖς ἀδελφὸν τὸν ἐμὸν εὐθαρσῆ μολεῖν. ἔπειτα χαίτης πῶς συνοίσεται πλόκοσ, ὁ μὲν παλαίστραις ἀνδρὸς εὐγενοῦς τραφείσ, ὁ δὲ κτενισμοῖς θῆλυσ; ἀλλ΄ ἀμήχανον. πολλοῖς δ΄ ἂν εὕροις βοστρύχους ὁμοπτέρους καὶ μὴ γεγῶσιν αἵματος ταὐτοῦ, γέρον.   Πρέσβυς σὺ δ΄ εἰς ἴχνος βᾶσ΄ ἀρβύλης σκέψαι βάσιν εἰ σύμμετρος σῷ ποδὶ γενήσεται, τέκνον.   ̓ηλέκτρα πῶς δ΄ ἂν γένοιτ΄ ἂν ἐν κραταιλέῳ πέδῳ γαίας ποδῶν ἔκμακτρον; εἰ δ΄ ἔστιν τόδε, δυοῖν ἀδελφοῖν ποὺς ἂν οὐ γένοιτ΄ ἴσος ἀνδρός τε καὶ γυναικόσ, ἀλλ΄ ἅρσην κρατεῖ.   Πρέσβυς οὐκ ἔστιν, εἰ καὶ γῆν κασίγνητος μολών,  κερκίδος ὅτῳ γνοίης ἂν ἐξύφασμα σῆσ, ἐν ᾧ ποτ΄ αὐτὸν ἐξέκλεψα μὴ θανεῖν;   ̓ηλέκτρα οὐκ οἶσθ΄, ̓ορέστης ἡνίκ΄ ἐκπίπτει χθονόσ, νέαν μ΄ ἔτ΄ οὖσαν; εἰ δὲ κἄκρεκον πέπλουσ, πῶς ἂν τότ΄ ὢν παῖς ταὐτὰ νῦν ἔχοι φάρη, εἰ μὴ ξυναύξοινθ΄ οἱ πέπλοι τῷ σώματι; ἀλλ΄ ἤ τις αὐτοῦ τάφον ἐποικτίρας ξένος ἐκείρατ΄, ἢ τῆσδε σκοποὺς λαβὼν χθονὸς      Πρέσβυς οἱ δὲ ξένοι ποῦ; βούλομαι γὰρ εἰσιδὼν αὐτοὺς ἔρεσθαι σοῦ κασιγνήτου πέρι.   ̓ηλέκτρα οἵδ΄ ἐκ δόμων βαίνουσι λαιψηρῷ ποδί.   Πρέσβυς ἀλλ΄ εὐγενεῖς μέν, ἐν δὲ κιβδήλῳ τόδε· πολλοὶ γὰρ ὄντες εὐγενεῖς εἰσιν κακοί. ὅμως δέ.   χαίρειν τοὺς ξένους προσεννέπω.   ̓ορέστης χαῖρ΄, ὦ γεραιέ.   τοῦ ποτ΄, ̓ηλέκτρα, τόδε παλαιὸν ἀνδρὸς λείψανον φίλων κυρεῖ;   ̓ηλέκτρα οὗτος τὸν ἁμὸν πατέρ΄ ἔθρεψεν, ὦ ξένε.   ̓ορέστης τί φῄσ; ὅδ΄ ὃς σὸν ἐξέκλεψε σύγγονον;   ̓ηλέκτρα ὅδ΄ ἔσθ΄ ὁ σώσας κεῖνον, εἴπερ ἔστ΄ ἔτι.   ̓ορέστης ἔα· τί μ΄ ἐσδέδορκεν ὥσπερ ἀργύρου σκοπῶν λαμπρὸν χαρακτῆρ΄; ἢ προσεικάζει μέ τῳ;   ̓ηλέκτρα ἴσως ̓ορέστου σ΄ ἥλιχ΄ ἥδεται βλέπων.   ̓ορέστης φίλου γε φωτόσ. τί δὲ κυκλεῖ πέριξ πόδα;   ̓ηλέκτρα καὐτὴ τόδ΄ εἰσορῶσα θαυμάζω, ξένε.   Πρέσβυς ὦ πότνι΄, εὔχου, θύγατερ ̓ηλέκτρα, θεοῖσ.   ̓ηλέκτρα τί τῶν ἀπόντων ἢ τί τῶν ὄντων πέρι;   Πρέσβυς λαβεῖν φίλον θησαυρόν, ὃν φαίνει θεόσ.   ̓ηλέκτρα ἰδού· καλῶ θεούσ. ἢ τί δὴ λέγεισ, γέρον;   Πρέσβυς βλέψον νυν ἐς τόνδ΄, ὦ τέκνον, τὸν φίλτατον.   ̓ηλέκτρα πάλαι δέδορκα, μὴ σύ γ΄ οὐκέτ΄ εὖ φρονῇσ.   Πρέσβυς οὐκ εὖ φρονῶ ΄γὼ σὸν κασίγνητον βλέπων;   ̓ηλέκτρα πῶς εἶπασ, ὦ γεραί΄, ἀνέλπιστον λόγον;   Πρέσβυς ὁρᾶν ̓ορέστην τόνδε τὸν ̓αγαμέμνονοσ.   ̓ηλέκτρα ποῖον χαρακτῆρ΄ εἰσιδών, ᾧ πείσομαι;   Πρέσβυς οὐλὴν παρ΄ ὀφρύν, ἥν ποτ΄ ἐν πατρὸς δόμοις νεβρὸν διώκων σοῦ μέθ΄ ᾑμάχθη πεσών.   ̓ηλέκτρα πῶς φῄσ; ὁρῶ μὲν πτώματος τεκμήριον.   Πρέσβυς ἔπειτα μέλλεις προσπίτνειν τοῖς φιλτάτοισ;   ̓ηλέκτρα ἀλλ΄ οὐκέτ΄, ὦ γεραιέ· συμβόλοισι γὰρ τοῖς σοῖς πέπεισμαι θυμόν.   ὦ χρόνῳ φανείσ, ἔχω σ΄ ἀέλπτως     ̓ορέστης κἀξ ἐμοῦ γ΄ ἔχῃ χρόνῳ.   ̓ηλέκτρα οὐδέποτε δόξασα.   ̓ορέστης οὐδ΄ ἐγὼ γὰρ ἤλπισα.   ̓ηλέκτρα ἐκεῖνος εἶ σύ;   ̓ορέστης σύμμαχός γέ σοι μόνοσ. ἢν δ΄ ἀνσπάσωμαί γ΄ ὃν μετέρχομαι βόλον   πέποιθα δ΄· ἢ χρὴ μηκέθ΄ ἡγεῖσθαι θεούσ, εἰ τἄδικ΄ ἔσται τῆς δίκης ὑπέρτερα.     Χορός ἔμολες ἔμολεσ, ὤ, χρόνιος ἁμέρα, κατέλαμψασ, ἔδειξας ἐμφανῆ πόλει πυρσόν, ὃς παλαιᾷ φυγᾷ πατρίων ἀπὸ δωμάτων τάλας ἀλαίνων ἔβα. θεὸς αὖ θεὸς ἁμετέραν τις ἄγει νίκαν, ὦ φίλα. ἄνεχε χέρασ, ἄνεχε λόγον, ἵει λιτὰς ἐς θεούσ, τύχᾳ σοι τύχᾳ κασίγνητον ἐμβατεῦσαι πόλιν.    ̓ορέστης εἶἑν· φίλας μὲν ἡδονὰς ἀσπασμάτων ἔχω, χρόνῳ δὲ καὖθις αὐτὰ δώσομεν. σὺ δ΄, ὦ γεραιέ  καίριος γὰρ ἤλυθες   λέξον, τί δρῶν ἂν φονέα τεισαίμην πατρόσ; μητέρα τε κοινωνὸν ἀνοσίων γάμων; ἔστιν τί μοι κατ΄ ̓́αργος εὐμενὲς φίλων; ἢ πάντ΄ ἀνεσκευάσμεθ΄, ὥσπερ αἱ τύχαι; τῷ ξυγγένωμαι; νύχιος ἢ καθ΄ ἡμέραν; ποίαν ὁδὸν τραπώμεθ΄ εἰς ἐχθροὺς ἐμούσ;   Πρέσβυς ὦ τέκνον, οὐδεὶς δυστυχοῦντί σοι φίλοσ. εὕρημα γάρ τοι χρῆμα γίγνεται τόδε, κοινῇ μετασχεῖν τἀγαθοῦ καὶ τοῦ κακοῦ. σὺ δ΄  ἐκ βάθρων γὰρ πᾶς ἀνῄρησαι φίλοις οὐδ΄ ἐλλέλοιπας ἐλπίδ΄  ἴσθι μου κλύων, ἐν χειρὶ τῇ σῇ πάντ΄ ἔχεις καὶ τῇ τύχῃ, πατρῷον οἶκον καὶ πόλιν λαβεῖν σέθεν.   ̓ορέστης τί δῆτα δρῶντες τοῦδ΄ ἂν ἐξικοίμεθα;   Πρέσβυς κτανὼν Θυέστου παῖδα σήν τε μητέρα.   ̓ορέστης ἥκω ΄πὶ τόνδε στέφανον· ἀλλὰ πῶς λάβω;   Πρέσβυς τειχέων μὲν ἐλθὼν ἐντὸς οὐδ΄ ἂν εἰ θέλοισ.   ̓ορέστης φρουραῖς κέκασται δεξιαῖς τε δορυφόρων;   Πρέσβυς ἔγνωσ· φοβεῖται γάρ σε κοὐχ εὕδει σαφῶσ.   ̓ορέστης εἶἑν· σὺ δὴ τοὐνθένδε βούλευσον, γέρον.   Πρέσβυς κἀμοῦ γ΄ ἄκουσον· ἄρτι γάρ μ΄ ἐσῆλθέ τι.   ̓ορέστης ἐσθλόν τι μηνύσειασ, αἰσθοίμην δ΄ ἐγώ.   Πρέσβυς Αἴγισθον εἶδον, ἡνίχ΄ εἷρπον ἐνθάδε.   ̓ορέστης προσηκάμην τὸ ῥηθέν. ἐν ποίοις τόποισ;   Πρέσβυς ἀγρῶν πέλας τῶνδ΄ ἱπποφορβίων ἔπι.   ̓ορέστης τί δρῶνθ΄; ὁρῶ γὰρ ἐλπίδ΄ ἐξ ἀμηχάνων.   Πρέσβυς Νύμφαις ἐπόρσυν΄ ἔροτιν, ὡς ἔδοξέ μοι.   ̓ορέστης τροφεῖα παίδων ἢ πρὸ μέλλοντος τόκου;   Πρέσβυς οὐκ οἶδα πλὴν ἕν· βουσφαγεῖν ὡπλίζετο.   ̓ορέστης πόσων μετ΄ ἀνδρῶν; ἢ μόνος δμώων μέτα;   Πρέσβυς οὐδεὶς παρῆν ̓αργεῖοσ, οἰκεία δὲ χείρ.   ̓ορέστης οὔ πού τις ὅστις γνωριεῖ μ΄ ἰδών, γέρον;   Πρέσβυς δμῶες μέν εἰσιν, οἳ σέ γ΄ οὐκ εἶδόν ποτε.   ̓ορέστης ἡμῖν ἂν εἶεν, εἰ κρατοῖμεν, εὐμενεῖσ;   Πρέσβυς δούλων γὰρ ἴδιον τοῦτο, σοὶ δὲ σύμφορον.   ̓ορέστης πῶς οὖν ἂν αὐτῷ πλησιασθείην ποτέ;   Πρέσβυς στείχων ὅθεν σε βουθυτῶν ἐσόψεται.   ̓ορέστης ὁδὸν παρ΄ αὐτήν, ὡς ἔοικ΄, ἀγροὺς ἔχει;   Πρέσβυς ὅθεν γ΄ ἰδών σε δαιτὶ κοινωνὸν καλεῖ.   ̓ορέστης πικρόν γε συνθοινάτορ΄, ἢν θεὸς θέλῃ.   Πρέσβυς τοὐνθένδε πρὸς τὸ πῖπτον αὐτὸς ἐννόει.   ̓ορέστης καλῶς ἔλεξασ.   ἡ τεκοῦσα δ΄ ἐστὶ ποῦ;   Πρέσβυς ̓́αργει· παρέσται δ΄ οὖν πόσει θοίνην ἔπι.   ̓ορέστης τί δ΄ οὐχ ἅμ΄ ἐξωρμᾶτ΄ ἐμὴ μήτηρ πόσει;   Πρέσβυς ψόγον τρέμουσα δημοτῶν ἐλείπετο.   ̓ορέστης ξυνῆχ΄· ὕποπτος οὖσα γιγνώσκει πόλει.   Πρέσβυς τοιαῦτα· μισεῖται γὰρ ἀνόσιος γυνή.    ̓ορέστης πῶς οὖν ἐκείνην τόνδε τ΄ ἐν ταὐτῷ κτενῶ;   ̓ηλέκτρα ἐγὼ φόνον γε μητρὸς ἐξαρτύσομαι.   ̓ορέστης καὶ μὴν ἐκεῖνά γ΄ ἡ τύχη θήσει καλῶσ.   ̓ηλέκτρα ὑπηρετείτω μὲν δυοῖν ὄντοιν ὅδε.   Πρέσβυς ἔσται τάδ΄· εὑρίσκεις δὲ μητρὶ πῶς φόνον;   ̓ηλέκτρα λέγ΄, ὦ γεραιέ, τάδε Κλυταιμήστρᾳ μολών· λεχώ μ΄ ἀπάγγελλ΄ οὖσαν ἄρσενος τόκῳ.   Πρέσβυς πότερα πάλαι τεκοῦσαν ἢ νεωστὶ δή;   ̓ηλέκτρα δέχ΄ ἡλίουσ, ἐν οἷσιν ἁγνεύει λεχώ.   Πρέσβυς καὶ δὴ τί τοῦτο μητρὶ προσβάλλει φόνον;   ̓ηλέκτρα ἥξει κλύουσα λόχιά μου νοσήματα.   Πρέσβυς πόθεν; τί δ΄ αὐτῇ σοῦ μέλειν δοκεῖσ, τέκνον;   ̓ηλέκτρα ναί· καὶ δακρύσει γ΄ ἀξίωμ΄ ἐμῶν τόκων.   Πρέσβυς ἴσωσ· πάλιν τοι μῦθον ἐς καμπὴν ἄγε.   ̓ηλέκτρα ἐλθοῦσα μέντοι δῆλον ὡς ἀπόλλυται.   Πρέσβυς καὶ μὴν ἐπ΄ αὐτάς γ΄ εἶσι σῶν δόμων πύλασ.   ̓ηλέκτρα οὐκοῦν τραπέσθαι σμικρὸν εἰς ̔́αιδου τόδε;   Πρέσβυς εἰ γὰρ θάνοιμι τοῦτ΄ ἰδὼν ἐγώ ποτε.   ̓ηλέκτρα πρώτιστα μέν νυν τῷδ΄ ὑφήγησαι, γέρον     Πρέσβυς Αἴγισθος ἔνθα νῦν θυηπολεῖ θεοῖσ;   ̓ηλέκτρα ἔπειτ΄ ἀπαντῶν μητρὶ τἀπ΄ ἐμοῦ φράσον.   Πρέσβυς ὥστ΄ αὐτά γ΄ ἐκ σοῦ στόματος εἰρῆσθαι δοκεῖν.   ̓ηλέκτρα σὸν ἔργον ἤδη· πρόσθεν εἴληχας φόνου.   ̓ορέστης στείχοιμ΄ ἄν, εἴ τις ἡγεμὼν γίγνοιθ΄ ὁδοῦ.   Πρέσβυς καὶ μὴν ἐγὼ πέμποιμ΄ ἂν οὐκ ἀκουσίωσ.    ̓ορέστης ὦ Ζεῦ Πατρῷε, καὶ Τροπαῖ΄ ἐχθρῶν γενοῦ     ̓ηλέκτρα οἴκτιρέ θ΄ ἡμᾶσ· οἰκτρὰ γὰρ πεπόνθαμεν     Πρέσβυς οἴκτιρε δῆτα σούς γε φύντας ἐκγόνουσ.   ̓ηλέκτρα ̔́ηρα τε, βωμῶν ἣ Μυκηναίων κρατεῖς     ̓ορέστης νίκην δὸς ἡμῖν, εἰ δίκαι΄ αἰτούμεθα.   Πρέσβυς δὸς δῆτα πατρὸς τοῖσδε τιμωρὸν δίκην.   ̓ορέστης σύ τ΄, ὦ κάτω γῆς ἀνοσίως οἰκῶν πάτερ     ̓ηλέκτρα καὶ Γαῖ΄ ἄνασσα, χεῖρας ᾗ δίδωμ΄ ἐμὰς     Πρέσβυς ἄμυν΄ ἄμυνε τοῖσδε φιλτάτοις τέκνοισ.   ̓ορέστης νῦν πάντα νεκρὸν ἐλθὲ σύμμαχον λαβών.   ̓ηλέκτρα οἵπερ γε σὺν σοὶ Φρύγας ἀνήλωσαν δορὶ     Πρέσβυς χὥσοι στυγοῦσιν ἀνοσίους μιάστορασ.   ̓ηλέκτρα ἤκουσασ, ὦ δείν΄ ἐξ ἐμῆς μητρὸς παθών;   Πρέσβυς πάντ΄, οἶδ΄, ἀκούει τάδε πατήρ· στείχειν δ΄ ἀκμή.   ̓ηλέκτρα καί σοι προφωνῶ πρὸς τάδ΄ Αἴγισθον θανεῖν· ὡς εἰ παλαισθεὶς πτῶμα θανάσιμον πεσῇ, τέθνηκα κἀγώ, μηδέ με ζῶσαν λέγε· παίσω γὰρ ἧπαρ τοὐμὸν ἀμφήκει ξίφει. δόμων ἔσω βᾶσ΄ εὐτρεπὲς ποήσομαι. ὡς ἢν μὲν ἔλθῃ πύστις εὐτυχὴς σέθεν, ὀλολύξεται πᾶν δῶμα· θνῄσκοντος δέ σου τἀναντί΄ ἔσται τῶνδε· ταῦτά σοι λέγω.   ̓ορέστης πάντ΄ οἶδα.   ̓ηλέκτρα πρὸς τάδ΄ ἄνδρα γίγνεσθαί σε χρή. ὑμεῖς δέ μοι, γυναῖκεσ, εὖ πυρσεύετε κραυγὴν ἀγῶνος τοῦδε· φρουρήσω δ΄ ἐγὼ πρόχειρον ἔγχος χειρὶ βαστάζουσ΄ ἐμῇ. οὐ γάρ ποτ΄ ἐχθροῖς τοῖς ἐμοῖς νικωμένη δίκην ὑφέξω, σῶμ΄ ἐμὸν καθυβρίσαι.      Χορός ἀταλᾶς ὑπὸ ματρὸς <ἄρν΄> ̓αργείων ὀρέων ποτὲ κληδὼν ἐν πολιαῖσι μένει φήμαις εὐαρμόστοις ἐν καλάμοις Πᾶνα μοῦσαν ἡδύθροον πνέοντ΄, ἀγρῶν ταμίαν, χρυσέαν καλλιπλόκαμον πορεῦσαι. πετρίνοις δ΄ ἐπι- στὰς κᾶρυξ ἰάχει βάθροισ· ̓αγορὰν ἀγοράν, Μυκη- ναῖοι, στείχετε μακαρίων ὀψόμενοι τυράννων φάσματα  δείματα. . . . χοροὶ δ΄ ̓ατρει- δᾶν  ἐγέραιρον οἴκουσ·   Χορός θυμέλαι δ΄ ἐπίτναντο χρυ- σήλατοι, σελαγεῖτο δ΄ ἀν΄ ἄστυ πῦρ ἐπιβώμιον ̓αργείων· λωτὸς δὲ φθόγγον κελάδει κάλλιστον, Μουσᾶν θεράπων· μολπαὶ δ΄ ηὔξοντ΄ ἐραταί, χρυσέας ἀρνὸς ἐπίλογοι, Θυέστου· κρυφίαις γὰρ εὐ- ναῖς πείσας ἄλοχον φίλαν ̓ατρέωσ, τέρας ἐκκομί- ζει πρὸς δώματα· νεόμενος δ΄ εἰς ἀγόρους ἀυτεῖ τὰν κερόεσσαν ἔχειν χρυσεόμαλ- λον κατὰ δῶμα ποίμναν.   Χορός τότε δὴ τότε φαεν- νὰς ἄστρων μετέβασ΄ ὁδοὺς Ζεὺς καὶ φέγγος ἀελίου λευκόν τε πρόσωπον ἀ- οῦσ, τὰ δ΄ ἕσπερα νῶτ΄ ἐλαύ- νει θερμᾷ φλογὶ θεοπύρῳ, νεφέλαι δ΄ ἔνυδροι πρὸς ἄρ- κτον, ξηραί τ΄ ̓αμμωνίδες ἕ- δραι φθίνουσ΄ ἀπειρόδροσοι, καλλίστων ὄμβρων Διόθεν στερεῖσαι.   Χορός λέγεται, τὰν δὲ πί- στιν σμικρὰν παρ΄ ἔμοιγ΄ ἔχει, στρέψαι θερμὰν ἀέλιον χρυσωπὸν ἕδραν ἀλλά- ξαντα δυστυχίᾳ βροτεί- ῳ θνατᾶς ἕνεκεν δίκασ. φοβεροὶ δὲ βροτοῖσι μῦ- θοι κέρδος πρὸς θεῶν θεραπεί- αν. ὧν οὐ μνασθεῖσα πόσιν κτείνεισ, κλεινῶν συγγενέτειρ΄ ἀδελφῶν.     Χορός ἔα ἔα· φίλαι, βοῆς ἠκούσατ΄  ἢ δοκὼ κενὴ ὑπῆλθέ μ΄;   ὥστε νερτέρα βροντὴ Διόσ; ἰδού, τάδ΄ οὐκ ἄσημα πνεύματ΄ αἴρεται· δέσποιν΄, ἄμειψον δώματ΄, ̓ηλέκτρα, τάδε.   ̓ηλέκτρα φίλαι, τί χρῆμα; πῶς ἀγῶνος ἥκομεν;   Χορός οὐκ οἶδα πλὴν ἕν· φόνιον οἰμωγὴν κλύω.   ̓ηλέκτρα ἤκουσα κἀγώ, τηλόθεν μέν, ἀλλ΄ ὅμωσ.   Χορός μακρὰν γὰρ ἕρπει γῆρυσ, ἐμφανής γε μήν.   ̓ηλέκτρα ̓αργεῖος ὁ στεναγμόσ· ἦ φίλων ἐμῶν;   Χορός οὐκ οἶδα· πᾶν γὰρ μείγνυται μέλος βοῆσ.   ̓ηλέκτρα σφαγὴν ἀυτεῖς τήνδε μοι· τί μέλλομεν;   Χορός ἔπισχε, τρανῶς ὡς μάθῃς τύχας σέθεν.   ̓ηλέκτρα οὐκ ἔστι· νικώμεσθα· ποῦ γὰρ ἄγγελοι;   Χορός ἥξουσιν· οὔτοι βασιλέα φαῦλον κτανεῖν.   ̓́αγγελος ὦ καλλίνικοι παρθένοι Μυκηνίδεσ, νικῶντ΄ ̓ορέστην πᾶσιν ἀγγέλλω φίλοισ, ̓αγαμέμνονος δὲ φονέα κείμενον πέδῳ Αἴγισθον· ἀλλὰ θεοῖσιν εὔχεσθαι χρεών.   ̓ηλέκτρα τίς δ΄ εἶ σύ; πῶς μοι πιστὰ σημαίνεις τάδε;   ̓́αγγελος οὐκ οἶσθ΄ ἀδελφοῦ μ΄ εἰσορῶσα πρόσπολον;   ̓ηλέκτρα ὦ φίλτατ΄, ἔκ τοι δείματος δυσγνωσίαν εἶχον προσώπου· νῦν δὲ γιγνώσκω σε δή. τί φῄσ; τέθνηκε πατρὸς ἐμοῦ στυγνὸς φονεύσ;   ̓́αγγελος τέθνηκε· δίς σοι ταὔθ΄, ἃ γοῦν βούλῃ, λέγω.   ̓ηλέκτρα ὦ θεοί, Δίκη τε πάνθ΄ ὁρῶσ΄, ἦλθές ποτε. ποίῳ τρόπῳ δὲ καὶ τίνι ῥυθμῷ φόνου κτείνει Θυέστου παῖδα; βούλομαι μαθεῖν.    ̓́αγγελος ἐπεὶ μελάθρων τῶνδ΄ ἀπήραμεν πόδα, ἐσβάντες ᾖμεν δίκροτον εἰς ἁμαξιτὸν ἔνθ΄ ἦν ὁ κλεινὸς τῶν Μυκηναίων ἄναξ. κυρεῖ δὲ κήποις ἐν καταρρύτοις βεβώσ, δρέπων τερείνης μυρσίνης κάρᾳ πλόκουσ· ἰδών τ΄ ἀυτεῖ· Χαίρετ΄, ὦ ξένοι· τίνες πόθεν πορεύεσθ΄; ἔστε τ΄ ἐκ ποίας χθονόσ; ὁ δ΄ εἶπ΄ ̓ορέστησ· Θεσσαλοί· πρὸς δ΄ ̓αλφεὸν θύσοντες ἐρχόμεσθ΄ ̓ολυμπίῳ Διί. κλύων δὲ ταῦτ΄ Αἴγισθος ἐννέπει τάδε· νῦν μὲν παρ΄ ἡμῖν χρὴ συνεστίους ἐμοὶ θοίνης γενέσθαι· τυγχάνω δὲ βουθυτῶν νύμφαισ· ἑῷοι δ΄ ἐξαναστάντες λέχους ἐς ταὐτὸν ἥξετ΄. ἀλλ΄ ἴωμεν ἐς δόμους   καὶ ταῦθ΄ ἅμ΄ ἠγόρευε καὶ χερὸς λαβὼν παρῆγεν ἡμᾶς  οὐδ΄ ἀπαρνεῖσθαι χρεών· ἐπεὶ δ΄ ἐν οἴκοις ἦμεν, ἐννέπει τάδε· λούτρ΄ ὡς τάχιστα τοῖς ξένοις τις αἰρέτω, ὡς ἀμφὶ βωμὸν στῶσι χερνίβων πέλασ. ἀλλ΄ εἶπ΄ ̓ορέστησ· ̓αρτίως ἡγνίσμεθα λουτροῖσι καθαροῖς ποταμίων ῥείθρων ἄπο. εἰ δὲ ξένους ἀστοῖσι συνθύειν χρεών, Αἴγισθ΄, ἕτοιμοι κοὐκ ἀπαρνούμεσθ΄, ἄναξ. τοῦτον μὲν οὖν μεθεῖσαν ἐκ μέσου λόγον· λόγχας δὲ θέντες δεσπότου φρουρήματα δμῶες πρὸς ἔργον πάντες ἵεσαν χέρασ· οἳ μὲν σφαγεῖον ἔφερον, οἳ δ΄ ᾖρον κανᾶ, ἄλλοι δὲ πῦρ ἀνῆπτον ἀμφί τ΄ ἐσχάρας λέβητας ὤρθουν· πᾶσα δ΄ ἐκτύπει στέγη. λαβὼν δὲ προχύτας μητρὸς εὐνέτης σέθεν ἔβαλλε βωμούσ, τοιάδ΄ ἐννέπων ἔπη· νύμφαι πετραῖαι, πολλάκις με βουθυτεῖν καὶ τὴν κατ΄ οἴκους Τυνδαρίδα δάμαρτ΄ ἐμὴν πράσσοντας ὡς νῦν, τοὺς δ΄ ἐμοὺς ἐχθροὺς κακῶς   λέγων ̓ορέστην καὶ σέ. δεσπότης δ΄ ἐμὸς τἀναντί΄ ηὔχετ΄, οὐ γεγωνίσκων λόγουσ, λαβεῖν πατρῷα δώματ΄. ἐκ κανοῦ δ΄ ἑλὼν Αἴγισθος ὀρθὴν σφαγίδα, μοσχείαν τρίχα τεμὼν ἐφ΄ ἁγνὸν πῦρ ἔθηκε δεξιᾷ, κἄσφαξ΄ ἐπ΄ ὤμων μόσχον ὡς ἦραν χεροῖν δμῶεσ, λέγει δὲ σῷ κασιγνήτῳ τάδε· ̓εκ τῶν καλῶν κομποῦσι τοῖσι Θεσσαλοῖς εἶναι τόδ΄, ὅστις ταῦρον ἀρταμεῖ καλῶς ἵππους τ΄ ὀχμάζει· λαβὲ σίδηρον, ὦ ξένε, δεῖξόν τε φήμην ἔτυμον ἀμφὶ Θεσσαλῶν.  ὁ δ΄ εὐκρότητον Δωρίδ΄ ἁρπάσας χεροῖν, ῥίψας ἀπ΄ ὤμων εὐπρεπῆ πορπάματα, Πυλάδην μὲν εἵλετ΄ ἐν πόνοις ὑπηρέτην, δμῶας δ΄ ἀπωθεῖ· καὶ λαβὼν μόσχου πόδα, λευκὰς ἐγύμνου σάρκας ἐκτείνων χέρα· θᾶσσον δὲ βύρσαν ἐξέδειρεν ἢ δρομεὺς δισσοὺς διαύλους ἱππίους διήνυσε, κἀνεῖτο λαγόνασ. ἱερὰ δ΄ ἐς χεῖρας λαβὼν Αἴγισθος ἤθρει. καὶ λοβὸς μὲν οὐ προσῆν σπλάγχνοισ, πύλαι δὲ καὶ δοχαὶ χολῆς πέλας κακὰς ἔφαινον τῷ σκοποῦντι προσβολάσ. χὣ μὲν σκυθράζει, δεσπότης δ΄ ἀνιστορεῖ· τί χρῆμ΄ ἀθυμεῖσ;   ὦ ξέν΄, ὀρρωδῶ τινα δόλον θυραῖον. ἔστι δ΄ ἔχθιστος βροτῶν ̓αγαμέμνονος παῖς πολέμιός τ΄ ἐμοῖς δόμοισ· ὃ δ΄ εἶπε· φυγάδος δῆτα δειμαίνεις δόλον, πόλεως ἀνάσσων; οὐχ, ὅπως παστήρια θοινασόμεσθα, Φθιάδ΄ ἀντὶ Δωρικῆς οἴσει τις ἡμῖν κοπίδ΄, ἀπορρήξω χέλυν; λαβὼν δὲ κόπτει. σπλάγχνα δ΄ Αἴγισθος λαβὼν ἤθρει διαιρῶν. τοῦ δὲ νεύοντος κάτω ὄνυχας ἐπ΄ ἄκρους στὰς κασίγνητος σέθεν ἐς σφονδύλους ἔπαισε, νωτιαῖα δὲ ἔρρηξεν ἄρθρα· πᾶν δὲ σῶμ΄ ἄνω κάτω ἤσπαιρεν ἠλάλαζε δυσθνῄσκων φόνῳ. δμῶες δ΄ ἰδόντες εὐθὺς ᾖξαν ἐς δόρυ, πολλοὶ μάχεσθαι πρὸς δύ΄· ἀνδρείας δ΄ ὕπο ἔστησαν ἀντίπρῳρα σείοντες βέλη Πυλάδης ̓ορέστης τ΄. εἶπε δ΄· οὐχὶ δυσμενὴς ἥκω πόλει τῇδ΄ οὐδ΄ ἐμοῖς ὀπάοσιν, φονέα δὲ πατρὸς ἀντετιμωρησάμην τλήμων ̓ορέστησ· ἀλλὰ μή με καίνετε, πατρὸς παλαιοὶ δμῶεσ. οἳ δ΄, ἐπεὶ λόγων ἤκουσαν, ἔσχον κάμακασ· ἐγνώσθη δ΄ ὑπὸ γέροντος ἐν δόμοισιν ἀρχαίου τινόσ. στέφουσι δ΄ εὐθὺς σοῦ κασιγνήτου κάρα χαίροντες ἀλαλάζοντεσ. ἔρχεται δὲ σοὶ κάρα ΄πιδείξων οὐχὶ Γοργόνος φέρων, ἀλλ΄ ὃν στυγεῖς Αἴγισθον· αἷμα δ΄ αἵματος πικρὸς δανεισμὸς ἦλθε τῷ θανόντι νῦν.      Χορός θὲς ἐς χορόν, ὦ φίλα, ἴχνοσ, ὡς νεβρὸς οὐράνιον πήδημα κουφίζουσα σὺν ἀγλαί̈ᾳ. νικᾷ στεφαναφορίαν  κρείσσω τοῖς  παρ΄ ̓αλφειοῦ ῥεέθροισι τελέσσας κασίγνητος σέθεν· ἀλλ΄ ἐπάειδε καλλίνικον ᾠδὰν ἐμῷ χορῷ.   ̓ηλέκτρα ὦ φέγγοσ, ὦ τέθριππον ἡλίου σέλασ, ὦ γαῖα καὶ νὺξ ἣν ἐδερκόμην πάροσ, νῦν ὄμμα τοὐμὸν ἀμπτυχαί τ΄ ἐλεύθεροι, ἐπεὶ πατρὸς πέπτωκεν Αἴγισθος φονεύσ. φέρ΄, οἷα δὴ χω καὶ δόμοι κεύθουσί μου κόμης ἀγάλματ΄ ἐξενέγκωμαι, φίλαι, στέψω τ΄ ἀδελφοῦ κρᾶτα τοῦ νικηφόρου.    Χορός σὺ μέν νυν ἀγάλματ΄ ἄειρε κρατί· τὸ δ΄ ἁμέτερον χωρήσεται Μούσαισι χόρευμα φίλον. νῦν οἱ πάρος ἁμέτεροι γαίας τυραννεύσουσι φίλοι βασιλῆεσ, δικαίως . . . τοὺς ἀδίκους καθελόντεσ. ἀλλ΄ ἴτω ξύναυλος βοὰ χαρᾷ.     ̓ηλέκτρα ὦ καλλίνικε, πατρὸς ἐκ νικηφόρου γεγώσ, ̓ορέστα, τῆς ὑπ΄ ̓ιλίῳ μάχησ, δέξαι κόμης σῆς βοστρύχων ἀνδήματα. ἥκεις γὰρ οὐκ ἀχρεῖον ἔκπλεθρον δραμὼν ἀγῶν΄ ἐς οἴκουσ, ἀλλὰ πολέμιον κτανὼν Αἴγισθον, ὃς σὸν πατέρα κἀμὸν ὤλεσε. σύ τ΄, ὦ παρασπίστ΄, ἀνδρὸς εὐσεβεστάτου παίδευμα Πυλάδη, στέφανον ἐξ ἐμῆς χερὸς δέχου· φέρῃ γὰρ καὶ σὺ τῷδ΄ ἴσον μέρος ἀγῶνοσ· αἰεὶ δ΄ εὐτυχεῖς φαίνοισθέ μοι.   ̓ορέστης θεοὺς μὲν ἡγοῦ πρῶτον, ̓ηλέκτρα, τύχης ἀρχηγέτας τῆσδ΄, εἶτα κἄμ΄ ἐπαίνεσον τὸν τῶν θεῶν τε τῆς τύχης θ΄ ὑπηρέτην. ἥκω γὰρ οὐ λόγοισιν ἀλλ΄ ἔργοις κτανὼν Αἴγισθον· ὡς δὲ τῷ σάφ΄ εἰδέναι τάδε προσθῶμεν, αὐτὸν τὸν θανόντα σοι φέρω, ὃν εἴτε χρῄζεις θηρσὶν ἁρπαγὴν πρόθεσ, ἢ σκῦλον οἰωνοῖσιν, αἰθέρος τέκνοισ, πήξασ΄ ἔρεισον σκόλοπι· σὸς γάρ ἐστι νῦν δοῦλοσ, πάροιθε δεσπότης κεκλημένοσ.   ̓ηλέκτρα αἰσχύνομαι μέν, βούλομαι δ΄ εἰπεῖν ὅμωσ.   ̓ορέστης τί χρῆμα; λέξον· ὡς φόβου γ΄ ἔξωθεν εἶ.   ̓ηλέκτρα νεκροὺς ὑβρίζειν, μή μέ τις φθόνῳ βάλῃ.   ̓ορέστης οὐκ ἔστιν οὐδεὶς ὅστις ἂν μέμψαιτό σε.   ̓ηλέκτρα δυσάρεστος ἡμῶν καὶ φιλόψογος πόλισ.   ̓ορέστης λέγ΄, εἴ τι χρῄζεισ, σύγγον΄· ἀσπόνδοισι γὰρ νόμοισιν ἔχθραν τῷδε συμβεβλήκαμεν.    ̓ηλέκτρα εἶἑν· τίν΄ ἀρχὴν πρῶτά σ΄ ἐξείπω κακῶν, ποίας τελευτάσ; τίνα μέσον τάξω λόγον; καὶ μὴν δι΄ ὄρθρων γ΄ οὔποτ΄ ἐξελίμπανον θρυλοῦσ΄ ἅ γ΄ εἰπεῖν ἤθελον κατ΄ ὄμμα σόν, εἰ δὴ γενοίμην δειμάτων ἐλευθέρα τῶν πρόσθε. νῦν οὖν ἐσμεν· ἀποδώσω δέ σοι ἐκεῖν΄ ἅ σε ζῶντ΄ ἤθελον λέξαι κακά. ἀπώλεσάς με κὠρφανὴν φίλου πατρὸς καὶ τόνδ΄ ἔθηκασ, οὐδὲν ἠδικημένοσ, κἄγημας αἰσχρῶς μητέρ΄ ἄνδρα τ΄ ἔκτανες στρατηλατοῦνθ΄ ̔́ελλησιν, οὐκ ἐλθὼν Φρύγασ. ἐς τοῦτο δ΄ ἦλθες ἀμαθίας ὥστ΄ ἤλπισας ὡς ἐς σὲ ἐμὴν δὴ μητέρ΄ οὐχ ἕξοις κακὴν γήμασ, ἐμοῦ δὲ πατρὸς ἠδίκεις λέχη. ἴστω δ΄, ὅταν τις διολέσας δάμαρτά του κρυπταῖσιν εὐναῖς εἶτ΄ ἀναγκασθῇ λαβεῖν, δύστηνός ἐστιν, εἰ δοκεῖ τὸ σωφρονεῖν ἐκεῖ μὲν αὐτὴν οὐκ ἔχειν, παρ΄ οἷ δ΄ ἔχειν. ἄλγιστα δ΄ ᾤκεισ, οὐ δοκῶν οἰκεῖν κακῶσ· ᾔδησθα γὰρ δῆτ΄ ἀνόσιον γήμας γάμον, μήτηρ δὲ σ΄ ἄνδρα δυσσεβῆ κεκτημένη. ἄμφω πονηρὼ δ΄ ὄντ΄ ἀνῃρεῖσθον τύχην  κείνη τε τὴν σὴν καὶ σὺ τοὐκείνης κακόν.  πᾶσιν δ΄ ἐν ̓αργείοισιν ἤκουες τάδε· ̔ο τῆς γυναικός  οὐχὶ τἀνδρὸς ἡ γυνή. καίτοι τόδ΄ αἰσχρόν, προστατεῖν γε δωμάτων γυναῖκα, μὴ τὸν ἄνδρα· κἀκείνους στυγῶ τοὺς παῖδασ, ὅστις τοῦ μὲν ἄρσενος πατρὸς οὐκ ὠνόμασται, τῆς δὲ μητρὸς ἐν πόλει. ἐπίσημα γὰρ γήμαντι καὶ μείζω λέχη τἀνδρὸς μὲν οὐδείσ, τῶν δὲ θηλειῶν λόγοσ. ὃ δ΄ ἠπάτα σε πλεῖστον οὐκ ἐγνωκότα, ηὔχεις τις εἶναι τοῖσι χρήμασι σθένων· τὰ δ΄ οὐδὲν εἰ μὴ βραχὺν ὁμιλῆσαι χρόνον. ἡ γὰρ φύσις βέβαιοσ, οὐ τὰ χρήματα. ἣ μὲν γὰρ αἰεὶ παραμένουσ΄ αἴρει κακά· ὁ δ΄ ὄλβος ἀδίκως καὶ μετὰ σκαιῶν ξυνὼν ἐξέπτατ΄ οἴκων, σμικρὸν ἀνθήσας χρόνον. ἃ δ΄ ἐς γυναῖκας  παρθένῳ γὰρ οὐ καλὸν λέγειν  σιωπῶ, γνωρίμως δ΄ αἰνίξομαι. ὕβριζεσ, ὡς δὴ βασιλικοὺς ἔχων δόμους κάλλει τ΄ ἀραρώσ. ἀλλ΄ ἔμοιγ΄ εἴη πόσις μὴ παρθενωπόσ, ἀλλὰ τἀνδρείου τρόπου. τὰ γὰρ τέκν΄ αὐτῶν ̓́αρεος ἐκκρεμάννυται, τὰ δ΄ εὐπρεπῆ δὴ κόσμος ἐν χοροῖς μόνον. ἔρρ΄, οὐδὲν εἰδὼς ὧν ἐφευρεθεὶς χρόνῳ δίκην δέδωκασ.   ὧδέ τις κακοῦργος ὢν μή μοι τὸ πρῶτον βῆμ΄ ἐὰν δράμῃ καλῶσ, νικᾶν δοκείτω τὴν Δίκην, πρὶν ἂν πέλας γραμμῆς ἵκηται καὶ τέλος κάμψῃ βίου.    Χορός ἔπραξε δεινά, δεινὰ δ΄ ἀντέδωκε σοὶ καὶ τῷδ΄· ἔχει γὰρ ἡ Δίκη μέγα σθένοσ.   ̓ηλέκτρα εἶἑν· κομίζειν τοῦδε σῶμ΄ ἔσω χρεὼν σκότῳ τε δοῦναι, δμῶεσ, ὡσ, ὅταν μόλῃ μήτηρ, σφαγῆς πάροιθε μὴ εἰσίδῃ νεκρόν.   ̓ορέστης ἐπίσχεσ· ἐμβάλωμεν εἰς ἄλλον λόγον.   ̓ηλέκτρα τί δ΄; ἐκ Μυκηνῶν μῶν βοηδρόμους ὁρῶ;   ̓ορέστης οὔκ, ἀλλὰ τὴν τεκοῦσαν ἥ μ΄ ἐγείνατο.   ̓ηλέκτρα καλῶς ἄρ΄ ἄρκυν ἐς μέσην πορεύεται   καὶ μὴν ὄχοις γε καὶ στολῇ λαμπρύνεται.   ̓ορέστης τί δῆτα δρῶμεν; μητέρ΄ ἦ φονεύσομεν;   ̓ηλέκτρα μῶν σ΄ οἶκτος εἷλε, μητρὸς ὡς εἶδες δέμασ;   ̓ορέστης φεῦ· πῶς γὰρ κτάνω νιν, ἥ μ΄ ἔθρεψε κἄτεκεν;   ̓ηλέκτρα ὥσπερ πατέρα σὸν ἥδε κἀμὸν ὤλεσεν.   ̓ορέστης ὦ Φοῖβε, πολλήν γ΄ ἀμαθίαν ἐθέσπισας     ̓ηλέκτρα ὅπου δ΄ ̓απόλλων σκαιὸς ᾖ, τίνες σοφοί;   ̓ορέστης ὅστις μ΄ ἔχρησας μητέρ΄, ἣν οὐ χρῆν, κτανεῖν.   ̓ηλέκτρα βλάπτῃ δὲ δὴ τί πατρὶ τιμωρῶν σέθεν;   ̓ορέστης μητροκτόνος νῦν φεύξομαι, τόθ΄ ἁγνὸς ὤν.   ̓ηλέκτρα καὶ μή γ΄ ἀμύνων πατρὶ δυσσεβὴς ἔσῃ.   ̓ορέστης ἐγὼ δὲ μητρὸς  ; τῷ φόνου δώσω δίκασ;   ̓ηλέκτρα τῷ δ΄ ἢν πατρῴαν διαμεθῇς τιμωρίαν;   ̓ορέστης ἆρ΄ αὔτ΄ ἀλάστωρ εἶπ΄ ἀπεικασθεὶς θεῷ;   ̓ηλέκτρα ἱερὸν καθίζων τρίποδ΄; ἐγὼ μὲν οὐ δοκῶ.   ̓ορέστης οὐδ΄ ἂν πιθοίμην εὖ μεμαντεῦσθαι τάδε.   ̓ηλέκτρα οὐ μὴ κακισθεὶς εἰς ἀνανδρίαν πεσῇ.   ̓ορέστης ἀλλ΄ ἦ τὸν αὐτὸν τῇδ΄ ὑποστήσω δόλον;   ̓ηλέκτρα ᾧ καὶ πόσιν καθεῖλεσ, Αἴγισθον κτανών.   ̓ορέστης ἔσειμι· δεινοῦ δ΄ ἄρχομαι προβλήματος καὶ δεινὰ δράσω γε  εἰ θεοῖς δοκεῖ τάδε, ἔστω· πικρὸν δὲ χἡδὺ τἀγώνισμά μοι.     Χορός ἰώ, βασίλεια γύναι χθονὸς ̓αργείασ, παῖ Τυνδάρεω, καὶ τοῖν ἀγαθοῖν ξύγγονε κούροιν Διόσ, οἳ φλογερὰν αἰθέρ΄ ἐν ἄστροις ναίουσι, βροτῶν ἐν ἁλὸς ῥοθίοις τιμὰς σωτῆρας ἔχοντεσ· χαῖρε, σεβίζω σ΄ ἴσα καὶ μάκαρας πλούτου μεγάλης τ΄ εὐδαιμονίασ. τὰς σὰς δὲ τύχας θεραπεύεσθαι καιρόσ. <χαῖρ΄,> ὦ βασίλεια.    Κλυταιμήστρα ἔκβητ΄ ἀπήνησ, Τρῳάδεσ, χειρὸς δ΄ ἐμῆς λάβεσθ΄, ἵν΄ ἔξω τοῦδ΄ ὄχου στήσω πόδα. σκύλοισι μὲν γὰρ θεῶν κεκόσμηνται δόμοι Φρυγίοισ, ἐγὼ δὲ τάσδε, Τρῳάδος χθονὸς ἐξαίρετ΄, ἀντὶ παιδὸς ἣν ἀπώλεσα σμικρὸν γέρασ, καλὸν δὲ κέκτημαι δόμοισ.   ̓ηλέκτρα οὔκουν ἐγώ  δούλη γὰρ ἐκβεβλημένη δόμων πατρῴων δυστυχεῖς οἰκῶ δόμους   μῆτερ, λάβωμαι μακαρίας τῆς σῆς χερόσ;   Κλυταιμήστρα δοῦλαι πάρεισιν αἵδε, μὴ σύ μοι πόνει.   ̓ηλέκτρα τί δ΄; αἰχμάλωτόν τοί μ΄ ἀπῴκισας δόμων, ᾑρημένων δὲ δωμάτων ᾑρήμεθα, ὡς αἵδε, πατρὸς ὀρφαναὶ λελειμμέναι.   Κλυταιμήστρα τοιαῦτα μέντοι σὸς πατὴρ βουλεύματα ἐς οὓς ἐχρῆν ἥκιστ΄ ἐβούλευσεν φίλων. λέξω δὲ . . . καίτοι δόξ΄ ὅταν λάβῃ κακὴ γυναῖκα, γλώσσῃ πικρότης ἔνεστί τισ. ὡς μὲν παρ΄ ἡμῖν, οὐ καλῶσ· τὸ πρᾶγμα δὲ μαθόντασ, ἢν μὲν ἀξίως μισεῖν ἔχῃ, στυγεῖν δίκαιον· εἰ δὲ μή, τί δεῖ στυγεῖν; ἡμᾶς ἔδωκε Τυνδάρεως τῷ σῷ πατρί, οὐχ ὥστε θνῄσκειν, οὐδ΄ ἃ γειναίμην ἐγώ. κεῖνος δὲ παῖδα τὴν ἐμὴν ̓αχιλλέως λέκτροισι πείσας ᾤχετ΄ ἐκ δόμων ἄγων πρυμνοῦχον Αὖλιν, ἔνθ΄ ὑπερτείνας πυρᾶς λευκὴν διήμησ΄ ̓ιφιγόνης παρηί̈δα. κεἰ μὲν πόλεως ἅλωσιν ἐξιώμενοσ, ἢ δῶμ΄ ὀνήσων τἄλλα τ΄ ἐκσῴζων τέκνα, ἔκτεινε πολλῶν μίαν ὕπερ, συγγνώστ΄ ἂν ἦν· νῦν δ΄ οὕνεχ΄ ̔ελένη μάργος ἦν ὅ τ΄ αὖ λαβὼν ἄλοχον κολάζειν προδότιν οὐκ ἠπίστατο, τούτων ἕκατι παῖδ΄ ἐμὴν διώλεσεν. ἐπὶ τοῖσδε τοίνυν καίπερ ἠδικημένη οὐκ ἠγριώμην οὐδ΄ ἂν ἔκτανον πόσιν· ἀλλ΄ ἦλθ΄ ἔχων μοι μαινάδ΄ ἔνθεον κόρην λέκτροις τ΄ ἐπεισέφρηκε, καὶ νύμφα δύο ἐν τοῖσιν αὐτοῖς δώμασιν κατείχομεν.  μῶρον μὲν οὖν γυναῖκεσ, οὐκ ἄλλως λέγω· ὅταν δ΄, ὑπόντος τοῦδ΄, ἁμαρτάνῃ πόσις τἄνδον παρώσας λέκτρα, μιμεῖσθαι θέλει γυνὴ τὸν ἄνδρα χἅτερον κτᾶσθαι φίλον. κἄπειτ΄ ἐν ἡμῖν ὁ ψόγος λαμπρύνεται, οἱ δ΄ αἴτιοι τῶνδ΄ οὐ κλύουσ΄ ἄνδρες κακῶσ. εἰ δ΄ ἐκ δόμων ἥρπαστο Μενέλεως λάθρᾳ, κτανεῖν μ΄ ̓ορέστην χρῆν, κασιγνήτης πόσιν Μενέλαον ὡς σώσαιμι; σὸς δὲ πῶς πατὴρ ἠνέσχετ΄ ἂν ταῦτ΄; εἶτα τὸν μὲν οὐ θανεῖν κτείνοντα χρῆν τἄμ΄, ἐμὲ δὲ πρὸς κείνου παθεῖν; ἔκτειν΄, ἐτρέφθην ἥνπερ ἦν πορεύσιμον πρὸς τοὺς ἐκείνῳ πολεμίουσ. φίλων γὰρ ἂν τίς ἂν πατρὸς σοῦ φόνον ἐκοινώνησέ μοι; λέγ΄, εἴ τι χρῄζεισ, κἀντίθες παρρησίᾳ, ὅπως τέθνηκε σὸς πατὴρ οὐκ ἐνδίκωσ.   Χορός δίκαι΄ ἔλεξασ· ἡ δίκη δ΄ αἰσχρῶς ἔχει. γυναῖκα γὰρ χρὴ πάντα συγχωρεῖν πόσει, ἥτις φρενήρησ· ᾗ δὲ μὴ δοκεῖ τάδε, οὐδ΄ εἰς ἀριθμὸν τῶν ἐμῶν ἥκει λόγων.   ̓ηλέκτρα μέμνησο, μῆτερ, οὓς ἔλεξας ὑστάτους λόγουσ, διδοῦσα πρὸς σέ μοι παρρησίαν.   Κλυταιμήστρα καὶ νῦν γέ φημι κοὐκ ἀπαρνοῦμαι, τέκνον.   ̓ηλέκτρα  ἆρα  κλύουσα, μῆτερ, εἶτ΄ ἔρξεις κακῶσ;   Κλυταιμήστρα οὐκ ἔστι, τῇ σῇ δ΄ ἡδὺ προσθήσω φρενί.    ̓ηλέκτρα λέγοιμ΄ ἄν· ἀρχὴ δ΄ ἥδε μοι προοιμίου· εἴθ΄ εἶχεσ, ὦ τεκοῦσα, βελτίους φρένασ. τὸ μὲν γὰρ εἶδος αἶνον ἄξιον φέρειν ̔ελένης τε καὶ σοῦ, δύο δ΄ ἔφυτε συγγόνω, ἄμφω ματαίω Κάστορός τ΄ οὐκ ἀξίω. ἣ μὲν γὰρ ἁρπασθεῖσ΄ ἑκοῦσ΄ ἀπώλετο, σὺ δ΄ ἄνδρ΄ ἄριστον ̔ελλάδος διώλεσασ, σκῆψιν προτείνουσ΄, ὡς ὑπὲρ τέκνου πόσιν ἔκτεινασ· οὐ γάρ σ΄ ὡς ἔγωγ΄ ἴσασιν εὖ. ἥτισ, θυγατρὸς πρὶν κεκυρῶσθαι σφαγάσ, νέον τ΄ ἀπ΄ οἴκων ἀνδρὸς ἐξωρμημένου, ξανθὸν κατόπτρῳ πλόκαμον ἐξήσκεις κόμησ. γυνὴ δ΄, ἀπόντος ἀνδρός ἥτις ἐκ δόμων ἐς κάλλος ἀσκεῖ, διάγραφ΄ ὡς οὖσαν κακήν. οὐδὲν γὰρ αὐτὴν δεῖ θύρασιν εὐπρεπὲς φαίνειν πρόσωπον, ἤν τι μὴ ζητῇ κακόν. μόνη δὲ πασῶν οἶδ΄ ἐγὼ σ΄ ̔ελληνίδων, εἰ μὲν τὰ Τρώων εὐτυχοῖ, κεχαρμένην, εἰ δ΄ ἥσσον΄ εἴη, συννεφοῦσαν ὄμματα, ̓αγαμέμνον΄ οὐ χρῄζουσαν ἐκ Τροίας μολεῖν. καίτοι καλῶς γε σωφρονεῖν παρεῖχέ σοι· ἄνδρ΄ εἶχες οὐ κακίον΄ Αἰγίσθου πόσιν, ὃν ̔ελλὰς αὑτῆς εἵλετο στρατηλάτην· ̔ελένης δ΄ ἀδελφῆς τοιάδ΄ ἐξειργασμένης ἐξῆν κλέος σοι μέγα λαβεῖν· τὰ γὰρ κακὰ παράδειγμα τοῖς ἐσθλοῖσιν εἴσοψίν τ΄ ἔχει. εἰ δ΄, ὡς λέγεισ, σὴν θυγατέρ΄ ἔκτεινεν πατήρ, ἐγὼ τί σ΄ ἠδίκησ΄ ἐμός τε σύγγονοσ; πῶς οὐ πόσιν κτείνασα πατρῴους δόμους ἡμῖν προσῆψασ, ἀλλ΄ ἐπηνέγκω λέχει τἀλλότρια, μισθοῦ τοὺς γάμους ὠνουμένη; κοὔτ΄ ἀντιφεύγει παιδὸς ἀντὶ σοῦ πόσισ, οὔτ΄ ἀντ΄ ἐμοῦ τέθνηκε, δὶς τόσως ἐμὲ κτείνας ἀδελφῆς ζῶσαν. εἰ δ΄ ἀμείψεται φόνον δικάζων φόνοσ, ἀποκτενῶ σ΄ ἐγὼ καὶ παῖς ̓ορέστης πατρὶ τιμωρούμενοι· εἰ γὰρ δίκαι΄ ἐκεῖνα, καὶ τάδ΄ ἔνδικα. ὅστις δὲ πλοῦτον ἢ εὐγένειαν εἰσιδὼν γαμεῖ πονηράν, μῶρός ἐστι· μικρὰ γὰρ μεγάλων ἀμείνω σώφρον΄ ἐν δόμοις λέχη.    Χορός τύχη γυναικῶν ἐς γάμουσ. τὰ μὲν γὰρ εὖ, τὰ δ΄ οὐ καλῶς πίπτοντα δέρκομαι βροτῶν.   Κλυταιμήστρα ὦ παῖ, πέφυκας πατέρα σὸν στέργειν ἀεί· ἔστιν δὲ καὶ τόδ΄· οἳ μέν εἰσιν ἀρσένων, οἳ δ΄ αὖ φιλοῦσι μητέρας μᾶλλον πατρόσ. συγγνώσομαί σοι· καὶ γὰρ οὐχ οὕτως ἄγαν χαίρω τι, τέκνον, τοῖς δεδραμένοις ἐμοί. σὺ δ΄ ὧδ΄ ἄλουτος καὶ δυσείματος χρόα λεχὼ νεογνῶν ἐκ τόκων πεπαυμένη; οἴμοι τάλαινα τῶν ἐμῶν βουλευμάτων· ὡς μᾶλλον ἢ χρῆν ἤλασ΄ εἰς ὀργὴν πόσιν.   ̓ηλέκτρα ὀψὲ στενάζεισ, ἡνίκ΄ οὐκ ἔχεις ἄκη. πατὴρ μὲν οὖν τέθνηκε· τὸν δ΄ ἔξω χθονὸς πῶς οὐ κομίζῃ παῖδ΄ ἀλητεύοντα σόν;   Κλυταιμήστρα δέδοικα· τοὐμὸν δ΄, οὐχὶ τοὐκείνου, σκοπῶ. πατρὸς γάρ, ὡς λέγουσι, θυμοῦται φόνῳ.   ̓ηλέκτρα τί δαὶ πόσιν σὸν ἄγριον εἰς ἡμᾶς ἔχεισ;   Κλυταιμήστρα τρόποι τοιοῦτοι· καὶ σὺ δ΄ αὐθάδης ἔφυσ.   ̓ηλέκτρα ἀλγῶ γάρ· ἀλλὰ παύσομαι θυμουμένη.   Κλυταιμήστρα καὶ μὴν ἐκεῖνος οὐκέτ΄ ἔσται σοι βαρύσ.   ̓ηλέκτρα φρονεῖ μέγ΄· ἐν γὰρ τοῖς ἐμοῖς ναίει δόμοισ.   Κλυταιμήστρα ὁρᾷσ; ἀν΄ αὖ σὺ ζωπυρεῖς νείκη νέα.   ̓ηλέκτρα σιγῶ· δέδοικα γάρ νιν ὡς δέδοικ΄ ἐγώ.   Κλυταιμήστρα παῦσαι λόγων τῶνδε. ἀλλὰ τί μ΄ ἐκάλεισ, τέκνον;   ̓ηλέκτρα ἤκουσασ, οἶμαι, τῶν ἐμῶν λοχευμάτων· τούτων ὕπερ μοι θῦσον  οὐ γὰρ οἶδ΄ ἐγώ   δεκάτῃ σελήνῃ παιδὸς ὡς νομίζεται· τρίβων γὰρ οὐκ εἴμ΄, ἄτοκος οὖσ΄ ἐν τῷ πάροσ.   Κλυταιμήστρα ἄλλης τόδ΄ ἔργον, ἥ σ΄ ἔλυσεν ἐκ τόκων.   ̓ηλέκτρα αὐτὴ ΄λόχευον κἄτεκον μόνη βρέφοσ.   Κλυταιμήστρα οὕτως ἀγείτων οἶκος ἵδρυται φίλων;   ̓ηλέκτρα πένητας οὐδεὶς βούλεται κτᾶσθαι φίλουσ.   Κλυταιμήστρα ἀλλ΄ εἶμι, παιδὸς ἀριθμὸν ὡς τελεσφόρον θύσω θεοῖσι· σοὶ δ΄ ὅταν πράξω χάριν τήνδ΄, εἶμ΄ ἐπ΄ ἀγρὸν οὗ πόσις θυηπολεῖ νύμφαισιν. ἀλλὰ τούσδ΄ ὄχουσ, ὀπάονεσ, φάτναις ἄγοντες πρόσθεθ΄· ἡνίκ΄ ἂν δέ με δοκῆτε θυσίας τῆσδ΄ ἀπηλλάχθαι θεοῖσ, πάρεστε· δεῖ γὰρ καὶ πόσει δοῦναι χάριν.   ̓ηλέκτρα χώρει πένητας ἐς δόμουσ· φρούρει δέ μοι μή σ΄ αἰθαλώσῃ πολύκαπνον στέγος πέπλουσ. θύσεις γὰρ οἷα χρή σε δαίμοσιν θύη. κανοῦν δ΄ ἐνῆρκται καὶ τεθηγμένη σφαγίσ, ἥπερ καθεῖλε ταῦρον, οὗ πέλας πεσῇ πληγεῖσα· νυμφεύσῃ δὲ κἀν ̔́αιδου δόμοις ᾧπερ ξυνηῦδες ἐν φάει. τοσήνδ΄ ἐγὼ δώσω χάριν σοι, σὺ δὲ δίκην ἐμοὶ πατρόσ.    Χορός ἀμοιβαὶ κακῶν· μετάτροποι πνέου- σιν αὖραι δόμων. τότε μὲν <ἐν> λουτροῖς ἔπεσεν ἐμὸς ἐμὸς ἀρχέτασ, ἰάχησε δὲ στέγα λάινοί τε θριγκοὶ δόμων, τάδ΄ ἐνέποντοσ· ̓͂ω σχέτλια· τί με, γύναι, φονεύσεις φίλαν πατρίδα δεκέτεσιν σποραῖσιν ἐλθόντ΄ ἐμάν;    Χορός παλίρρους δὲ τάνδ΄ ὑπάγεται δίκα διαδρόμου λέχους μέλεον ἃ πόσιν χρόνιον ἱκόμενον εἰς οἴκους Κυκλώπειά τ΄ οὐράνια τείχε΄ ὀξυθήκτου βέλους ἔκανεν αὐτόχειρ, πέλεκυν ἐν χεροῖν λαβοῦσ΄· ἆ τλάμων πόσισ, ὅ τί ποτε τὰν τάλαιναν ἔσχεν κακόν. ὀρεία τις ὡς λέαιν΄ ὀργάδων δρύοχα νεμομένα, τάδε κατήνυσεν.   Κλυταιμήστρα ὦ τέκνα, πρὸς θεῶν, μὴ κτάνητε μητέρα.    Χορός κλύεις ὑπώροφον βοάν;    Κλυταιμήστρα ἰώ μοί μοι.   Χορός  ᾤμωξα κἀγὼ πρὸς τέκνων χειρουμένησ. νέμει τοι δίκαν θεόσ, ὅταν τύχῃ· σχέτλια μὲν ἔπαθεσ, ἀνόσια δ΄ εἰργάσω, τάλαιν΄, εὐνέταν.    Χορός ἀλλ΄ οἵδε μητρὸς νεοφόνοις ἐν αἵμασι πεφυρμένοι βαίνουσιν ἐξ οἴκων πόδα, τροπαῖα δείγματ΄ ἀθλίων προσφαγμάτων. οὐκ ἔστιν οὐδεὶς οἶκος ἀθλιώτερος τῶν Τανταλείων οὐδ΄ ἔφυ ποτ΄ ἐκγόνων.    ̓ορέστης ἰὼ Γᾶ καὶ Ζεῦ πανδερκέτα βροτῶν, ἴδετε τάδ΄ ἔργα φόνι- α μυσαρά, δίγονα σώματ΄ ἐν χθονὶ κείμενα πλαγᾷ χερὸς ὑπ΄ ἐμᾶσ, ἄποιν΄ ἐμῶν πημάτων . . .   ̓ηλέκτρα δακρύτ΄ ἄγαν, ὦ σύγγον΄, αἰτία δ΄ ἐγώ. διὰ πυρὸς ἔμολον ἁ τάλαινα ματρὶ τᾷδ΄, ἅ μ΄ ἔτικτε κούραν. Χορός ἰὼ τύχασ, σᾶς τύχασ, μᾶτερ τεκοῦσ΄ <ἄλαστα>, ἄλαστα μέλεα καὶ πέρα παθοῦσα σῶν τέκνων ὑπαί. πατρὸς δ΄ ἔτεισας φόνον δικαίωσ.   ̓ορέστης ἰὼ Φοῖβ΄, ἀνύμνησας δίκαι΄ ἄφαντα, φανερὰ δ΄ ἐξέπρα- ξας ἄχεα, φόνια δ΄ ὤπασας λάχε΄ ἀπὸ γᾶς τᾶς ̔ελλανίδοσ. τίνα δ΄ ἑτέραν μόλω πόλιν; τίς ξένοσ, τίς εὐσεβὴς ἐμὸν κάρα προσόψεται ματέρα κτανόντοσ; ̓ηλέκτρα ἰὼ ἰώ μοι. ποῖ δ΄ ἐγώ, τίν΄ ἐς χορόν, τίνα γάμον εἶμι; τίς πόσις με δέξεται νυμφικὰς ἐς εὐνάσ; Χορός πάλιν, πάλιν φρόνημα σὸν μετεστάθη πρὸς αὔραν· φρονεῖς γὰρ ὅσια νῦν, τότ΄ οὐ φρονοῦσα, δεινὰ δ΄ εἰργάσω, φίλα, κασίγνητον οὐ θέλοντα.   ̓ορέστης κατεῖδεσ, οἷον ἁ τάλαιν΄ ἔξω πέπλων ἔβαλεν, ἔδειξε μαστὸν ἐν φοναῖσιν, ἰώ μοι, πρὸς πέδῳ τιθεῖσα γόνιμα μέλεα; τὰν κόμαν δ΄ ἐγὼ   Χορός σάφ΄ οἶδα, δι΄ ὀδύνας ἔβασ, ἰήιον κλύων γόον ματρόσ, ἅ σ΄ ἔτικτε.   ̓ορέστης βοὰν δ΄ ἔλασκε τάνδε, πρὸς γένυν ἐμὰν τιθεῖσα χεῖρα· Τέκος ἐμόν, λιταίνω· παρῄδων τ΄ ἐξ ἐμᾶν ἐκρίμναθ΄, ὥστε χέρας ἐμὰς λιπεῖν βέλοσ. Χορός τάλαινα· πῶς ἔτλας φόνον δι΄ ὀμμάτων ἰδεῖν σέθεν ματρὸς ἐκπνεούσασ;   ̓ορέστης ἐγὼ μὲν ἐπιβαλὼν φάρη κόραις ἐμαῖς φασγάνῳ κατηρξάμαν ματέρος ἔσω δέρας μεθείσ. ̓ηλέκτρα ἐγὼ δ΄ ἐπεγκέλευσά σοι ξίφους τ΄ ἐφηψάμαν ἅμα. Χορός δεινότατον παθέων ἔρεξασ.   ̓ορέστης λαβοῦ, κάλυπτε μέλεα ματέρος πέπλοις <καὶ> καθάρμοσον σφαγάσ. φονέας ἔτικτες ἆρά σοι. ̓ηλέκτρα ἰδού, φίλᾳ τε κοὐ φίλᾳ φάρεα τάδ΄ ἀμφιβάλλομεν. Χορός τέρμα κακῶν μεγάλων δόμοισιν.      Χορός ἀλλ΄ οἵδε δόμων ὑπὲρ ἀκροτάτων φαίνουσι τίνες  δαίμονες ἢ θεῶν τῶν οὐρανίων; οὐ γὰρ θνητῶν γ΄ ἥδε κέλευθοσ· τί ποτ΄ ἐς φανερὰν ὄψιν βαίνουσι βροτοῖσιν;    Διόσκουροι ̓αγαμέμνονος παῖ, κλῦθι· δίπτυχοι δέ σε καλοῦσι μητρὸς σύγγονοι Διόσκοροι, Κάστωρ κασίγνητός τε Πολυδεύκης ὅδε. δεινὸν δὲ ναυσὶν ἀρτίως πόντου σάλον παύσαντ΄ ἀφίγμεθ΄ ̓́αργοσ, ὡς ἐσείδομεν σφαγὰς ἀδελφῆς τῆσδε, μητέρος δὲ σῆσ. δίκαια μέν νυν ἥδ΄ ἔχει, σὺ δ΄ οὐχὶ δρᾷσ· Φοῖβός τε, Φοῖβος  ἀλλ΄ ἄναξ γάρ ἐστ΄ ἐμόσ, σιγῶ· σοφὸς δ΄ ὢν οὐκ ἔχρησέ σοι σοφά. αἰνεῖν δ΄ ἀνάγκη ταῦτα· τἀντεῦθεν δὲ χρὴ πράσσειν ἃ Μοῖρα Ζεύς τ΄ ἔκρανε σοῦ πέρι. Πυλάδῃ μὲν ̓ηλέκτραν δὸς ἄλοχον ἐς δόμουσ, σὺ δ΄ ̓́αργος ἔκλιπ΄· οὐ γὰρ ἔστι σοι πόλιν τήνδ΄ ἐμβατεύειν, μητέρα κτείναντι σήν. δειναὶ δὲ κῆρές <σ΄> αἱ κυνώπιδες θεαὶ τροχηλατήσουσ΄ ἐμμανῆ πλανώμενον. ἐλθὼν δ΄ ̓αθήνας Παλλάδος σεμνὸν βρέτας πρόσπτυξον· εἵρξει γάρ νιν ἐπτοημένας δεινοῖς δράκουσιν ὥστε μὴ ψαύειν σέθεν, γοργῶφ΄ ὑπερτείνουσα σῷ κάρᾳ κύκλον. ἔστιν δ΄ ̓́αρεώς τις ὄχθοσ, οὗ πρῶτον θεοὶ ἕζοντ΄ ἐπὶ ψήφοισιν αἵματος πέρι, ̔αλιρρόθιον ὅτ΄ ἔκταν΄ ὠμόφρων ̓́αρησ, μῆνιν θυγατρὸς ἀνοσίων νυμφευμάτων, πόντου κρέοντος παῖδ΄, ἵν΄ εὐσεβεστάτη ψῆφος βεβαία τ΄ ἐστὶν  ἔκ τε τοῦ  θεοῖσ.  ἐνταῦθα καὶ σὲ δεῖ δραμεῖν φόνου πέρι. ἴσαι δέ σ΄ ἐκσῴζουσι μὴ θανεῖν δίκῃ ψῆφοι τεθεῖσαι· Λοξίας γὰρ αἰτίαν ἐς αὑτὸν οἴσει, μητέρος χρήσας φόνον. καὶ τοῖσι λοιποῖς ὅδε νόμος τεθήσεται, νικᾶν ἴσαις ψήφοισι τὸν φεύγοντ΄ ἀεί. δειναὶ μὲν οὖν θεαὶ τῷδ΄ ἄχει πεπληγμέναι πάγον παρ΄ αὐτὸν χάσμα δύσονται χθονόσ, σεμνὸν βροτοῖσιν εὐσεβὲς χρηστήριον· σὲ δ΄ ̓αρκάδων χρὴ πόλιν ἐπ΄ ̓αλφειοῦ ῥοαῖς οἰκεῖν Λυκαίου πλησίον σηκώματοσ· ἐπώνυμος δὲ σοῦ πόλις κεκλήσεται. σοὶ μὲν τάδ΄ εἶπον· τόνδε δ΄ Αἰγίσθου νέκυν ̓́αργους πολῖται γῆς καλύψουσιν τάφῳ. μητέρα δὲ τὴν σὴν ἄρτι Ναυπλίαν παρὼν Μενέλαοσ, ἐξ οὗ Τρωικὴν εἷλε χθόνα, ̔ελένη τε θάψει· Πρωτέως γὰρ ἐκ δόμων ἥκει λιποῦσ΄ Αἴγυπτον οὐδ΄ ἦλθεν Φρύγασ· Ζεὺς δ΄, ὡς ἔρις γένοιτο καὶ φόνος βροτῶν, εἴδωλον ̔ελένης ἐξέπεμψ΄ ἐς ̓́ιλιον. Πυλάδης μὲν οὖν κόρην τε καὶ δάμαρτ΄ ἔχων ̓αχαιίδος γῆς οἴκαδ΄ ἐσπορευέτω, καὶ τὸν λόγῳ σὸν πενθερὸν κομιζέτω Φωκέων ἐς αἶαν καὶ δότω πλούτου βάροσ· σὺ δ΄ ̓ισθμίας γῆς αὐχέν΄ ἐμβαίνω ποδὶ χώρει πρὸς ὄχθον Κεκροπίας εὐδαίμονα. πεπρωμένην γὰρ μοῖραν ἐκπλήσας φόνου εὐδαιμονήσεις τῶνδ΄ ἀπαλλαχθεὶς πόνων.     Χορός ὦ παῖδε Διόσ, θέμις ἐς φθογγὰς τὰς ὑμετέρας ἡμῖν πελάθειν;   Διόσκουροι θέμισ, οὐ μυσαραῖς τοῖσδε σφαγίοισ.   ̓ηλέκτρα κἀμοὶ μύθου μέτα, Τυνδαρίδαι;   Διόσκουροι καὶ σοί· Φοίβῳ τήνδ΄ ἀναθήσω πρᾶξιν φονίαν.   Χορός πῶς ὄντε θεὼ τῆσδέ τ΄ ἀδελφὼ τῆς καπφθιμένης οὐκ ἠρκέσατον κῆρας μελάθροισ;   Διόσκουροι μοῖρά τ΄ ἀνάγκης ἦγ΄ ἐς τὸ χρεών, Φοίβου τ΄ ἄσοφοι γλώσσης ἐνοπαί.   ̓ηλέκτρα τίς δ΄ ἔμ΄ ̓απόλλων, ποῖοι χρησμοὶ φονίαν ἔδοσαν μητρὶ γενέσθαι;   Διόσκουροι κοιναὶ πράξεισ, κοινοὶ δὲ πότμοι, μία δ΄ ἀμφοτέρους ἄτη πατέρων διέκναισεν.   ̓ορέστης ὦ σύγγονέ μοι, χρονίαν σ΄ ἐσιδὼν τῶν σῶν εὐθὺς φίλτρων στέρομαι καὶ σ΄ ἀπολείψω σοῦ λειπόμενοσ.   Διόσκουροι πόσις ἔστ΄ αὐτῇ καὶ δόμοσ· οὐχ ἥδ΄ οἰκτρὰ πέπονθεν, πλὴν ὅτι λείπει πόλιν ̓αργείων.   ̓ηλέκτρα καὶ τίνες ἄλλαι στοναχαὶ μείζους ἢ γῆς πατρίας ὅρον ἐκλείπειν;   ̓ορέστης ἀλλ΄ ἐγὼ οἴκων ἔξειμι πατρὸς καὶ ἐπ΄ ἀλλοτρίαις ψήφοισι φόνον μητρὸς ὑφέξω.   Διόσκουροι θάρσει· Παλλάδος ὁσίαν ἥξεις πόλιν· ἀλλ΄ ἀνέχου.    ̓ηλέκτρα περί μοι στέρνοις στέρνα πρόσαψον, σύγγονε φίλτατε· διὰ γὰρ ζευγνῦσ΄ ἡμᾶς πατρίων μελάθρων μητρὸς φόνιοι κατάραι.   ̓ορέστης βάλε, πρόσπτυξον σῶμα· θανόντος δ΄ ὡς ἐπὶ τύμβῳ καταθρήνησον.   Διόσκουροι φεῦ φεῦ· δεινὸν τόδ΄ ἐγηρύσω καὶ θεοῖσι κλύειν. ἔνι γὰρ κἀμοὶ τοῖς τ΄ οὐρανίδαις οἶκτοι θνητῶν πολυμόχθων.   ̓ορέστης οὐκέτι σ΄ ὄψομαι.   ̓ηλέκτρα οὐδ΄ ἐγὼ ἐς σὸν βλέφαρον πελάσω.   ̓ορέστης τάδε λοίσθιά μοι προσφθέγματά σου.   ̓ηλέκτρα ὦ χαῖρε, πόλισ· χαίρετε δ΄ ὑμεῖς πολλά, πολίτιδεσ.   ̓ορέστης ὦ πιστοτάτη, στείχεις ἤδη;   ̓ηλέκτρα στείχω βλέφαρον τέγγουσ΄ ἁπαλόν.   ̓ορέστης Πυλάδη, χαίρων ἴθι, νυμφεύου δέμας ̓ηλέκτρασ.   Διόσκουροι τοῖσδε μελήσει γάμοσ· ἀλλὰ κύνας τάσδ΄ ὑποφεύγων στεῖχ΄ ἐπ΄ ̓αθηνῶν· δεινὸν γὰρ ἴχνος βάλλουσ΄ ἐπὶ σοὶ χειροδράκοντες χρῶτα κελαιναί, δεινῶν ὀδυνῶν καρπὸν ἔχουσαι· νὼ δ΄ ἐπὶ πόντον Σικελὸν σπουδῇ σῴσοντε νεῶν πρῴρας ἐνάλουσ. διὰ δ΄ αἰθερίας στείχοντε πλακὸς τοῖς μὲν μυσαροῖς οὐκ ἐπαρήγομεν, οἷσιν δ΄ ὅσιον καὶ τὸ δίκαιον φίλον ἐν βιότῳ, τούτους χαλεπῶν ἐκλύοντες μόχθων σῴζομεν. οὕτως ἀδικεῖν μηδεὶς θελέτω μηδ΄ ἐπιόρκων μέτα συμπλείτω· θεὸς ὢν θνητοῖς ἀγορεύω.   Χορός χαίρετε· χαίρειν δ΄ ὅστις δύναται καὶ ξυντυχίᾳ μή τινι κάμνει θνητῶν, εὐδαίμονα πράσσει.  