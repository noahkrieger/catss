    Χάρων   εἷεν, ὠ Κλωθοῖ, τὸ μὲν σκάφος τοῦτο ἡμῖν πάλαι εὑτρεπὲς καὶ πρὸς ἀναγωγὴν εὖ μάλα παρεσκευασμένον· ὅ τε γὰρ ἄντλος ἐκκέχυται καὶ ὁ ἱστὸς ὤρθωται καὶ ἡ ὀθόνη παρακέκρουσται καὶ τῶν κωπῶν ἑκάστη τετρόπωται, κωλύει τε οὐδέν, ὅσον ἐπ΄ ἐμοί, τὸ ἀγκύριον ἀνασπάσαντας ἀποπλεῖν. ὁ δὲ ̔ερμῆς βραδύνει, πάλαι παρεῖναι δέον κενὸν γοῦν ἐπιβατῶν, ὡς ὁρᾷσ, ἔστι τὸ πορθμεῖον τρὶς ἤδη τήμερον ἀναπεπλευκέναι δυνάμενον καὶ σχεδὸν ἀμφὶ βουλυτόν ἐστιν, ἡμεῖς δὲ οὐδέπω οὐδὲ ὀβολὸν ἐμπεπολήκαμεν. εἶτα ὁ Πλούτων εὖ οἶδα ὅτι ἐμὲ ῥᾳθυμεῖν ἐν τούτοις ὑπολήψεται, καὶ ταῦτα παρ΄ ἄλλῳ οὔσης τῆς αἰτίασ. ὁ δὲ καλὸς ἡμῖν κἀγαθὸς νεκροπομπὸς ὥσπερ τις ἄλλος καὶ αὐτὸς ἄνω τὸ τῆς Λήθης ὕδωρ πεπωκὼς ἀναστρέψαι πρὸς ἡμᾶς ἐπιλέλησται, καὶ ἤτοι παλαίει μετὰ τῶν ἐφήβων ἢ κιθαρίζει ἢ λόγους τινὰς διεξέρχεται ἐπιδεικνύμενος τὸν λῆρον τὸν αὑτοῦ, ἢ τάχα που καὶ κλωπεύει ὁ γεννάδας παρελθών μία γὰρ αὐτοῦ καὶ αὕτη  τῶν τεχνῶν. ὁ δ΄ οὖν ἐλευθεριάζει πρὸς ἡμᾶσ, καὶ ταῦτα ἐξ ἡμισείας ἡμέτερος ὤν.    Κλωθώ   τί  δὲ οἶδασ, ὦ Χάρων, εἴ τις ἀσχολία προσέπεσεν αὐτῷ, τοῦ Διὸς ἐπὶ πλέον δεηθέντος ἀποχρήσασθαι πρὸς τὰ ἄνω πράγματα; δεσπότης δὲ κἀκεῖνός ἐστιν.    Χάρων  ἀλλ΄ οὐχ ὥστε, ὦ Κλωθοῖ, πέρα τοῦ μέτρου δεσπόζειν κοινοῦ κτήματοσ, ἐπεὶ οὐδὲ ἡμεῖς ποτε αὐτόν, ἀπιέναι δέον, κατεσχήκαμεν. ἀλλ΄ ἐγὼ οἶδα τὴν αἰτίαν παρ΄ ἡμῖν μὲν γὰρ ἀσφόδελος μόνον καὶ χοαὶ καὶ πόπανα καὶ ἐναγίσματα, τὰ δ΄ ἄλλα ζόφος καὶ ὁμίχλη καὶ σκότοσ, ἐν δὲ τῷ οὐρανῷ φαιδρὰ πάντα καὶ ἥ τε ἀμβροσία πολλὴ καὶ τὸ νέκταρ ἄφθονον ὥστε ἥδιον παρ΄ ἐκείνοις βραδύνειν ἔοικε. καὶ παρ΄ ἡμῶν μὲν ἀνίπταται καθάπερ ἐκ δεσμωτηρίου τινὸς ἀποδιδράσκων ἐπειδὰν δὲ καιρὸς κατιέναι, σχολῇ καὶ βάδην μόγις ποτὲ κατέρχεται.    Κλωθώ   μηκέτι χαλέπαινε, ὦ Χάρων πλησίον γὰρ αὐτὸς οὗτοσ, ὡς ὁρᾷσ, πολλούς τινας ἡμῖν ἄγων, μᾶλλον δὲ ὥσπερ τι αἰπόλιον ἀθρόους αὐτοὺς τῇ ῥάβδῳ σοβῶν. ἀλλά τί τοῦτο; δεδεμένον τινὰ ἐν αὐτοῖς καὶ ἄλλον γελῶντα ὁρῶ, ἕνα δέ τινα καὶ πήραν ἐξημμένον καὶ ξύλον ἐν τῇ χειρὶ ἔχοντα, δριμὺ ἐνορῶντα καὶ τοὺς ἄλλους ἐπισπεύδοντα. οὐχ ὁρᾷς δὲ καὶ τὸν ̔ερμῆν αὐτὸν ἱδρῶτι ῥεόμενον καὶ τὼ πόδε κεκονιμένον καὶ πνευστιῶντα; μεστὸν  γοῦν ἄσθματος αὐτῷ τὸ στόμα. τί ταῦτα, ὦ ̔ερμῆ; τίς  ἡ σπουδή; τεταραγμένῳ γὰρ ἡμῖν ἔοικασ.    ̔ερμῆς  τί  δ΄ ἄλλο, ὦ Κλωθοῖ, ἢ τουτονὶ τὸν ἀλιτήριον ἀποδράντα μεταδιώκων ὀλίγου δεῖν λιπόνεως ὑμῖν τήμερον ἐγενόμην;    Κλωθώ  τίς  δ΄ ἐστίν; ἢ τί βουλόμενος ἀπεδίδρασκε;    ̔ερμῆς  τουτὶ μὲν πρόδηλον, ὅτι ζῆν μᾶλλον ἐβούλετο. ἔστι δὲ βασιλεύς τις ἢ τύραννοσ, ἀπὸ γοῦν τῶν ὀδυρμῶν καὶ ὧν ἀνακωκύει, πολλῆς τινος εὐδαιμονίας ἐστερῆσθαι λέγων.    Κλωθώ  εἶθ΄ ὁ μάταιος ἀπεδίδρασκεν, ὡς ἐπιβιῶναι δυνάμενοσ, ἐπιλελοιπότος ἤδη τοῦ ἐπικεκλωσμένου αὐτῷ νήματοσ;    ̔ερμῆς   ἀπεδίδρασκε, λέγεισ; εἰ γὰρ μὴ ὁ γενναιότατος οὗτοσ, ὁ τὸ ξύλον, συνήργησέ μοι καὶ συλλαβόντες αὐτὸν ἐδήσαμεν, κἂν ᾤχετο ἡμᾶς ἀποφυγών ἀφ΄ οὗ γάρ μοι παρέδωκεν αὐτὸν ἡ ̓́ατροποσ, παρ΄ ὅλην τὴν ὁδὸν ἀντέτεινε καὶ ἀντέσπα, καὶ τὼ πόδε ἀντερείδων πρὸς τὸ ἔδαφος οὐ παντελῶς εὐάγωγος ἦν· ἐνίοτε δὲ καὶ ἱκέτευε καὶ κατελιπάρει, ἀφεθῆναι πρὸς ὀλίγον ἀξιῶν καὶ πολλὰ δώσειν ὑπισχνούμενοσ. ἐγὼ δέ, ὥσπερ εἰκόσ, οὐκ ἀνίειν ὁρῶν ἀδυνάτων ἐφιέμενον. ἐπεὶ δὲ κατ΄ αὐτὸ ἤδη τὸ στόμιον ἦμεν, ἐμοῦ τοὺς νεκρούσ, ὡς  ἔθοσ, ἀπαριθμοῦντος τῷ Αἰακῷ κἀκείνου λογιζομένου αὐτοὺς πρὸς τὸ παρὰ τῆς σῆς ἀδελφῆς πεμφθὲν αὐτῷ σύμβολον, λαθὼν οὐκ οἶδ΄ ὅπως ὁ τρισκατάρατος ἀπιὼν ᾤχετο. ἐνέδει οὖν νεκρὸς εἷς τῷ λογισμῷ, καὶ ὁ Αἰακὸς ἀνατείνας τὰς ὀφρῦσ,  μὴ ἐπὶ πάντων, ὦ ̔ερμῆ,  φησί, χρῶ τῇ κλεπτικῇ, ἅλις σοι αἱ ἐν οὐρανῷ παιδιαί· τὰ νεκρῶν δὲ ἀκριβῆ καὶ οὐδαμῶς λαθεῖν δυνάμενα. τέτταρασ, ὡς ὁρᾷσ, πρὸς τοῖς χιλίοις ἔχει τὸ σύμβολον ἐγκεχαραγμένουσ, σὺ δέ μοι παρ΄ ἕνα ἥκεις ἄγων, εἰ μὴ τοῦτο φήσ, ὡς παραλελόγισταὶ σε ἡ ̓́ατροποσ.  ἐγὼ δὲ ἐρυθριάσας πρὸς τὸν λόγον ταχέως ὑπεμνήσθην τῶν κατὰ τὴν ὁδόν, κἀπειδὴ περιβλέπων οὐδαμοῦ τοῦτον εἶδον, συνεὶς τὴν ἀπόδρασιν ἐδίωκον ὡς εἶχον τάχους κατὰ τὴν ἄγουσαν πρὸς τὸ φῶσ· εἵπετο δὲ αὐθαίρετός μοι ὁ βέλτιστος οὗτοσ, καὶ ὥσπερ ἀπὸ ὕσπληγγος θέοντες καταλαμβάνομεν αὐτὸν ἤδη ἐν Ταινάρῳ· παρὰ τοσοῦτον ἦλθε διαφυγεῖν.    Κλωθώ   ἡμεῖς δέ, ὦ Χάρων, ὀλιγωρίαν ἤδη τοῦ ̔ερμοῦ κατεγινώσκομεν.    Χάρων  τί  οὖν ἔτι διαμέλλομεν ὡς οὐχ ἱκανῆς ἡμῖν γεγενημένης διατριβῆσ;    Κλωθώ  εὖ λέγεισ· ἐμβαινέτωσαν. ἐγὼ δὲ προχειρισαμένη τὸ βιβλίον καὶ παρὰ τὴν ἀποβάθραν  καθεζομένη, ὡς ἔθοσ, ἐπιβαίνοντα ἕκαστον αὐτῶν διαγνώσομαι, τίς  καὶ πόθεν καὶ ὅντινα τεθνεὼς τὸν τρόπον· σὺ δὲ παραλαμβάνων στοίβαζε καὶ συντίθει· σὺ δέ, ὦ ̔ερμῆ,^- τὰ νεογνὰ ταυτὶ πρῶτα ἐμβαλοῦ· τί γὰρ ἂν καὶ ἀποκρίναιντό μοι;    ̔ερμῆς  ἰδού σοι, ὦ πορθμεῦ, τὸν ἀριθμὸν οὗτοι τριακόσιοι μετὰ τῶν ἐκτιθεμένων.    Χάρων  βαβαὶ τῆς εὐαγρίασ. ὀμφακίας ἡμῖν νεκροὺς ἥκεις ἄγων.    ̔ερμῆς  βούλει, ὦ Κλωθοῖ, τοὺς ἀκλαύστους ἐπὶ τούτοις ἐμβιβασώμεθα;    Κλωθώ  τοὺς γέροντας λέγεισ; οὕτω ποίει. τί γάρ με δεῖ πράγματα ἔχειν τὰ πρὸ Εὐκλείδου νῦν ἐξετάζουσαν; οἱ ὑπὲρ ἑξήκοντα ὑμεῖς πάριτε ἤδη. τί τοῦτο; οὐκ ἐπακούουσί μου βεβυσμένοι τὰ ὦτα ὑπὸ τῶν ἐτῶν. δεήσει τάχα καὶ τούτους ἀράμενον παραγαγεῖν.    ̔ερμῆς  ἰδοὺ πάλιν οὗτοι δυεῖν δέοντες τετρακόσιοι, τακεροὶ πάντες καὶ πέπειροι καὶ καθ΄ ὥραν τετρυγημένοι.    Χάρων  νὴ Δί΄, ἐπεὶ ἀσταφίδες γε πάντες ἤδη εἰσί.    Κλωθώ   τοὺς τραυματίας ἐπὶ τούτοισ, ὦ ̔ερμῆ, παράγαγε· καὶ πρῶτόν μοι εἴπατε ὅπως ἀποθανόντες  ἥκετε· μᾶλλον δὲ αὐτὴ πρὸς τὰ γεγραμμένα ὑμᾶς ἐπισκέψομαι. πολεμοῦντας ἀποθανεῖν ἔδει χθὲς ἐν Μηδίᾳ τέτταρας ἐπὶ τοῖς ὀγδοήκοντα καὶ τὸν ̓οξυάρτου υἱὸν μετ΄ αὐτῶν Γωβάρην.    ̔ερμῆς  πάρεισι    Κλωθώ  δι΄ ἔρωτα αὑτοὺς ἀπέσφαξαν ἑπτά, καὶ ὁ φιλόσοφος Θεαγένης διὰ τὴν ἑταίραν τὴν Μεγαρόθεν.    ̔ερμῆς  οὑτοιὶ πλησίον.    Κλωθώ  ποῦ δ΄ οἱ περὶ τῆς βασιλείας ὑπ΄ ἀλλήλων ἀποθανόντεσ;    ̔ερμῆς  Παρεστᾶσιν.    Κλωθώ  ὁ δ΄ ὑπὸ τοῦ μοιχοῦ καὶ τῆς γυναικὸς φονευθείσ;    ̔ερμῆς  ἰδού σοι πλησίον.    Κλωθώ  τοὺς ἐκ δικαστηρίων δῆτα παράγαγε, λέγω δὲ τοὺς ἐκ τυμπάνου καὶ τοὺς ἀνεσκολοπισμένουσ. οἱ δ΄ ὑπὸ λῃστῶν ἀποθανόντες ἑκκαίδεκα ποῦ εἰσιν, ὦ ̔ερμῆ;     ̔ερμῆς  πάρεισιν οἵδε οἱ τραυματίαι οὓς ὁρᾷσ. τὰς δὲ γυναῖκας ἅμα βούλει παραγάγω;    Κλωθώ  μάλιστα, καὶ τοὺς ἀπὸ ναυαγίων γε ἅμα· καὶ γὰρ τεθνᾶσι τὸν ὅμοιον τρόπον. καὶ τοὺς ἀπὸ τοῦ πυρετοῦ δέ, καὶ τούτους ἅμα, καὶ τὸν ἰατρὸν  μετ΄ αὐτῶν ̓αγαθοκλέα. ποῦ δ΄ ὁ φιλόσοφος Κυνίσκοσ, ὃν ἔδει τῆς ̔εκάτης τὸ δεῖπνον φαγόντα καὶ τὰ ἐκ τῶν καθαρσίων ᾠὰ καὶ πρὸς τούτοις γε σηπίαν ὠμὴν ἀποθανεῖν;    Κυνίσκος  πάλαι σοι παρέστηκα, ὦ βελτίστη Κλωθοῖ. τι δέ με ἀδικήσαντα τοσοῦτον εἴας ἄνω τὸν χρόνον; σχεδὸν γὰρ ὅλον μοι τὸν ἄτρακτον ἐπέκλωσασ. καίτοι πολλάκις ἐπειράθην τὸ νῆμα διακόψας ἐλθεῖν, ἀλλ΄ οὐκ οἶδ΄ ὅπως ἄρρηκτον ἦν.    Κλωθώ  ἔφορόν σε καὶ ἰατρὸν εἶναι τῶν ἀνθρωπίνων ἁμαρτημάτων ἀπελίμπανον. ἀλλὰ ἔμβαινε ἀγαθῇ τύχῃ.    Κυνίσκος  μὰ Δί΄, ἢν μὴ πρότερόν γε τουτονὶ τὸν δεδεμένον ἐμβιβασώμεθα· δέδια γὰρ μή σε παραπείσῃ δεόμενοσ.     Κλωθώ   φέρ΄ ἴδω τίς  ἐστι.    Κυνίσκος  ^ Μεγαπένθης ὁ Λακύδου, τύραννοσ.    Κλωθώ  ̓επίβαινε σύ.    Μεγαπένθης  μηδαμῶσ, ὦ δέσποινα Κλωθοῖ, ἀλλά με πρὸς ὀλίγον ἔασον ἀνελθεῖν. εἶτά σοι αὐτόματος ἥξω καλοῦντος μηδενόσ.    Κλωθώ  τί δὲ ἔστιν οὗ χάριν ἀφικέσθαι θέλεισ;    Μεγαπένθης  τὴν οἰκίαν ἐκτελέσαι μοι πρότερον ἐπίτρεψον ἡμιτελὴς γὰρ ὁ δόμος καταλέλειπται.    Κλωθώ  ληρεῖσ· ἀλλὰ ἔμβαινε.    Μεγαπένθης  οὐ πολὺν χρόνον, ὦ Μοῖρα, αἰτῶ· μίαν με ἔασον μεῖναι τήνδε ἡμέραν, ἄχρι ἄν τι ἐπισκήψω τῇ γυναικὶ περὶ τῶν χρημάτων, ἔνθα τὸν μέγαν εἶχον θησαυρὸν κατορωρυγμένον.    Κλωθώ  ἄραρεν οὐκ ἂν τύχοισ.    Μεγαπένθης  ἀπολεῖται οὖν χρυσὸς τοσοῦτοσ;    Κλωθώ  οὐκ ἀπολεῖται. θάρρει τούτου γε ἕνεκα· Μεγακλῆς γὰρ αὐτὸν ὁ σὸς ἀνεψιὸς παραλήψεται.     Μεγαπένθης  ὢ τῆς ὕβρεωσ. ὁ ἐχθρόσ, ὃν ὑπὸ ῥᾳθυμίας ἔγωγε οὐ προαπέκτεινα;    Κλωθώ  ἐκεῖνος αὐτόσ· καὶ ἐπιβιώσεταί σοι ἔτη τετταράκοντα καὶ μικρόν τι πρόσ, τὰς παλλακίδας καὶ τὴν ἐσθῆτα καὶ τὸν χρυσὸν ὅλον σου παραλαβών.    Μεγαπένθης  ἀδικεῖσ, ὦ Κλωθοῖ, τἀμὰ τοῖς πολεμιωτάτοις διανέμουσα.    Κλωθώ  σὺ γὰρ οὐχὶ Κυδιμάχου αὐτὰ ὄντα, ὦ γενναιότατε, παρειλήφεις ἀποκτείνας τε αὐτὸν καὶ τὰ παιδία ἔτι ἐμπνέοντι ἐπισφάξασ;    Μεγαπένθης  ἀλλὰ νῦν ἐμὰ ἦν.    Κλωθώ  οὐκοῦν ἐξήκει σοι ὁ χρόνος ἤδη τῆς κτήσεωσ,    Μεγαπένθης   ἄκουσον, ὦ Κλωθοῖ, ἅ σοι ἰδίᾳ μηδενὸς ἀκούοντος εἰπεῖν βούλομαι· ὑμεῖς δὲ ἀπόστητε πρὸς ὀλίγον. ἄν με ἀφῇς ἀποδρᾶναι, χίλιά σοι τάλαντα χρυσίου ἐπισήμου δώσειν ὑπισχνοῦμαι τήμερον.    Κλωθώ  ἔτι γὰρ χρυσόν, ὦ γελοῖε, καὶ τάλαντα διὰ μνήμης ἔχεισ;    Μεγαπένθης  καὶ τοὺς δύο δὲ κρατῆρασ, εἰ βούλει, προσθήσω οὓς ἔλαβον ἀποκτείνας Κλεόκριτον, ἕλκοντας ἑκάτερον χρυσοῦ ἀπέφθου τάλαντα ἑκατόν.     Κλωθώ  ἕλκετε αὐτόν ἔοικε γὰρ οὐκ ἐπεμβήσεσθαι ἡμῖν ἑκών.    Μεγαπένθης  μαρτύρομαι ὑμᾶσ, ἀτελὲς μένει τὸ τεῖχος καὶ τὰ νεώρια· ἐξετέλεσα γὰρ ἂν αὐτὰ ἐπιβιοὺς πέντε μόνας ἡμέρασ.    Κλωθώ  ̓αμέλησον ἄλλος τειχιεῖ.    Μεγαπένθης  καὶ μὴν τοῦτό γε πάντως εὔγνωμον αἰτῶ.    Κλωθώ  τὸ ποῖον;    Μεγαπένθης  εἰς τοσοῦτον ἐπιβιῶναι, μέχρι ἂν ὑπαγάγωμαι Πισίδας ^ καὶ Λυδοῖς ἐπιθῶ τοὺς φόρους καὶ μνῆμα ἑαυτῷ παμμέγεθες ἀναστήσας ἐπιγράψω ὁπόσα ἔπραξα μεγάλα καὶ στρατηγικὰ παρὰ τὸν βίον.    Κλωθώ  οὗτοσ, οὐκέτι μίαν ἡμέραν ταύτην αἰτεῖσ, ἀλλὰ σχεδὸν εἴκοσιν ἐτῶν διατριβήν.    Μεγαπένθης   καὶ μὴν ἐγγυητὰς ὑμῖν ἕτοιμος παρασχέσθαι τοῦ τάχους καὶ τῆς ἐπανόδου. εἰ βούλεσθε δέ, καὶ ἄντανδρον ὑμῖν ἀντ΄ ἐμαυτοῦ παραδώσω τὸν ἀγαπητόν.    Κλωθώ  ὦ μιαρέ, ὃν ηὔχου πολλάκις ὑπὲρ γῆς καταλιπεῖν;    Μεγαπένθης  πάλαι ταῦτα ηὐχόμην νυνὶ δὲ ὁρῶ τὸ βέλτιον.     Κλωθώ  ἥξει κἀκεῖνός σοι μετ΄ ὀλίγον ὑπὸ τοῦ νεωστὶ βασιλεύοντος ἀνῃρημένοσ.    Μεγαπένθης   οὐκοῦν ἀλλὰ τοῦτό γε μὴ ἀντείπῃς ὦ Μοῖρά μοι.    Κλωθώ  τὸ ποῖον;    Μεγαπένθης  εἰδέναι βούλομαι τὰ μετ΄ ἐμὲ ὅντινα ἕξει τὸν τρόπον.    Κλωθώ  ἄκουε· μᾶλλον γὰρ ἀνιάσῃ μαθών. τὴν μὲν γυναῖκα Μίδας ὁ δοῦλος ἕξει, καὶ πάλαι δὲ αὐτὴν ἐμοίχευεν.    Μεγαπένθης  ὁ κατάρατοσ, ὃν ἐγὼ πειθόμενος αὐτῇ ἀφῆκα ἐλεύθερον;    Κλωθώ  ἡ θυγάτηρ δέ σοι ταῖς παλλακίσι τοῦ νυνὶ τυραννοῦντος ἐγκαταλεγήσεται· αἱ εἰκόνες δὲ καὶ ἀνδριάντες οὓς ἡ πόλις ἀνέστησέ σοι πάλαι πάντες ἀνατετραμμένοι γέλωτα παρέξουσι τοῖς θεωμένοισ.    Μεγαπένθης  εἰπέ μοι, τῶν φίλων δὲ οὐδεὶς ἀγανακτήσει τοῖς δρωμένοισ;    Κλωθώ  τίς  γὰρ ἦν σοι φίλοσ; ἢ ἐκ τίνος αἰτίας γενόμενοσ; ἀγνοεῖς ὅτι πάντες οἱ καὶ προσκυνοῦντες . καὶ τῶν λεγομένων καὶ πραττομένων ἕκαστα  ἐπαινοῦντες ἢ φόβῳ ἢ ἐλπίσι ταῦτα ἔδρων, τῆς ἀρχῆς ὄντες φίλοι καὶ πρὸς τὸν καιρὸν ἀποβλέποντεσ;    Μεγαπένθης  καὶ μὴν σπένδοντες ἐν τοῖς συμποσίοις μεγάλῃ τῇ φωνῇ ἐπηύχοντό μοι πολλὰ καὶ ἀγαθά, προαποθανεῖν ἕκαστος αὐτῶν ἕτοιμοσ, εἰ οἷόν τε εἶναι· καὶ ὅλωσ, ὅρκος αὐτοῖς ἦν ἐγώ.    Κλωθώ  τοιγαροῦν παρ΄ ἑνὶ αὐτῶν χθὲς δειπνήσας ἀπέθανεσ· τὸ γὰρ τελευταῖόν σοι πιεῖν ἐνεχθὲν ἐκεῖνο δευρὶ κατέπεμψέ σε.    Μεγαπένθης  τοῦτ΄ ἄρα πικροῦ τινος ᾐσθόμην τί βουλόμενος δὲ ταῦτα ἔπραξε;    Κλωθώ . πολλά με ἀνακρίνεισ, ἐμβῆναι δέον,    Μεγαπένθης   ἕν με πνίγει μάλιστα, ὦ Κλωθοῖ, δι΄ ὅπερ ἐπόθουν κἂν πρὸς ὀλίγον ἐς τὸ φῶς ἀνακῦψαι πάλιν.    Κλωθώ  τι δὲ τοῦτό ἐστιν; ἔοικε γάρ τι παμμέγεθες εἶναι.    Μεγαπένθης  Καρίων ὁ ἐμὸς οἰκέτης ἐπεὶ τάχιστά με ἀποθανόντα εἶδε, περὶ δείλην ὀψίαν ἀνελθὼν εἰς τὸ οἴκημα ἔνθα ἐκείμην, σχολῆς οὔσης  οὐδεὶς γὰρ οὐδὲ ἐφύλαττέ με  Γλυκέριον τὴν παλλάκιδα  μου  καὶ πάλαι δέ, οἶμαι, κεκοινωνήκεσαν  παραγαγὼν ἐπισπασάμενος τὴν θύραν ἐσπόδει καθάπερ οὐδενὸς ἔνδον παρόντοσ· εἶτ΄ ἐπειδὴ ἅλις εἶχε τῆς ἐπιθυμίασ, ἀποβλέψας εἰς ἐμέ, σύ μέντοι,  φησίν, ὦ μιαρὸν ἀνθρώπιον, πληγάς μοι πολλάκις οὐδὲν ἀδικοῦντι ἐνέτεινασ·  καὶ ταῦθ΄ ἅμα λέγων παρέτιλλὲ τέ με καὶ κατὰ κόρρης ἔπαιε, τέλος δὲ πλατὺ χρεμψάμενος καταπτύσας μου καί,  εἰς τὸν ̓ασεβῶν χῶρον ἄπιθι,  ἐπειπὼν ᾤχετο· ἐγὼ δὲ ἐνεπιμπράμην μέν, οὐκ εἶχον δὲ ὅμως ὅ τι καὶ δράσαιμι αὐτὸν αὖος ἤδη καὶ ψυχρὸς ὤν. καὶ ἡ μιαρὰ δὲ παιδίσκη ἐπεὶ ψόφου προσιόντων τινῶν ᾔσθετο, σιέλῳ χρίσασα τοὺς ὀφθαλμοὺς ὡς δακρύσασα ἐπ΄ ἐμοί, κωκύουσα καὶ τοὔνομα ἐπικαλουμένη ἀπηλλάττετο. ὧν εἰ λαβοίμην     Κλωθώ   παῦσαι ἀπειλῶν, ἀλλὰ ἔμβηθι· καιρὸς ἤδη σε ἀπαντᾶν ἐπὶ τὸ δικαστήριον.    Μεγαπένθης  καὶ τίς  ἀξιώσει κατ΄ ἀνδρὸς τυράννου ψῆφον λαβεῖν;    Κλωθώ  κατὰ τυραννοῦ μὲν οὐδείσ, κατὰ νεκροῦ δὲ ὁ ̔ραδάμανθυσ, ὃν αὐτίκα ὄψει μάλα δίκαιον καὶ κατ΄ ἀξίαν ἐπιτιθέντα ἑκάστῳ τὴν δίκην τὸ δὲ νῦν ἔχον μὴ διάτριβε.    Μεγαπένθης  κἂν ἰδιώτην με ποίησον, ὦ Μοῖρα, τῶν πενήτων ἕνα, κἂν δοῦλον ἀντὶ τοῦ πάλαι βασιλέωσ· ἀναβιῶναί με ἔασον μόνον.     Κλωθώ  ποῦ ΄ στιν ὁ τὸ ξύλον; καὶ σὺ δέ, ὦ ̔ερμῆ, σύρατ΄ αὐτὸν εἴσω τοῦ ποδόσ· οὐ γὰρ ἂν ἐμβαίη ἑκών.    ̔ερμῆς  ἕπου νῦν, δραπέτα· δέχου τοῦτον σύ, πορθμεῦ, καὶ τὸ δεῖνα,^ ὅπως ἀσφαλῶς     Χάρων  ἀμέλει, πρὸς τὸν ἱστὸν δεδήσεται.    Μεγαπένθης  καὶ μὴν ἐν τῇ προεδρίᾳ καθέζεσθαί με δεῖ.    Κλωθώ  ὅτι τί;    Μεγαπένθης  ὅτι, νὴ Δία, τύραννος ἦν καὶ δορυφόρους εἶχον μυρίουσ.    Κυνίσκος  εἶτ΄ οὐ δικαίως σε παρέτιλλεν ὁ Καρίων οὑτωσὶ σκαιὸν ὄντα; πικρὰν δ΄ οὖν τὴν τυραννίδα ἕξεις γευσάμενος τοῦ ξύλου.    Μεγαπένθης  τολμήσει γὰρ Κυνίσκος ἐπανατείνασθαί μοι τὸ βάκτρον; οὐκ ἐγώ σε πρῴην, ὅτι ἐλεύθερος ἄγαν καὶ τραχὺς ἦσθα καὶ ἐπιτιμητικόσ, μικροῦ δεῖν προσεπαττάλευσα;    Κυνίσκος  τοιγαροῦν μενεῖς καὶ σὺ τῷ ἱστῷ προσπεπατταλευμένοσ.    Μίκυλλος   εἰπέ μοι, ὦ Κλωθοῖ, ἐμοῦ δὲ οὐδεὶς ὑμῖν λόγοσ; ἢ διότι πένης εἰμί, διὰ τοῦτο καὶ τελευταῖον ἐμβῆναί με δεῖ;     Κλωθώ  σὺ δὲ τίς εἶ;    Μίκυλλος  ὁ σκυτοτόμος Μίκυλλοσ.    Κλωθώ  εἶτα ἄχθῃ βραδύνων; οὐχ ὁρᾷς ὁπόσα ὁ τύραννος ὑπισχνεῖται δώσειν ἀφεθεὶς πρὸς ὀλίγον; θαῦμα γοῦν ἔχει με, εἰ μὴ ἀγαπητὴ καὶ σοὶ ἡ διατριβή.    Μίκυλλος  ἄκουσον, ὦ βελτίστη Μοιρῶν· οὐ πάνυ με ἡ τοῦ Κύκλωπος ἐκείνη εὐφραίνει δωρεά, ὑπισχνεῖσθαι ὅτι   πύματον ἐγὼ τὸν Οὖτιν κατέδομαι  ἄν τε γοῦν πρῶτον, ἄν τε πύματον, οἱ αὐτοὶ ὀδόντες περιμένουσιν. ἄλλως τε οὐδ΄ ὅμοια τἀμὰ τοῖς τῶν πλουσίων ἐκ διαμέτρου γὰρ ἡμῶν οἱ βίοι, φασίν ὁ μὲν γε τύραννος εὐδαίμων εἶναι δοκῶν παρὰ τὸν βίον, φοβερὸς ἅπασι καὶ περίβλεπτοσ, ἀπολιπὼν χρυσὸν τοσοῦτον καὶ ἀργύριον καὶ ἐσθῆτα καὶ ἵππους καὶ δεῖπνα καὶ παῖδας ὡραίους καὶ γυναῖκας εὐμόρφους εἰκότως ἠνιᾶτο καὶ ἀποσπώμενος αὐτῶν ἤχθετο· οὐ γὰρ οἶδ΄ ὅπως καθάπερ ἰξῷ τινι προσέχεται τοῖς τοιούτοις ἡ ψυχὴ καὶ οὐκ ἐθέλει ἀπαλλάττεσθαι ῥᾳδίως ἅτε αὐτοῖς πάλαι προστετηκυῖα· μᾶλλον δὲ ὥσπερ ἄρρηκτός τις οὗτος ὁ δεσμός ἐστιν, ᾧ δεδέσθαι συμβέβηκεν αὐτούσ. ἀμέλει κἂν ἀπάγῃ τις αὐτοὺς μετὰ βίασ, ἀνακωκύουσι καὶ ἱκετεύουσι, καὶ τὰ ἄλλα ὄντες θρασεῖσ, δειλοὶ πρὸς ταύτην εὑρίσκονται τὴν ἐπὶ τὸν ̔̀αιδην φέρουσαν ὁδὸν ἐπιστρέφονται γοῦν εἰς τοὐπίσω  καὶ ὥσπερ οἱ δυσέρωτες κἂν πόρρωθεν ἀποβλέπειν τὰ ἐν τῷ φωτὶ βούλονται, οἷα ὁ μάταιος ἐκεῖνος ἐποίει καὶ παρὰ τὴν ὁδὸν ἀποδιδράσκων κἀνταῦθὰ  σε καταλιπαρῶν. ἐγὼ δὲ ἅτε μηδὲν ἔχων ἐνέχυρον ἐν τῷ βίῳ, οὐκ ἀγρόν, οὐ συνοικίαν, οὐ χρυσόν, οὐ σκεῦοσ, οὐ δόξαν, οὐκ εἰκόνασ, εἰκότως εὔζωνος ἦν, κἀπειδὴ μόνον ἡ ̓́ατροπος ἔνευσέ μοι, ἄσμενος ἀπορρίψας τὴν σμίλην καὶ τὸ κάττυμα  κρηπῖδα γάρ τινα ἐν ταῖν χεροῖν εἶχον  ἀναπηδήσας εὐθὺς ἀνυπόδητος οὐδὲ τὴν μελαντηρίαν ἀπονιψάμενος εἱπόμην, μᾶλλον δὲ ἡγούμην, ἐς τὸ πρόσω ὁρῶν οὐδὲν γάρ με τῶν κατόπιν ἐπέστρεφε καὶ μετεκάλει. καὶ νὴ Δί΄ ἤδη καλὰ τὰ παρ΄ ὑμῖν πάντα ὁρῶ· τό τε γὰρ ἰσοτιμίαν ἅπασιν εἶναι καὶ μηδένα τοῦ πλησίον διαφέρειν, ὑπερήδιστον ἐμοὶ γοῦν δοκεῖ. τεκμαίρομαι δὲ μηδ΄ ἀπαιτεῖσθαι τὰ χρέα τοὺς ὀφείλοντας ἐνταῦθα μηδὲ φόρους ὑποτελεῖν, τὸ δέ μέγιστον, μηδὲ ῥιγοῦν τοῦ χειμῶνος μηδὲ νοσεῖν μηδ΄ ὑπὸ τῶν δυνατωτέρων ῥαπίζεσθαι. εἰρήνη δὲ πᾶσι καὶ πράγματα ἐς τὸ ἔμπαλιν ἀνεστραμμένα· ἡμεῖς μὲν οἱ πένητες γελῶμεν, ἀνιῶνται δὲ καὶ οἰμώζουσιν οἱ πλούσιοι.    Κλωθώ   πάλαι οὖν σε, ὦ Μίκυλλε, γελῶντα ἑώρων. τί δ΄ ἦν ὅ σε μάλιστα ἐκίνει γελᾶν;    Μίκυλλος  ἄκουσον, ὦ τιμιωτάτη μοι θεῶν παροικῶν ἄνω τῷ τυράννῳ ^ πάνυ ἀκριβῶς ἑώρων τὰ γιγνόμενα παρ΄ αὐτῷ καί μοι ἐδόκει τότε ἰσόθεός τις εἶναι· τῆς τε γὰρ πορφύρας τὸ ἄνθος ὁρῶν ἐμακάριζον, καὶ τῶν ἀκολουθούντων τὸ πλῆθος καὶ τὸν  χρυσὸν καὶ τὰ λιθοκόλλητα ἐκπώματα καὶ τὰς κλίνας τὰς ἀργυρόποδασ· ἔτι δὲ καὶ ἡ κνῖσα ἡ τῶν σκευαζομένων εἰς τὸ δεῖπνον ἀπέκναιέ με, ὥστε ὑπεράνθρωπός τις ἀνὴρ καὶ τρισόλβιός μοι κατεφαίνετο καὶ μονονουχὶ πάντων ^ καλλίων καὶ ὑψηλότερος ὅλῳ πήχει βασιλικῷ, ἐπαιρόμενος τῇ τύχῃ καὶ σεμνῶς προβαίνων καὶ ἑαυτὸν ἐξυπτιάζων καὶ τοὺς ἐντυγχάνοντας ἐκπλήττων. ἐπεὶ δὲ ἀπέθανεν, αὐτός τε παγγέλοιος ὤφθη μοι ἀποδυσάμενος τὴν τρυφήν, κἀμαυτοῦ ἔτι μᾶλλον κατεγέλων οἷον κάθαρμα ἐτεθήπειν, ἀπὸ τῆς κνίσης τεκμαιρόμενος αὐτοῦ τὴν εὐδαιμονίαν καὶ μακαρίζων ἐπὶ τῷ αἵματι τῶν ἐν τῇ Λακωνικῇ  θαλάττῃ κοχλίδων. οὐ μόνον δὲ τοῦτον, ἀλλὰ καὶ τὸν δανειστὴν Γνίφωνα ἰδὼν στένοντα καὶ μεταγινώσκοντα ὅτι μὴ ἀπέλαυσε τῶν χρημάτων, ἀλλ΄ ἄγευστος αὐτῶν ἀπέθανε τῷ ἀσώτῳ ̔ροδοχάρει τὴν οὐσίαν ἀπολιπών,  οὗτος γὰρ ἄγχιστα ἦν αὐτῷ γένους καὶ πρῶτος ἐπὶ τὸν κλῆρον ἐκαλεῖτο κατὰ τὸν νόμον  οὐκ εἶχον ὅπως καταπαύσω τὸν γέλωτα, καὶ μάλιστα μεμνημένος ὡς ὠχρὸς ἀεὶ καὶ αὐχμηρὸς ἦν, φροντίδος τὸ μέτωπον ἀνάπλεως καὶ μόνοις τοῖς δακτύλοις πλουτῶν, οἷς τάλαντα καὶ μυριάδας ἐλογίζετο, κατὰ μικρὸν συλλέγων τὰ μετ΄ ὀλίγον ἐκχυθησόμενα πρὸς τοῦ μακαρίου ̔ροδοχάρουσ. ἀλλὰ τί οὐκ ἁπερχόμεθα ἤδη; καὶ μεταξὺ γὰρ πλέοντες τὰ λοιπὰ γελασόμεθα οἰμώζοντας αὐτοὺς ὁρῶντεσ.     Κλωθώ  ἔμβαινε, ἵνα καὶ ἀνιμήσηται ὁ πορθμεὺς τὸ ἀγκύριον.    Χάρων   οὗτοσ, ποῖ φέρῃ; πλῆρες ἤδη τὸ σκάφοσ· αὐτοῦ περίμενε εἰς αὔριον· ἕωθέν σε διαπορθμεύσομεν.    Μίκυλλος  ἀδικεῖσ, ὦ Χάρων, ἕωλον ἤδη νεκρὸν ἀπολιμπάνων ἀμέλει γράψομαί σε παρανόμων ἐπὶ τοῦ ̔ραδαμάνθυοσ. οἴμοι τῶν κακῶν ἤδη πλέουσιν ἐγὼ δὲ μόνος ἐνταῦθα περιλελείψομαι. καίτοι τί οὐ διανήχομαι κατ΄ αὐτούσ; οὐ γὰρ δέδια μὴ ἀπαγορεύσας ἀποπνιγῶ ἤδη τεθνεώσ· ἄλλως τε οὐδὲ τὸν ὀβολὸν ἔχω τὰ πορθμεῖα καταβαλεῖν.    Κλωθώ . τί  τοῦτο; περίμεινον, ὦ Μίκυλλε· οὐ θέμις οὕτω σε διελθεῖν    Μίκυλλος  καὶ μὴν ἴσως ὑμῶν καὶ προκαταχθήσομαι.    Κλωθώ  μηδαμῶσ, ἀλλὰ προσελάσαντες ἀναλάβωμεν αὐτὸν καὶ σύ, ὦ ̔ερμῆ, συνανάσπασον. ΧΑΡΩΝ  ποῦ νῦν καθεδεῖται; μεστὰ γὰρ πάντα, ὡς ὁρᾷσ.    ̔ερμῆς  ἐπὶ τοὺς ὤμουσ, εἰ δοκεῖ, τοῦ τυράννου,    Κλωθώ  καλῶς ὁ ̔ερμῆς ἐνενόησεν.     Χάρων  ἀνάβαινε οὖν καὶ τὸν τένοντα τοῦ ἀλιτηρίου καταπάτει· ἡμεῖς δὲ εὐπλοῶμεν.    Κυνίσκος  ὦ Χάρων, καλῶς ἔχει σοι τὰς ἀληθείας ἐντεῦθεν εἰπεῖν. ἐγὼ τὸν ὀβολὸν μὲν οὐκ ἂν ἔχοιμι δοῦναί σοι καταπλεύσασ· πλέον γὰρ οὐδέν ἐστι τῆς πήρας ἣν ὁρᾷς καὶ τουτουὶ τοῦ ξύλου· τἆλλα δὲ ἢ ἀντλεῖν, εἰ θέλεισ, ἕτοιμος ἢ ^ πρόσκωπος εἶναι· μέμψῃ δὲ οὐδέν, ἢν εὐῆρες καὶ καρτερόν μοι ἐρετμὸν δῷς μόνον.    Χάρων  ̓́ερεττε· καὶ τουτὶ γὰρ ἱκανὸν παρὰ σοῦ λαβεῖν.    Κυνίσκος  ἦ καὶ ὑποκελεῦσαι δεήσει;    Χάρων  νὴ Δία, ἤνπερ εἰδῇς κέλευσμά τι τῶν ναυτικῶν.    Κυνίσκος  οἶδα καὶ πολλά, ὦ Χάρων. ἀλλ΄, ὁρᾷσ, ἀντεπηχοῦσιν οὗτοι δακρύοντεσ· ὥστε ἡμῖν τὸ ᾆσμα ἐπιταραχθήσεται.    Νεκροί   οἴμοι τῶν κτημάτων.  οἴμοι τῶν ἀγρῶν.  ὀττοτοῖ, τὴν οἰκίαν οἵαν ἀπέλιπον.  ὅσα τάλαντα ὁ κληρονόμος σπαθήσει παραλαβών.  αἰαῖ τῶν νεογνῶν μοι παιδίων.  τίς  ἄρα τὰς ἀμπέλους τρυγήσει, ἃς πέρυσιν ἐφυτευσάμην;     ̔ερμῆς  Μίκυλλε, σὺ δ΄ οὐδὲν οἰμώζεισ; καὶ μὴν οὐ θέμις ἀδακρυτὶ διαπλεῦσαί τινα.    Μίκυλλος  ἄπαγε· οὐδέν ἐστιν ἐφ΄ ὅτῳ ἂν οἰμώξαιμι εὐπλοῶν.    ̔ερμῆς  ὅμως κἂν μικρόν τι ἐς τὸ ἔθος ἐπιστέναξον.    Μίκυλλος  οἰμώξομαι τοίνυν, ἐπειδή, ὦ ̔ερμῆ, σοὶ δοκεῖ. οἴμοι τῶν καττυμάτων οἴμοι τῶν κρηπίδων τῶν παλαιῶν ὀττοτοῖ τῶν σαθρῶν ὑποδημάτων. οὐκέτι ὁ κακοδαίμων ἕωθεν εἰς ἑσπέραν ἄσιτος διαμενῶ, οὐδὲ τοῦ χειμῶνος ἀνυπόδητός τε καὶ ἡμίγυμνος περινοστήσω τοὺς ὀδόντας ὑπὸ τοῦ κρύους συγκροτῶν. τίς  ἄρα μου τὴν σμίλην ἕξει καὶ τὸ κεντητήριον;    ̔ερμῆς  ἱκανῶς τεθρήνηται· σχεδὸν δὲ ἤδη καταπεπλεύκαμεν.    Χάρων   ἄγε δὴ τὰ πορθμεῖα πρῶτον ἡμῖν ἀπόδοτε· καὶ σὺ δόσ· παρὰ πάντων ἤδη ἔχω. δὸς καὶ σὺ τὸν ὀβολόν, ὦ Μίκυλλε.    Μίκυλλος  παίζεισ, ὦ Χάρων, ἢ καθ΄ ὕδατοσ, φασίν, γράφεις παρὰ Μικύλλου δὴ ^ τινα ὀβολὸν προσδοκῶν. ἀρχὴν δὲ οὐδὲ οἶδα εἰ τετράγωνόν ἐστιν ὁ ὀβολὸς ἢ στρογγύλον.    Χάρων  ̓̀ω καλῆς ναυτιλίας καὶ ἐπικερδοῦς τήμερον.  ἀποβαίνετε δ΄ ὅμωσ· ἐγὼ δὲ ἵππους καὶ βοῦς καὶ. κύνας καὶ τὰ λοιπὰ ζῷα μέτειμι· διαπλεῦσαι γὰρ ἤδη κἀκεῖνα δεῖ.    Κλωθώ  ἄπαγε αὐτούσ, ὦ ̔ερμῆ, παραλαβών ἐγὼ δὲ αὐτὴ ἐς τὸ ἀντιπέρας ἀναπλευσοῦμαι ̓ινδοπάτην καὶ ̔ηραμίθρην τοὺς Σῆρας διάξουσα· τεθνᾶσι γὰρ δὴ πρὸς ἀλλήλων περὶ γῆς ὅρων μαχόμενοι.    ̔ερμῆς  Προΐωμεν, ὦ οὗτοι· μᾶλλον δὲ πάντες ἑξῆς ἕπεσθέ μοι.    Μίκυλλος   ὦ ̔ηράκλεισ, τοῦ ζόφου. ποῦ νῦν ὁ καλὸς Μέγιλλοσ; ἢ τῷ διαγνῷ τις ἐνταῦθα εἰ καλλίων Φρύνης Σιμίχη; πάντα γὰρ ἴσα καὶ ὁμόχροα καὶ οὐδὲν οὔτε καλὸν οὔτε κάλλιον, ἀλλ΄ ἤδη καὶ τὸ τριβώνιον τέως ἄμορφον εἶναί μοι δοκοῦν ἰσότιμον γίγνεται τῇ πορφυρίδι τοῦ βασιλέωσ· ἀφανῆ γὰρ ἄμφω καὶ ὑπὸ τῷ αὐτῷ σκότῳ καταδεδυκότα. Κυνίσκε, σὺ δὲ ποῦ ποτε ἄρα ὢν τυγχάνεισ;    Κυνίσκος  ἐνταῦθα λέγω σοι, Μίκυλλε· ἀλλ΄ ἅμα, εἰ δοκεῖ, βαδίζωμεν.    Μίκυλλος  εὖ λέγεισ· ἔμβαλέ μοι τὴν δεξιάν. εἰπέ μοι,  ἐτελέσθης γάρ, ὦ Κυνίσκε, δῆλον ὅτι τὰ ̓ελευσίνια  οὐχ ὅμοια τοῖς ἐκεῖ τὰ ἐνθάδε σοι δοκεῖ;    Κυνίσκος  εὖ λέγεισ· ἰδοὺ γοῦν ^ προσέρχεται δᾳδουχοῦσά  τις φοβερόν τι καὶ ἀπειλητικὸν προσβλέπουσα. ἦ ἄρα που ̓ερινύς ἐστιν;    Μίκυλλος  ἔοικεν ἀπό γε τοῦ σχήματοσ.    ̔ερμῆς   παράλαβε τούτουσ, ὦ Τισιφόνη, τέτταρας ἐπὶ τοῖς χιλίοισ.    Τισιφόνη  καὶ μὴν πάλαι γε ὁ ̔ραδάμανθυς οὗτος ὑμᾶς περιμένει.    ̔ραδάμανθυς  πρόσαγε αὐτούσ, ὦ ̓ερινύ. σὺ δέ, ὦ ̔ερμῆ, κήρυττε καὶ προσκάλει.    Κυνίσκος  ὦ ̔ραδάμανθυ, πρὸς τοῦ πατρὸς ἐμὲ πρῶτον ἐπίσκεψαι παραγαγών.    ̔ραδάμανθυς  τίνος  ἕνεκα;    Κυνίσκος  πάντως βούλομαι κατηγορῆσαι τυράννου τινὸς ἃ συνεπίσταμαι πονηρὰ δράσαντι αὐτῷ παρὰ τὸν βίον. οὐκ ἂν οὖν ἀξιόπιστος εἴην λέγων, μὴ οὐχὶ πρότερον αὐτὸς φανεὶς οἷός εἰμι καὶ οἷόν τινα ἐβίωσα τὸν τρόπον.    ̔ραδάμανθυς  τίς  δὲ σύ;    Κυνίσκος  Κυνίσκοσ, ὦ ἄριστε, τὴν γνώμην φιλόσοφοσ.    ̔ραδάμανθυς  δεῦρ΄ ἐλθὲ καὶ πρῶτος εἰς τὴν δίκην κατάστηθι. σὺ δὲ προσκάλει τοὺς κατηγόρουσ.     ̔ερμῆς   εἴ τις Κυνίσκου τουτουὶ κατηγορεῖ, δεῦρο προσίτω.    Κυνίσκος  οὐδεὶς προσέρχεται.    ̔ραδάμανθυς  ἀλλ΄ οὐχ ἱκανὸν τοῦτο, ὦ Κυνίσκε· ἀπόδυθι δέ, ὅπως ἐπισκοπήσω σε ἀπὸ τῶν στιγμάτων.    Κυνίσκος  ποῦ γὰρ ἐγὼ στιγματίας ἐγενόμην;    ̔ραδάμανθυς  ὁπόσα ἄν τις ὑμῶν πονηρὰ ἐργάσηται παρὰ τὸν βίον, καθ΄ ἕκαστον αὐτῶν ἀφανῆ στίγματα ἐπὶ τῆς ψυχῆς περιφέρει.    Κυνίσκος  ἰδού σοι γυμνὸς παρέστηκα· ὥστε ἀναζήτει ταῦτα ἅπερ σὺ φὴς τὰ στίγματα.    ̔ραδάμανθυς  καθαρὸς ὡς ἐπίπαν οὑτοσὶ πλὴν τούτων τριῶν ἢ τεττάρων ἀμαυρῶν πάνυ καὶ ἀσαφῶν στιγμάτων. καίτοι τί τοῦτο; ἴχνη μὲν καὶ σημεῖα πολλὰ τῶν ἐγκαυμάτων, οὐκ οἶδα δὲ ὅπως ἐξαλήλιπται, μᾶλλον δὲ ἐκκέκοπται. πῶς ταῦτα, ὦ Κυνίσκε, ἢ πῶς καθαρὸς ἐξ ὑπαρχῆς ἀναπέφηνασ;    Κυνίσκος  ἐγώ σοι φράσω· πάλαι πονηρὸς δι΄ ἀπαιδευσίαν γενόμενος καὶ πολλὰ διὰ τοῦτο ἐμπολήσας στίγματα, ἐπειδὴ τάχιστα φιλοσοφεῖν ἠρξάμην κατ΄ ὀλίγον ἁπάσας τὰς κηλῖδας ἐκ τῆς ψυχῆς ἀπελουσάμην.     ̔ραδάμανθυς  ἀγαθῷ γε οὗτος καὶ ἀνυσιμωτάτῳ χρησάμενος τῷ φαρμάκῳ. ἀλλ΄ ἄπιθι ἐς τὰς Μακάρων νήσους τοῖς ἀρίστοις συνεσόμενοσ, κατηγορήσας γε πρότερον οὗ φὴς τυράννου. ἄλλους προσκάλει.    Μίκυλλος   καὶ τοὐμόν, ὦ ̔ραδάμανθυ, μικρόν ἐστι καὶ βραχείας τινὸς ἐξετάσεως δεόμενον· πάλαι γοῦν σοι καὶ γυμνός εἰμι, ὥστε ἐπισκόπει.    ̔ραδάμανθυς  τίς  δὲ ὢν τυγχάνεισ;    Μίκυλλος  ὁ σκυτοτόμος Μίκυλλοσ.    ̔ραδάμανθυς  εὖ γε, ὦ Μίκυλλε, καθαρὸς ἀκριβῶς καὶ ἀνεπίγραφοσ· ἄπιθι καὶ σὺ παρὰ Κυνίσκον τουτονί. τὸν τύραννον ἤδη προσκάλει.    ̔ερμῆς  Μεγαπένθης Λακύδου ἡκέτω. ποῖ στρέφῃ; πρόσιθι. σὲ τὸν τύραννον προσκαλῶ. πρόβαλ΄ αὐτόν, ὦ Τισιφόνη, ἐς τὸ μέσον ἐπὶ τράχηλον ὠθοῦσα.    ̔ραδάμανθυς  σὺ δέ, ὦ Κυνίσκε, κατηγόρει καὶ διέλεγχε ἤδη· πλησίον γὰρ ἁνὴρ ^ οὑτοσί.    Κυνίσκος   τὸ μὲν ὅλον οὐδὲ λόγων ἔδει· γνώσῃ γὰρ αὐτὸν αὐτίκα μάλα οἷός ἐστιν ἀπὸ τῶν στιγμάτων. ὅμως δὲ καὐτὸς ἀποκαλύψω σοι τὸν ἄνδρα κἀκ τοῦ λόγου δείξω φανερώτερον. οὑτοσὶ γὰρ ὁ  τρισκατάρατος ὁπόσα μὲν ἰδιώτης ὢν ἔπραξε, παραλείψειν μοι δοκῶ· ἐπεὶ δὲ τοὺς θρασυτάτους προσεταιρισάμενος ^ καὶ δορυφόρους συναγαγὼν ἐπαναστὰς τῇ πόλει τύραννος κατέστη, ἀκρίτους μὲν ἀπέκτεινε πλείονας ἢ μυρίουσ, τὰς δὲ οὐσίας ἑκάστων ἀφαιρούμενος καὶ πλούτου πρὸς τὸ ἀκρότατον ἀφικόμενος οὐδεμίαν μὲν ἀκολασίας ἰδέαν παραλέλοιπεν, ἁπάσῃ δὲ ὠμότητι καὶ ὕβρει κατὰ τῶν ἀθλίων πολιτῶν ἐχρήσατο, παρθένους διαφθείρων καὶ ἐφήβους καταισχύνων καὶ πάντα τρόπον τοῖς ὑπηκόοις ἐμπαροινῶν. καὶ ὑπεροψίας μέν γε καὶ τύφου καὶ τοῦ πρὸς τοὺς ἐντυγχάνοντας φρυάγματος οὐδὲ κατ΄ ἀξίαν δύναιο ἂν παρ΄ αὐτοῦ λαβεῖν τὴν δίκην ῥᾷον γοῦν τὸν ἥλιον ἄν τις ἢ τοῦτον ἀσκαρδαμυκτὶ προσέβλεψεν. οὐ μὴν ἀλλὰ καὶ τῶν κολάσεων τὸ πρὸς ὠμότητα καινουργὸν αὐτοῦ τίς  ἂν διηγήσασθαι δύναιτο, ὃς γε μηδὲ τῶν οἰκειοτάτων ἀπέσχετο; καὶ ταῦτα ὅτι μὴ ἄλλως κενὴ τίς  ἐστι κατ΄ αὐτοῦ διαβολή, αὐτίκα εἴσῃ προσκαλέσας τοὺς ὑπ΄ αὐτοῦ πεφονευμένουσ· μᾶλλον δὲ ἄκλητοι, ὡς ὁρᾷσ, πάρεισι καὶ περιστάντες ἄγχουσιν αὐτόν. οὗτοι πάντεσ, ὦ ̔ραδάμανθυ, πρὸς τοῦ ἀλιτηρίου τεθνᾶσιν, οἱ μὲν γυναικῶν ἕνεκα εὐμόρφων ἐπιβουλευθέντεσ, οἱ δὲ υἱέων ἀπαγομένων πρὸς ὕβριν ἀγανακτήσαντεσ, οἱ δὲ ὅτι ἐπλούτουν, οἱ δὲ ὅτι ἦσαν δεξιοὶ καὶ σώφρονες καὶ οὐδαμοῦ ἠρέσκοντο τοῖς δρωμένοισ.     ̔ραδάμανθυς   τί  πρὸς ταῦτα φήσ, ὦ μιαρὲ σύ;    Μεγαπένθης  τοὺς μὲν φόνους εἴργασμαι οὓς λέγει, τὰ δ΄ ἄλλα πάντα, τὰς μοιχείας καὶ τὰς τῶν ἐφήβων ὕβρεις καὶ τὰς διαφθορὰς τῶν παρθένων, ταῦτα πάντα Κυνίσκος μου κατεψεύσατο.    Κυνίσκος  οὐκοῦν καὶ τούτων, ὦ ̔ραδάμανθυ, παρέξω σοι μάρτυρασ.    ̔ραδάμανθυς  τίνας τούτους λέγεισ;    Κυνίσκος  Προσκάλει μοι, ὦ ̔ερμῆ, τὸν λύχνον αὐτοῦ καὶ τὴν κλίνην μαρτυρήσουσι γὰρ αὐτοὶ παρελθόντεσ, οἷα πράττοντι συνηπίσταντο αὐτῷ.    ̔ερμῆς  ἡ Κλίνη καὶ ὁ Λύχνος ὁ Μεγαπένθους παρέστων.^ εὖ γε ἐποίησαν ὑπακούσαντεσ.    ̔ραδάμανθυς  εἴπατε οὖν ὑμεῖς ἃ σύνιστε Μεγαπένθει τούτῳ· πρότερα δὲ σὺ ἡ Κλίνη λέγε.    Κλίνη  πάντα ἀληθῆ κατηγόρησε Κυνίσκοσ. ἐγὼ μέντοι ταῦτα εἰπεῖν, ὦ δέσποτα ̔ραδάμανθυ, αἰσχύνομαι· τοιαῦτα ἦν ἃ ἐπ΄ ἐμοῦ διεπράττετο.    ̔ραδάμανθυς  σαφέστατα μὲν οὖν καταμαρτυρεῖς μηδὲ εἰπεῖν αὐτὰ ὑπομένουσα. καὶ σὺ δὲ ὁ Λύχνος ἤδη μαρτύρει.     Λύχνος  ἐγὼ τὰ μεθ΄ ἡμέραν μὲν οὐκ εἶδον· οὐ γὰρ παρῆν· ἃ δὲ τῶν νυκτῶν ἐποίει καὶ ἔπασχεν, ὀκνῶ λέγειν πλὴν ἀλλὰ ἐθεασάμην γε πολλὰ καὶ ἄρρητα καὶ πᾶσαν ὕβριν ὑπερπεπαικότα. καίτοι πολλάκις ἑκὼν τοὔλαιον οὐκ ἔπινον ἀποσβῆναι θέλων ὁ δὲ καὶ προσῆγέ με τοῖς δρωμένοις καὶ τὸ φῶς μου πάντα τρόπον κατεμίαινεν.    ̔ραδάμανθυς   ἃλις ἤδη τῶν μαρτύρων. ἀλλὰ καὶ ἀπόδυθι τὴν πορφυρίδα, ἵνα τὸν ἀριθμὸν ἴδωμεν τῶν στιγμάτων. παπαί, ὅλος οὗτος πελιδνὸς καὶ κατάγραφοσ, μᾶλλον δὲ κυάνεός ἐστιν ἀπὸ τῶν στιγμάτων. τίνα ἂν οὖν κολασθείη τρόπον; ἆρ΄ ἐς τὸν Πυριφλεγέθοντά ἐστιν ἐμβλητέος ἢ παραδοτέος τῷ Κερβέρῳ;    Κυνίσκος  μηδαμῶσ· ἀλλ΄ εἰ θέλεισ, ἐγώ σοι καινήν τινα καὶ πρέπουσαν αὐτῷ τιμωρίαν ὑποθήσομαι.    ̔ραδάμανθυς  λέγε, ὡς ἐγώ σοι μεγίστην ἐπὶ τούτω χάριν εἴσομαι.    Κυνίσκος  ἔθος ἐστίν, οἶμαι, τοῖς ἀποθνήσκουσι πᾶσι πίνειν τὸ Λήθης ὕδωρ.    ̔ραδάμανθυς  πάνυ μὲν οὖν.    Κυνίσκος  οὐκοῦν μόνος οὗτος ἐξ ἁπάντων ἄποτος ἔστω.    ̔ραδάμανθυς  διὰ τί δή;     Κυνίσκος  χαλεπὴν οὕτως ὑφέξει τὴν δίκην μεμνημένος οἷος ἦν καὶ ὅσον ἠδύνατο ἐν τοῖς ἄνω, καὶ ἀναπεμπαζόμενος τὴν τρυφήν.    ̔ραδάμανθυς  εὖ λέγεισ· καὶ καταδεδικάσθω καὶ παρὰ τὸν Τάνταλον ἀπαχθεὶς οὑτοσὶ δεδέσθω, μεμνημένος ὧν ἔπραξε παρὰ τὸν βίον.   