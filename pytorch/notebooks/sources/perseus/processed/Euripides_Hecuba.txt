    Πολυδώρου εἴδωλον ̔́ηκω νεκρῶν κευθμῶνα καὶ σκότου πύλας λιπών, ἵν΄ ̔́αιδης χωρὶς ᾤκισται θεῶν, Πολύδωροσ, ̔εκάβης παῖς γεγὼς τῆς Κισσέως Πριάμου τε πατρόσ, ὅς μ΄, ἐπεὶ Φρυγῶν πόλιν κίνδυνος ἔσχε δορὶ πεσεῖν ̔ελληνικῷ, δείσας ὑπεξέπεμψε Τρωικῆς χθονὸς Πολυμήστορος πρὸς δῶμα Θρῃκίου ξένου, ὃς τήν<δ΄> ἀρίστην Χερσονησίαν πλάκα σπείρει, φίλιππον λαὸν εὐθύνων δορί. πολὺν δὲ σὺν ἐμοὶ χρυσὸν ἐκπέμπει λάθρᾳ πατήρ, ἵν΄, εἴ ποτ΄ ̓ιλίου τείχη πέσοι, τοῖς ζῶσιν εἴη παισὶ μὴ σπάνις βίου. νεώτατος δ΄ ἦ Πριαμιδῶν, ὃ καί με γῆς ὑπεξέπεμψεν· οὔτε γὰρ φέρειν ὅπλα οὔτ΄ ἔγχος οἷός τ΄ ἦ νέῳ βραχίονι. ἕως μὲν οὖν γῆς ὄρθ΄ ἔκειθ΄ ὁρίσματα πύργοι τ΄ ἄθραυστοι Τρωικῆς ἦσαν χθονὸς ̔́εκτωρ τ΄ ἀδελφὸς οὑμὸς εὐτύχει δορί, καλῶς παρ΄ ἀνδρὶ Θρῃκὶ πατρῴῳ ξένῳ τροφαῖσιν ὥς τις πτόρθος ηὐξόμην, τάλασ· ἐπεὶ δὲ Τροία θ΄ ̔́εκτορός τ΄ ἀπόλλυται ψυχή, πατρῴα θ΄ ἑστία κατεσκάφη, αὐτὸς δὲ βωμῷ πρὸς θεοδμήτῳ πίτνει σφαγεὶς ̓αχιλλέως παιδὸς ἐκ μιαιφόνου, κτείνει με χρυσοῦ τὸν ταλαίπωρον χάριν ξένος πατρῷος καὶ κτανὼν ἐς οἶδμ΄ ἁλὸς μεθῆχ΄, ἵν΄ αὐτὸς χρυσὸν ἐν δόμοις ἔχῃ. κεῖμαι δ΄ ἐπ΄ ἀκταῖσ, ἄλλοτ΄ ἐν πόντου σάλῳ, πολλοῖς διαύλοις κυμάτων φορούμενοσ, ἄκλαυτος ἄταφοσ· νῦν δ΄ ὑπὲρ μητρὸς φίλης ̔εκάβης ἀίσσω, σῶμ΄ ἐρημώσας ἐμόν, τριταῖον ἤδη φέγγος αἰωρούμενοσ, ὅσονπερ ἐν γῇ τῇδε Χερσονησίᾳ μήτηρ ἐμὴ δύστηνος ἐκ Τροίας πάρα.  πάντες δ΄ ̓αχαιοὶ ναῦς ἔχοντες ἥσυχοι θάσσουσ΄ ἐπ΄ ἀκταῖς τῆσδε Θρῃκίας χθονόσ· ὁ Πηλέως γὰρ παῖς ὑπὲρ τύμβου φανεὶς κατέσχ΄ ̓αχιλλεὺς πᾶν στράτευμ΄ ̔ελληνικόν, πρὸς οἶκον εὐθύνοντας ἐναλίαν πλάτην· αἰτεῖ δ΄ ἀδελφὴν τὴν ἐμὴν Πολυξένην τύμβῳ φίλον πρόσφαγμα καὶ γέρας λαβεῖν. καὶ τεύξεται τοῦδ΄, οὐδ΄ ἀδώρητος φίλων ἔσται πρὸς ἀνδρῶν· ἡ πεπρωμένη δ΄ ἄγει θανεῖν ἀδελφὴν τῷδ΄ ἐμὴν ἐν ἤματι. δυοῖν δὲ παίδοιν δύο νεκρὼ κατόψεται μήτηρ, ἐμοῦ τε τῆς τε δυστήνου κόρησ. φανήσομαι γάρ, ὡς τάφου τλήμων τύχω, δούλης ποδῶν πάροιθεν ἐν κλυδωνίῳ. τοὺς γὰρ κάτω σθένοντας ἐξῃτησάμην τύμβου κυρῆσαι κἀς χέρας μητρὸς πεσεῖν. τοὐμὸν μὲν οὖν ὅσονπερ ἤθελον τυχεῖν ἔσται· γεραιᾷ δ΄ ἐκποδὼν χωρήσομαι ̔εκάβῃ· περᾷ γὰρ ἥδ΄ ὑπὸ σκηνῆς πόδα ̓αγαμέμνονοσ, φάντασμα δειμαίνουσ΄ ἐμόν. φεῦ· ὦ μῆτερ ἥτις ἐκ τυραννικῶν δόμων δούλειον ἦμαρ εἶδεσ, ὡς πράσσεις κακῶς ὅσονπερ εὖ ποτ΄· ἀντισηκώσας δέ σε φθείρει θεῶν τις τῆς πάροιθ΄ εὐπραξίασ.       ̔εκάβη ἄγετ΄, ὦ παῖδεσ, τὴν γραῦν πρὸ δόμων, ἄγετ΄ ὀρθοῦσαι τὴν ὁμόδουλον, Τρῳάδεσ, ὑμῖν, πρόσθε δ΄ ἄνασσαν· λάβετε φέρετε πέμπετ΄ ἀείρετέ μου γεραιᾶς χειρὸς προσλαζύμεναι· κἀγὼ σκολιῷ σκίπωνι χερὸς διερειδομένα σπεύσω βραδύπουν ἤλυσιν ἄρθρων προτιθεῖσα. ὦ στεροπὰ Διόσ, ὦ σκοτία νύξ, τί ποτ΄ αἴρομαι ἔννυχος οὕτω δείμασι, φάσμασιν; ὦ πότνια Χθών, μελανοπτερύγων μῆτερ ὀνείρων, ἀποπέμπομαι ἔννυχον ὄψιν, ἣν περὶ παιδὸς ἐμοῦ τοῦ σῳζομένου κατὰ Θρῄκην ἀμφὶ Πολυξείνης τε φίλης θυγατρὸς δι΄ ὀνείρων εἶδον γὰρ φοβερὰν ὄψιν ἔμαθον ἐδάην. ὦ χθόνιοι θεοί, σώσατε παῖδ΄ ἐμόν, ὃς μόνος οἴκων ἄγκυρ΄ ἔτ΄ ἐμῶν τὴν χιονώδη Θρῄκην κατέχει ξείνου πατρίου φυλακαῖσιν. ἔσται τι νέον· ἥξει τι μέλος γοερὸν γοεραῖσ. οὔποτ΄ ἐμὰ φρὴν ὧδ΄ ἀλίαστος φρίσσει, ταρβεῖ. ποῦ ποτε θείαν ̔ελένου ψυχὰν καὶ Κασάνδραν ἐσίδω, Τρῳάδεσ, ὥς μοι κρίνωσιν ὀνείρουσ; εἶδον γὰρ βαλιὰν ἔλαφον λύκου αἵμονι χαλᾷ σφαζομέναν, ἀπ΄ ἐμῶν γονάτων σπασθεῖσαν ἀνοίκτωσ. καὶ τόδε δεῖμά μοι· ἦλθ΄ ὑπὲρ ἄκρας τύμβου κορυφᾶς φάντασμ΄ ̓αχιλέωσ· ᾔτει δὲ γέρας τῶν πολυμόχθων τινὰ Τρωιάδων. ἀπ΄ ἐμᾶς ἀπ΄ ἐμᾶς οὖν τόδε παιδὸς πέμψατε, δαίμονεσ, ἱκετεύω.     Χορός ̔εκάβη, σπουδῇ πρός σ΄ ἐλιάσθην τὰς δεσποσύνους σκηνὰς προλιποῦσ΄, ἵν΄ ἐκληρώθην καὶ προσετάχθην δούλη, πόλεως ἀπελαυνομένη τῆς ̓ιλιάδοσ, λόγχης αἰχμῇ δοριθήρατος πρὸς ̓αχαιῶν, οὐδὲν παθέων ἀποκουφίζουσ΄, ἀλλ΄ ἀγγελίας βάρος ἀραμένη μέγα σοί τε, γύναι, κῆρυξ ἀχέων. ἐν γὰρ ̓αχαιῶν πλήρει ξυνόδῳ λέγεται δόξαι σὴν παῖδ΄ ̓αχιλεῖ σφάγιον θέσθαι· τύμβου δ΄ ἐπιβὰς οἶσθ΄ ὅτε χρυσέοις ἐφάνη σὺν ὅπλοισ, τὰς ποντοπόρους δ΄ ἔσχε σχεδίας λαίφη προτόνοις ἐπερειδομένασ, τάδε θωύ̈σσων· Ποῖ δή, Δαναοί, τὸν ἐμὸν τύμβον στέλλεσθ΄ ἀγέραστον ἀφέντεσ; πολλῆς δ΄ ἔριδος συνέπαισε κλύδων, δόξα δ΄ ἐχώρει δίχ΄ ἀν΄ ̔ελλήνων στρατὸν αἰχμητήν, τοῖς μὲν διδόναι τύμβῳ σφάγιον, τοῖς δ΄ οὐχὶ δοκοῦν. ἦν δ΄ ὁ τὸ μὲν σὸν σπεύδων ἀγαθὸν τῆς μαντιπόλου Βάκχης ἀνέχων λέκτρ΄ ̓αγαμέμνων· τὼ Θησείδα δ΄, ὄζω ̓αθηνῶν, δισσῶν μύθων ῥήτορες ἦσαν· γνώμῃ δὲ μιᾷ συνεχωρείτην, τὸν ̓αχίλλειον τύμβον στεφανοῦν αἵματι χλωρῷ, τὰ δὲ Κασάνδρας λέκτρ΄ οὐκ ἐφάτην τῆς ̓αχιλείας πρόσθεν θήσειν ποτὲ λόγχησ.  σπουδαὶ δὲ λόγων κατατεινομένων ἦσαν ἴσαι πωσ, πρὶν ὁ ποικιλόφρων κόπις ἡδυλόγος δημοχαριστὴς Λαερτιάδης πείθει στρατιὰν μὴ τὸν ἄριστον Δαναῶν πάντων δούλων σφαγίων εἵνεκ΄ ἀπωθεῖν, μηδέ τιν΄ εἰπεῖν παρὰ Φερσεφόνῃ στάντα φθιμένων ὡς ἀχάριστοι Δαναοὶ Δαναοῖς τοῖς οἰχομένοις ὑπὲρ ̔ελλήνων Τροίας πεδίων ἀπέβησαν. ἥξει δ΄ ̓οδυσεὺς ὅσον οὐκ ἤδη, πῶλον ἀφέλξων σῶν ἀπὸ μαστῶν ἔκ τε γεραιᾶς χερὸς ὁρμήσων. ἀλλ΄ ἴθι ναούσ, ἴθι πρὸς βωμούσ, ἵζ΄ ̓αγαμέμνονος ἱκέτις γονάτων, κήρυσσε θεοὺς τούς τ΄ οὐρανίδας τούς θ΄ ὑπὸ γαῖαν. ἢ γάρ σε λιταὶ διακωλύσουσ΄ ὀρφανὸν εἶναι παιδὸς μελέασ, ἢ δεῖ σ΄ ἐπιδεῖν τύμβου προπετῆ φοινισσομένην αἵματι παρθένον ἐκ χρυσοφόρου δειρῆς νασμῷ μελαναυγεῖ.    ̔εκάβη οἲ ἐγὼ μελέα, τί ποτ΄ ἀπύσω; ποίαν ἀχώ, ποῖον ὀδυρμόν, δειλαία δειλαίου γήρωσ, δουλείας τᾶς οὐ τλατᾶσ, τᾶς οὐ φερτᾶσ; οἴμοι. τίς ἀμύνει μοι; ποία γέννα, ποία δὲ πόλισ; φροῦδος πρέσβυσ, φροῦδοι παῖδεσ. ποίαν ἢ ταύταν ἢ κείναν στείχω; ποῖ δ΄ ἥσω; ποῦ τις θεῶν ἢ δαιμόνων ἐπαρωγόσ; ὦ κάκ΄ ἐνεγκοῦσαι, Τρῳάδες ὦ κάκ΄ ἐνεγκοῦσαι πήματ΄, ἀπωλέσατ΄ ὠλέσατ΄· οὐκέτι μοι βίος ἀγαστὸς ἐν φάει. ὦ τλάμων ἅγησαί μοι πούσ, ἅγησαι τᾷ γηραιᾷ πρὸς τάνδ΄ αὐλάν· ὦ τέκνον, ὦ παῖ, δυστανοτάτας ματέρος  ἔξελθ΄ ἔξελθ΄ οἴκων  ἄιε ματέρος αὐδάν. ὦ τέκνον ὡς εἰδῇς οἵαν οἵαν ἀίω φάμαν περὶ σᾶς ψυχᾶσ.   Πολυξένη ἰώ· μᾶτερ μᾶτερ τί βοᾷσ; τί νέον καρύξασ΄ οἴκων μ΄ ὥστ΄ ὄρνιν θάμβει τῷδ΄ ἐξέπταξασ; ̔εκάβη οἴμοι τέκνον. Πολυξένη τί με δυσφημεῖσ; φροίμιά μοι κακά. ̔εκάβη αἰαῖ σᾶς ψυχᾶσ. Πολυξένη ἐξαύδα· μὴ κρύψῃς δαρόν. δειμαίνω δειμαίνω, μᾶτερ, τί ποτ΄ ἀναστένεις . . . ̔εκάβη ὦ τέκνον τέκνον μελέας ματρὸς . . . Πολυξένη τί <δὲ> τόδ΄ ἀγγελεῖσ; ̔εκάβη σφάξαι σ΄ ̓αργείων κοινὰ συντείνει πρὸς τύμβον γνώμα Πηλείᾳ γέννᾳ. Πολυξένη οἴμοι μᾶτερ, πῶς φθέγγῃ ἀμέγαρτα κακῶν; μάνυσόν μοι, μάνυσον, μᾶτερ. ̔εκάβη αὐδῶ, παῖ, δυσφήμους φήμασ· ἀγγέλλουσ΄ ̓αργείων δόξαι ψήφῳ τᾶς σᾶς περί μοι ψυχᾶσ.   Πολυξένη ὦ δεινὰ παθοῦσ΄, ὦ παντλάμων, ὦ δυστάνου μᾶτερ βιοτᾶς οἵαν οἵαν αὖ σοι λώβαν ἐχθίσταν ἀρρήταν τ΄ ὦρσέν τις δαίμων; οὐκέτι σοι παῖς ἅδ΄ οὐκέτι δὴ γήρᾳ δειλαίῳ δειλαία συνδουλεύσω. σκύμνον γάρ μ΄ ὥστ΄ οὐριθρέπταν μόσχον δειλαία δειλαίαν .   .   .   .   .   ἐσόψῃ, χειρὸς ἀναρπαστὰν σᾶς ἄπο λαιμότομόν τ΄ ̓αίδᾳ γᾶς ὑποπεμπομέναν σκότον, ἔνθα νεκρῶν μέτα τάλαινα κείσομαι. καὶ σοῦ μέν, μᾶτερ, δυστάνου κλαίω πανδύρτοις θρήνοισ, τὸν ἐμὸν δὲ βίον λώβαν λύμαν τ΄ οὐ μετακλαίομαι, ἀλλὰ θανεῖν μοι ξυντυχία κρείσσων ἐκύρησεν.     Χορός καὶ μὴν ̓οδυσσεὺς ἔρχεται σπουδῇ ποδόσ, ̔εκάβη, νέον τι πρὸς σὲ σημανῶν ἔποσ.   ̓οδυσσεύς γύναι, δοκῶ μέν σ΄ εἰδέναι γνώμην στρατοῦ ψῆφόν τε τὴν κρανθεῖσαν· ἀλλ΄ ὅμως φράσω. ἔδοξ΄ ̓αχαιοῖς παῖδα σὴν Πολυξένην σφάξαι πρὸς ὀρθὸν χῶμ΄ ̓αχιλλείου τάφου. ἡμᾶς δὲ πομποὺς καὶ κομιστῆρας κόρης τάσσουσιν εἶναι· θύματος δ΄ ἐπιστάτης ἱερεύς τ΄ ἐπέσται τοῦδε παῖς ̓αχιλλέωσ. οἶσθ΄ οὖν ὃ δρᾶσον; μήτ΄ ἀποσπασθῇς βίᾳ μήτ΄ ἐς χερῶν ἅμιλλαν ἐξέλθῃς ἐμοί· γίγνωσκε δ΄ ἀλκὴν καὶ παρουσίαν κακῶν τῶν σῶν. σοφόν τοι κἀν κακοῖς ἃ δεῖ φρονεῖν.   ̔εκάβη αἰαῖ· παρέστηχ΄, ὡς ἔοικ΄, ἀγὼν μέγασ, πλήρης στεναγμῶν οὐδὲ δακρύων κενόσ. κἄγωγ΄ ἄρ΄ οὐκ ἔθνῃσκον οὗ μ΄ ἐχρῆν θανεῖν, οὐδ΄ ὤλεσέν με Ζεύσ, τρέφει δ΄, ὅπως ὁρῶ κακῶν κάκ΄ ἄλλα μείζον΄ ἡ τάλαιν΄ ἐγώ. εἰ δ΄ ἔστι τοῖς δούλοισι τοὺς ἐλευθέρους μὴ λυπρὰ μηδὲ καρδίας δηκτήρια ἐξιστορῆσαι, σοὶ μὲν εἰρῆσθαι χρεών, ἡμᾶς δ΄ ἀκοῦσαι τοὺς ἐρωτῶντας τάδε.   ̓οδυσσεύς ἔξεστ΄, ἐρώτα· τοῦ χρόνου γὰρ οὐ φθονῶ.   ̔εκάβη οἶσθ΄ ἡνίκ΄ ἦλθες ̓ιλίου κατάσκοποσ, δυσχλαινίᾳ τ΄ ἄμορφοσ, ὀμμάτων τ΄ ἄπο φόνου σταλαγμοὶ σὴν κατέσταζον γένυν;   ̓οδυσσεύς οἶδ΄· οὐ γὰρ ἄκρας καρδίας ἔψαυσέ μου.   ̔εκάβη ἔγνω δέ σ΄ ̔ελένη καὶ μόνῃ κατεῖπ΄ ἐμοί;   ̓οδυσσεύς μεμνήμεθ΄ ἐς κίνδυνον ἐλθόντες μέγαν.   ̔εκάβη ἥψω δὲ γονάτων τῶν ἐμῶν ταπεινὸς ὤν;   ̓οδυσσεύς ὥστ΄ ἐνθανεῖν γε σοῖς πέπλοισι χεῖρ΄ ἐμήν.   ̔εκάβη ἔσωσα δῆτά σ΄ ἐξέπεμψά τε χθονόσ;   ̓οδυσσεύς ὥστ΄ εἰσορᾶν γε φέγγος ἡλίου τόδε.   ̔εκάβη τί δῆτ΄ ἔλεξας δοῦλος ὢν ἐμὸς τότε;   ̓οδυσσεύς πολλῶν λόγων εὑρήμαθ΄, ὥστε μὴ θανεῖν.    ̔εκάβη οὔκουν κακύνῃ τοῖσδε τοῖς βουλεύμασιν, ὃς ἐξ ἐμοῦ μὲν ἔπαθες οἷα φῂς παθεῖν, δρᾷς δ΄ οὐδὲν ἡμᾶς εὖ, κακῶς δ΄ ὅσον δύνῃ; ἀχάριστον ὑμῶν σπέρμ΄, ὅσοι δημηγόρους ζηλοῦτε τιμάσ· μηδὲ γιγνώσκοισθέ μοι, οἳ τοὺς φίλους βλάπτοντες οὐ φροντίζετε, ἢν τοῖσι πολλοῖς πρὸς χάριν λέγητέ τι. ἀτὰρ τί δὴ σόφισμα τοῦθ΄ ἡγούμενοι ἐς τήνδε παῖδα ψῆφον ὥρισαν φόνου; πότερα τὸ χρῆν σφ΄ ἐπήγαγ΄ ἀνθρωποσφαγεῖν πρὸς τύμβον, ἔνθα βουθυτεῖν μᾶλλον πρέπει; ἢ τοὺς κτανόντας ἀνταποκτεῖναι θέλων ἐς τήνδ΄ ̓αχιλλεὺς ἐνδίκως τείνει φόνον; ἀλλ΄ οὐδὲν αὐτὸν ἥδε γ΄ εἴργασται κακόν. ̔ελένην νιν αἰτεῖν χρῆν τάφῳ προσφάγματα· κείνη γὰρ ὤλεσέν νιν ἐς Τροίαν τ΄ ἄγει. εἰ δ΄ αἰχμαλώτων χρή τιν΄ ἔκκριτον θανεῖν κάλλει θ΄ ὑπερφέρουσαν, οὐχ ἡμῶν τόδε· ἡ Τυνδαρὶς γὰρ εἶδος ἐκπρεπεστάτη, ἀδικοῦσά θ΄ ἡμῶν οὐδὲν ἧσσον ηὑρέθη. τῷ μὲν δικαίῳ τόνδ΄ ἁμιλλῶμαι λόγον· ἃ δ΄ ἀντιδοῦναι δεῖ σ΄ ἀπαιτούσης ἐμοῦ, ἄκουσον. ἥψω τῆς ἐμῆσ, ὡς φῄσ, χερὸς καὶ τῆσδε γραίας προσπίτνων παρηίδοσ· ἀνθάπτομαί σου τῶνδε τῶν αὐτῶν ἐγὼ χάριν τ΄ ἀπαιτῶ τὴν τόθ΄ ἱκετεύω τέ σε, μή μου τὸ τέκνον ἐκ χερῶν ἀποσπάσῃσ, μηδὲ κτάνητε· τῶν τεθνηκότων ἅλισ. ταύτῃ γέγηθα κἀπιλήθομαι κακῶν· ἥδ΄ ἀντὶ πολλῶν ἐστί μοι παραψυχή, πόλισ, τιθήνη, βάκτρον, ἡγεμὼν ὁδοῦ. οὐ τοὺς κρατοῦντας χρὴ κρατεῖν ἃ μὴ χρεών, οὐδ΄ εὐτυχοῦντας εὖ δοκεῖν πράξειν ἀεί· κἀγὼ γὰρ ἦ ποτ΄, ἀλλὰ νῦν οὐκ εἴμ΄ ἔτι, τὸν πάντα δ΄ ὄλβον ἦμαρ ἕν μ΄ ἀφείλετο. ἀλλ΄, ὦ φίλον γένειον, αἰδέσθητί με, οἴκτιρον· ἐλθὼν δ΄ εἰς ̓αχαιικὸν στρατὸν παρηγόρησον, ὡς ἀποκτείνειν φθόνος γυναῖκασ, ἃς τὸ πρῶτον οὐκ ἐκτείνατε βωμῶν ἀποσπάσαντεσ, ἀλλ΄ ᾠκτίρατε. νόμος δ΄ ἐν ὑμῖν τοῖς τ΄ ἐλευθέροις ἴσος καὶ τοῖσι δούλοις αἵματος κεῖται πέρι. τὸ δ΄ ἀξίωμα, κἂν κακῶς λέγῃ, τὸ σὸν πείσει· λόγος γὰρ ἔκ τ΄ ἀδοξούντων ἰὼν κἀκ τῶν δοκούντων αὑτὸς οὐ ταὐτὸν σθένει.   Χορός οὐκ ἔστιν οὕτω στερρὸς ἀνθρώπου φύσισ, ἥτις γόων σῶν καὶ μακρῶν ὀδυρμάτων κλύουσα θρήνους οὐκ ἂν ἐκβάλοι δάκρυ.    ̓οδυσσεύς ̔εκάβη, διδάσκου, μηδὲ τῷ θυμουμένῳ τὸν εὖ λέγοντα δυσμενῆ ποιοῦ φρενόσ. ἐγὼ τὸ μὲν σὸν σῶμ΄ ὑφ΄ οὗπερ εὐτύχουν σῴζειν ἕτοιμός εἰμι κοὐκ ἄλλως λέγω· ἃ δ΄ εἶπον εἰς ἅπαντας οὐκ ἀρνήσομαι, Τροίας ἁλούσης ἀνδρὶ τῷ πρώτῳ στρατοῦ σὴν παῖδα δοῦναι σφάγιον ἐξαιτουμένῳ. ἐν τῷδε γὰρ κάμνουσιν αἱ πολλαὶ πόλεισ, ὅταν τις ἐσθλὸς καὶ πρόθυμος ὢν ἀνὴρ μηδὲν φέρηται τῶν κακιόνων πλέον. ἡμῖν δ΄ ̓αχιλλεὺς ἄξιος τιμῆσ, γύναι, θανὼν ὑπὲρ γῆς ̔ελλάδος κάλλιστ΄ ἀνήρ. οὔκουν τόδ΄ αἰσχρόν, εἰ βλέποντι μὲν φίλῳ χρώμεσθ΄, ἐπεὶ δ΄ ὄλωλε, μὴ χρώμεσθ΄ ἔτι; εἶεν· τί δῆτ΄ ἐρεῖ τισ, ἤν τις αὖ φανῇ στρατοῦ τ΄ ἄθροισις πολεμίων τ΄ ἀγωνία; πότερα μαχούμεθ΄ ἢ φιλοψυχήσομεν, τὸν κατθανόνθ΄ ὁρῶντες οὐ τιμώμενον; καὶ μὴν ἔμοιγε ζῶντι μέν, καθ΄ ἡμέραν κεἰ σμίκρ΄ ἔχοιμι, πάντ΄ ἂν ἀρκούντως ἔχοι· τύμβον δὲ βουλοίμην ἂν ἀξιούμενον τὸν ἐμὸν ὁρᾶσθαι· διὰ μακροῦ γὰρ ἡ χάρισ. εἰ δ΄ οἰκτρὰ πάσχειν φῄσ, τάδ΄ ἀντάκουέ μου· εἰσὶν παρ΄ ἡμῖν οὐδὲν ἧσσον ἄθλιαι γραῖαι γυναῖκες ἠδὲ πρεσβῦται σέθεν, νύμφαι τ΄ ἀρίστων νυμφίων τητώμεναι, ὧν ἥδε κεύθει σώματ΄ ̓ιδαία κόνισ. τόλμα τάδ΄. ἡμεῖς δ΄, εἰ κακῶς νομίζομεν τιμᾶν τὸν ἐσθλόν, ἀμαθίαν ὀφλήσομεν· οἱ βάρβαροι δὲ μήτε τοὺς φίλους φίλους ἡγεῖσθε, μήτε τοὺς καλῶς τεθνηκότας θαυμάζεθ΄, ὡς ἂν ἡ μὲν ̔ελλὰς εὐτυχῇ, ὑμεῖς δ΄ ἔχηθ΄ ὅμοια τοῖς βουλεύμασιν.   Χορός αἰαῖ· τὸ δοῦλον ὡς κακὸν πέφυκ΄ ἀεὶ τολμᾷ θ΄ ἃ μὴ χρή, τῇ βίᾳ νικώμενον.   ̔εκάβη ὦ θύγατερ, οὑμοὶ μὲν λόγοι πρὸς αἰθέρα φροῦδοι μάτην ῥιφέντες ἀμφὶ σοῦ φόνου· σὺ δ΄, εἴ τι μείζω δύναμιν ἢ μήτηρ ἔχεισ, σπούδαζε πάσας ὥστ΄ ἀηδόνος στόμα φθογγὰς ἱεῖσα, μὴ στερηθῆναι βίου. πρόσπιπτε δ΄ οἰκτρῶς τοῦδ΄ ̓οδυσσέως γόνυ καὶ πεῖθ΄  ἔχεις δὲ πρόφασιν· ἔστι γὰρ τέκνα καὶ τῷδε  τὴν σὴν ὥστ΄ ἐποικτῖραι τύχην.    Πολυξένη ὁρῶ σ΄, ̓οδυσσεῦ, δεξιὰν ὑφ΄ εἵματος κρύπτοντα χεῖρα καὶ πρόσωπον ἔμπαλιν στρέφοντα, μή σου προσθίγω γενειάδοσ. θάρσει· πέφευγας τὸν ἐμὸν ̔ικέσιον Δία· ὡς ἕψομαί γε τοῦ τ΄ ἀναγκαίου χάριν θανεῖν τε χρῄζουσ΄· εἰ δὲ μὴ βουλήσομαι, κακὴ φανοῦμαι καὶ φιλόψυχος γυνή. τί γάρ με δεῖ ζῆν; ᾗ πατὴρ μὲν ἦν ἄναξ Φρυγῶν ἁπάντων· τοῦτό μοι πρῶτον βίου· ἔπειτ΄ ἐθρέφθην ἐλπίδων καλῶν ὕπο βασιλεῦσι νύμφη, ζῆλον οὐ σμικρὸν γάμων ἔχουσ΄, ὅτου δῶμ΄ ἑστίαν τ΄ ἀφίξομαι· δέσποινα δ΄ ἡ δύστηνος ̓ιδαίαισιν ἦ γυναιξὶ παρθένοις τ΄ ἀπόβλεπτος μέτα, ἴση θεοῖσι πλὴν τὸ κατθανεῖν μόνον· νῦν δ΄ εἰμὶ δούλη. πρῶτα μέν με τοὔνομα θανεῖν ἐρᾶν τίθησιν οὐκ εἰωθὸς ὄν· ἔπειτ΄ ἴσως ἂν δεσποτῶν ὠμῶν φρένας τύχοιμ΄ ἄν, ὅστις ἀργύρου μ΄ ὠνήσεται, τὴν ̔́εκτορός τε χἁτέρων πολλῶν κάσιν, προσθεὶς δ΄ ἀνάγκην σιτοποιὸν ἐν δόμοισ, σαίρειν τε δῶμα κερκίσιν τ΄ ἐφεστάναι λυπρὰν ἄγουσαν ἡμέραν μ΄ ἀναγκάσει· λέχη δὲ τἀμὰ δοῦλος ὠνητός ποθεν χρανεῖ, τυράννων πρόσθεν ἠξιωμένα. οὐ δῆτ΄· ἀφίημ΄ ὀμμάτων ἐλευθέρων φέγγος τόδ΄, ̔́αιδῃ προστιθεῖσ΄ ἐμὸν δέμασ. ἄγου μ΄, ̓οδυσσεῦ, καὶ διέργασαί μ΄ ἄγων· οὔτ΄ ἐλπίδος γὰρ οὔτε του δόξης ὁρῶ θάρσος παρ΄ ἡμῖν ὥς ποτ΄ εὖ πρᾶξαί με χρή. μῆτερ, σὺ δ΄ ἡμῖν μηδὲν ἐμποδὼν γένῃ, λέγουσα μηδὲ δρῶσα· συμβούλου δέ μοι θανεῖν πρὶν αἰσχρῶν μὴ κατ΄ ἀξίαν τυχεῖν. ὅστις γὰρ οὐκ εἴωθε γεύεσθαι κακῶν, φέρει μέν, ἀλγεῖ δ΄ αὐχέν΄ ἐντιθεὶς ζυγῷ· θανὼν δ΄ ἂν εἴη μᾶλλον εὐτυχέστερος ἢ ζῶν· τὸ γὰρ ζῆν μὴ καλῶς μέγας πόνοσ.   Χορός δεινὸς χαρακτὴρ κἀπίσημος ἐν βροτοῖς ἐσθλῶν γενέσθαι, κἀπὶ μεῖζον ἔρχεται τῆς εὐγενείας ὄνομα τοῖσιν ἀξίοισ.    ̔εκάβη καλῶς μὲν εἶπασ, θύγατερ, ἀλλὰ τῷ καλῷ λύπη πρόσεστιν. εἰ δὲ δεῖ τῷ Πηλέως χάριν γενέσθαι παιδὶ καὶ ψόγον φυγεῖν ὑμᾶσ, ̓οδυσσεῦ, τήνδε μὲν μὴ κτείνετε, ἡμᾶς δ΄ ἄγοντες πρὸς πυρὰν ̓αχιλλέως κεντεῖτε, μὴ φείδεσθ΄· ἐγὼ  ̓́τεκον Πάριν,  ὃς παῖδα Θέτιδος ὤλεσεν τόξοις βαλών.   ̓οδυσσεύς οὐ σ΄, ὦ γεραιά, κατθανεῖν ̓αχιλλέως φάντασμ΄ ̓αχαιούσ, ἀλλὰ τήνδ΄, ᾐτήσατο.   ̔εκάβη ὑμεῖς δέ μ΄ ἀλλὰ θυγατρὶ συμφονεύσατε, καὶ δὶς τόσον πῶμ΄ αἵματος γενήσεται γαίᾳ νεκρῷ τε τῷ τάδ΄ ἐξαιτουμένῳ.   ̓οδυσσεύς ἅλις κόρης σῆς θάνατοσ, οὐ προσοιστέος ἄλλος πρὸς ἄλλῳ· μηδὲ τόνδ΄ ὠφείλομεν.   ̔εκάβη πολλή γ΄ ἀνάγκη θυγατρὶ συνθανεῖν ἐμέ.   ̓οδυσσεύς πῶσ; οὐ γὰρ οἶδα δεσπότας κεκτημένοσ.   ̔εκάβη ὁποῖα κισσὸς δρυόσ, ὅπως τῆσδ΄ ἕξομαι.   ̓οδυσσεύς οὔκ, ἤν γε πείθῃ τοῖσι σοῦ σοφωτέροισ.   ̔εκάβη ὡς τῆσδ΄ ἑκοῦσα παιδὸς οὐ μεθήσομαι.   ̓οδυσσεύς ἀλλ΄ οὐδ΄ ἐγὼ μὴν τήνδ΄ ἄπειμ΄ αὐτοῦ λιπών.    Πολυξένη μῆτερ, πιθοῦ μοι· καὶ σύ, παῖ Λαερτίου, χάλα τοκεῦσιν εἰκότως θυμουμένοισ, σύ τ΄, ὦ τάλαινα, τοῖς κρατοῦσι μὴ μάχου. βούλῃ πεσεῖν πρὸς οὖδας ἑλκῶσαί τε σὸν γέροντα χρῶτα πρὸς βίαν ὠθουμένη, ἀσχημονῆσαί τ΄ ἐκ νέου βραχίονος σπασθεῖσ΄, ἃ πείσῃ; μὴ σύ γ΄· οὐ γὰρ ἄξιον. ἀλλ΄, ὦ φίλη μοι μῆτερ, ἡδίστην χέρα δὸς καὶ παρειὰν προσβαλεῖν παρηίδι· ὡς οὔποτ΄ αὖθισ, ἀλλὰ νῦν πανύστατον ἀκτῖνα κύκλον θ΄ ἡλίου προσόψομαι. τέλος δέχῃ δὴ τῶν ἐμῶν προσφθεγμάτων. ὦ μῆτερ, ὦ τεκοῦσ΄, ἄπειμι δὴ κάτω.   ̔εκάβη ὦ θύγατερ, ἡμεῖς δ΄ ἐν φάει δουλεύσομεν.   Πολυξένη ἄνυμφος ἀνυμέναιος ὧν μ΄ ἐχρῆν τυχεῖν.   ̔εκάβη οἰκτρὰ σύ, τέκνον, ἀθλία δ΄ ἐγὼ γυνή.   Πολυξένη ἐκεῖ δ΄ ἐν ̔́αιδου κείσομαι χωρὶς σέθεν.   ̔εκάβη οἴμοι· τί δράσω; ποῖ τελευτήσω βίον;   Πολυξένη δούλη θανοῦμαι, πατρὸς οὖσ΄ ἐλευθέρου.   ̔εκάβη ἡμεῖς δὲ πεντήκοντά γ΄ ἄμμοροι τέκνων.   Πολυξένη τί σοι πρὸς ̔́εκτορ΄ ἢ γέροντ΄ εἴπω πόσιν;   ̔εκάβη ἄγγελλε πασῶν ἀθλιωτάτην ἐμέ.   Πολυξένη ὦ στέρνα μαστοί θ΄, οἵ μ΄ ἐθρέψαθ΄ ἡδέωσ.   ̔εκάβη ὦ τῆς ἀώρου θύγατερ ἀθλίας τύχησ.   Πολυξένη χαῖρ΄, ὦ τεκοῦσα, χαῖρε Κασάνδρα τ΄ ἐμοί,   ̔εκάβη χαίρουσιν ἄλλοι, μητρὶ δ΄ οὐκ ἔστιν τόδε.   Πολυξένη ὅ τ΄ ἐν φιλίπποις Θρῃξὶ Πολύδωρος κάσισ.   ̔εκάβη εἰ ζῇ γ΄· ἀπιστῶ δ΄· ὧδε πάντα δυστυχῶ.   Πολυξένη ζῇ καὶ θανούσης ὄμμα συγκλῄσει τὸ σόν.   ̔εκάβη τέθνηκ΄ ἔγωγε πρὶν θανεῖν κακῶν ὕπο.   Πολυξένη κόμιζ΄, ̓οδυσσεῦ, μ΄ ἀμφιθεὶς κάρα πέπλοις ὡς πρὶν σφαγῆναί γ΄ ἐκτέτηκα καρδίαν θρήνοισι μητρὸς τήνδε τ΄ ἐκτήκω γόοισ. ὦ φῶσ· προσειπεῖν γὰρ σὸν ὄνομ΄ ἔξεστί μοι, μέτεστι δ΄ οὐδὲν πλὴν ὅσον χρόνον ξίφους βαίνω μεταξὺ καὶ πυρᾶς ̓αχιλλέωσ.   ̔εκάβη οἲ ΄γώ, προλείπω· λύεται δέ μου μέλη. ὦ θύγατερ, ἅψαι μητρόσ, ἔκτεινον χέρα, δόσ· μὴ λίπῃς μ΄ ἄπαιδ΄. ἀπωλόμην, φίλαι. . . . ὣς τὴν Λάκαιναν σύγγονον Διοσκόροιν ̔ελένην ἴδοιμι· διὰ καλῶν γὰρ ὀμμάτων αἴσχιστα Τροίαν εἷλε τὴν εὐδαίμονα.      Χορός αὔρα, ποντιὰς αὔρα, ἅτε ποντοπόρους κομί- ζεις θοὰς ἀκάτους ἐπ΄ οἶδμα λίμνασ, ποῖ με τὰν μελέαν πορεύ- σεισ; τῷ δουλόσυνος πρὸς οἶ- κον κτηθεῖσ΄ ἀφίξομαι; ἢ Δωρίδος ὅρμον αἴασ; ἢ Φθιάδοσ, ἔνθα τὸν καλλίστων ὑδάτων πατέρα φασὶν ̓απιδανὸν πεδία λιπαίνειν;   Χορός ἢ νάσων, ἁλιήρει κώπᾳ πεμπομέναν τάλαι- ναν, οἰκτρὰν βιοτὰν ἔχουσαν οἴκοισ, ἔνθα πρωτόγονός τε φοῖ- νιξ δάφνα θ΄ ἱεροὺς ἀνέ- σχε πτόρθους Λατοῖ φίλᾳ ὠ- δῖνος ἄγαλμα Δίασ; σὺν Δηλιάσιν τε κού- ραισιν ̓αρτέμιδος θεᾶς χρυσέαν ἄμπυκα τόξα τ΄ εὐλογήσω;   Χορός ἢ Παλλάδος ἐν πόλει τὰς καλλιδίφρους ̓αθα- ναίας ἐν κροκέῳ πέπλῳ ζεύξομαι ἆρα πώλους ἐν δαιδαλέαισι ποικίλλουσ΄ ἀνθοκρόκοισι πήναισ, ἢ Τιτάνων γενεὰν τὰν Ζεὺς ἀμφιπύρῳ κοιμί- ζει φλογμῷ Κρονίδασ;   Χορός ὤ μοι τεκέων ἐμῶν, ὤ μοι πατέρων χθονός θ΄, ἃ καπνῷ κατερείπεται, τυφομένα, δορίκτητος ̓αργεί̈ων· ἐγὼ δ΄ ἐν ξεί- νᾳ χθονὶ δὴ κέκλημαι δού- λα, λιποῦσ΄ ̓ασίαν, Εὐρώπας θεραπνᾶν ἀλλά- ξασ΄ ̔́αιδα θαλάμουσ.     Ταλθύβιος ποῦ τὴν ἄνασσαν δή ποτ΄ οὖσαν ̓ιλίου ̔εκάβην ἂν ἐξεύροιμι, Τρῳάδες κόραι;   Χορός αὕτη πέλας σου νῶτ΄ ἔχουσ΄ ἐπὶ χθονί, Ταλθύβιε, κεῖται ξυγκεκλῃμένη πέπλοισ.   Ταλθύβιος ὦ Ζεῦ, τί λέξω; πότερά σ΄ ἀνθρώπους ὁρᾶν; ἢ δόξαν ἄλλως τήνδε κεκτῆσθαι μάτην, ψευδῆ, δοκοῦντας δαιμόνων εἶναι γένος τύχην δὲ πάντα τἀν βροτοῖς ἐπισκοπεῖν; οὐχ ἥδ΄ ἄνασσα τῶν πολυχρύσων Φρυγῶν, οὐχ ἥδε Πριάμου τοῦ μέγ΄ ὀλβίου δάμαρ; καὶ νῦν πόλις μὲν πᾶσ΄ ἀνέστηκεν δορί, αὐτὴ δὲ δούλη γραῦς ἄπαις ἐπὶ χθονὶ κεῖται, κόνει φύρουσα δύστηνον κάρα. φεῦ φεῦ· γέρων μέν εἰμ΄, ὅμως δέ μοι θανεῖν εἴη πρὶν αἰσχρᾷ περιπεσεῖν τύχῃ τινί. ἀνίστασ΄, ὦ δύστηνε, καὶ μετάρσιον πλευρὰν ἔπαιρε καὶ τὸ πάλλευκον κάρα.   ̔εκάβη ἔα· τίς οὗτος σῶμα τοὐμὸν οὐκ ἐᾷ κεῖσθαι; τί κινεῖς μ΄, ὅστις εἶ, λυπουμένην;   Ταλθύβιος Ταλθύβιος ἥκω Δαναϊδῶν ὑπηρέτησ, ̓αγαμέμνονος πέμψαντοσ, ὦ γύναι, μέτα.   ̔εκάβη ὦ φίλτατ΄, ἆρα κἄμ΄ ἐπισφάξαι τάφῳ δοκοῦν ̓αχαιοῖς ἦλθεσ; ὡς φίλ΄ ἂν λέγοισ. σπεύδωμεν, ἐγκονῶμεν· ἡγοῦ μοι, γέρον.   Ταλθύβιος σὴν παῖδα κατθανοῦσαν ὡς θάψῃσ, γύναι, ἥκω μεταστείχων σε· πέμπουσιν δέ με δισσοί τ΄ ̓ατρεῖδαι καὶ λεὼς ̓αχαιικόσ.   ̔εκάβη οἴμοι, τί λέξεισ; οὐκ ἄρ΄ ὡς θανουμένους μετῆλθες ἡμᾶσ, ἀλλὰ σημανῶν κακά; ὄλωλασ, ὦ παῖ, μητρὸς ἁρπασθεῖσ΄ ἄπο· ἡμεῖς δ΄ ἄτεκνοι τοὐπὶ σ΄· ὦ τάλαιν΄ ἐγώ. πῶς καί νιν ἐξεπράξατ΄; ἆρ΄ αἰδούμενοι; ἢ πρὸς τὸ δεινὸν ἤλθεθ΄ ὡς ἐχθράν, γέρον, κτείνοντεσ; εἰπέ, καίπερ οὐ λέξων φίλα.    Ταλθύβιος διπλᾶ με χρῄζεις δάκρυα κερδᾶναι, γύναι, σῆς παιδὸς οἴκτῳ· νῦν τε γὰρ λέγων κακὰ τέγξω τόδ΄ ὄμμα, πρὸς τάφῳ θ΄ ὅτ΄ ὤλλυτο. παρῆν μὲν ὄχλος πᾶς ̓αχαιικοῦ στρατοῦ πλήρης πρὸ τύμβου σῆς κόρης ἐπὶ σφαγάσ· λαβὼν δ΄ ̓αχιλλέως παῖς Πολυξένην χερὸς ἔστησ΄ ἐπ΄ ἄκρου χώματοσ, πέλας δ΄ ἐγώ· λεκτοί τ΄ ̓αχαιῶν ἔκκριτοι νεανίαι, σκίρτημα μόσχου σῆς καθέξοντες χεροῖν, ἕσποντο. πλῆρες δ΄ ἐν χεροῖν λαβὼν δέπας πάγχρυσον αἴρει χειρὶ παῖς ̓αχιλλέως χοὰς θανόντι πατρί· σημαίνει δέ μοι σιγὴν ̓αχαιῶν παντὶ κηρῦξαι στρατῷ. κἀγὼ καταστὰς εἶπον ἐν μέσοις τάδε· Σιγᾶτ΄, ̓αχαιοί, σῖγα πᾶς ἔστω λεώσ, σίγα σιώπα· νήνεμον δ΄ ἔστησ΄ ὄχλον. ὃ δ΄ εἶπεν· ̓͂ω παῖ Πηλέωσ, πατὴρ δ΄ ἐμόσ, δέξαι χοάς μοι τάσδε κηλητηρίουσ, νεκρῶν ἀγωγούσ· ἐλθὲ δ΄, ὡς πίῃς μέλαν κόρης ἀκραιφνὲς αἷμ΄, ὅ σοι δωρούμεθα στρατός τε κἀγώ· πρευμενὴς δ΄ ἡμῖν γενοῦ λῦσαί τε πρύμνας καὶ χαλινωτήρια νεῶν δὸς ἡμῖν πρευμενοῦς τ΄ ἀπ΄ ̓ιλίου νόστου τυχόντας πάντας ἐς πάτραν μολεῖν. τοσαῦτ΄ ἔλεξε, πᾶς δ΄ ἐπηύξατο στρατόσ. εἶτ΄ ἀμφίχρυσον φάσγανον κώπης λαβὼν ἐξεῖλκε κολεοῦ, λογάσι δ΄ ̓αργείων στρατοῦ νεανίαις ἔνευσε παρθένον λαβεῖν. ἣ δ΄, ὡς ἐφράσθη, τόνδ΄ ἐσήμηνεν λόγον· ̓͂ω τὴν ἐμὴν πέρσαντες ̓αργεῖοι πόλιν, ἑκοῦσα θνῄσκω· μή τις ἅψηται χροὸς τοὐμοῦ· παρέξω γὰρ δέρην εὐκαρδίωσ. ἐλευθέραν δέ μ΄, ὡς ἐλευθέρα θάνω, πρὸς θεῶν, μεθέντες κτείνατ΄· ἐν νεκροῖσι γὰρ δούλη κεκλῆσθαι βασιλὶς οὖσ΄ αἰσχύνομαι.  λαοὶ δ΄ ἐπερρόθησαν, ̓αγαμέμνων τ΄ ἄναξ εἶπεν μεθεῖναι παρθένον νεανίαισ. οἳ δ΄, ὡς τάχιστ΄ ἤκουσαν ὑστάτην ὄπα, μεθῆκαν, οὗπερ καὶ μέγιστον ἦν κράτοσ. κἀπεὶ τόδ΄ εἰσήκουσε δεσποτῶν ἔποσ, λαβοῦσα πέπλους ἐξ ἄκρας ἐπωμίδος ἔρρηξε λαγόνας ἐς μέσας παρ΄ ὀμφαλόν, μαστούς τ΄ ἔδειξε στέρνα θ΄ ὡς ἀγάλματος κάλλιστα, καὶ καθεῖσα πρὸς γαῖαν γόνυ ἔλεξε πάντων τλημονέστατον λόγον· ̓ιδού, τόδ΄, εἰ μὲν στέρνον, ὦ νεανία, παίειν προθυμῇ, παῖσον, εἰ δ΄ ὑπ΄ αὐχένα χρῄζεισ, πάρεστι λαιμὸς εὐτρεπὴς ὅδε. ὃ δ΄ οὐ θέλων τε καὶ θέλων οἴκτῳ κόρησ, τέμνει σιδήρῳ πνεύματος διαρροάσ· κρουνοὶ δ΄ ἐχώρουν. ἣ δὲ καὶ θνῄσκουσ΄ ὅμως πολλὴν πρόνοιαν εἶχεν εὐσχήμων πεσεῖν, κρύπτουσ΄ ἃ κρύπτειν ὄμματ΄ ἀρσένων χρεών. ἐπεὶ δ΄ ἀφῆκε πνεῦμα θανασίμῳ σφαγῇ, οὐδεὶς τὸν αὐτὸν εἶχεν ̓αργείων πόνον· ἀλλ΄ οἳ μὲν αὐτῶν τὴν θανοῦσαν ἐκ χερῶν φύλλοις ἔβαλλον, οἳ δὲ πληροῦσιν πυρὰν κορμοὺς φέροντες πευκίνουσ, ὁ δ΄ οὐ φέρων πρὸς τοῦ φέροντος τοιάδ΄ ἤκουεν κακά· ̔́εστηκασ, ὦ κάκιστε, τῇ νεάνιδι οὐ πέπλον οὐδὲ κόσμον ἐν χεροῖν ἔχων; οὐκ εἶ τι δώσων τῇ περίσσ΄ εὐκαρδίῳ ψυχήν τ΄ ἀρίστῃ; τοιάδ΄ ἀμφὶ σῆς λέγων παιδὸς θανούσησ, εὐτεκνωτάτην τέ σε πασῶν γυναικῶν δυστυχεστάτην θ΄ ὁρῶ.   Χορός δεινόν τι πῆμα Πριαμίδαις ἐπέζεσεν πόλει τε τἠμῇ θεῶν ἀνάγκαισιν τόδε.    ̔εκάβη ὦ θύγατερ, οὐκ οἶδ΄ εἰς ὅ τι βλέψω κακῶν, πολλῶν παρόντων· ἢν γὰρ ἅψωμαί τινοσ, τόδ΄ οὐκ ἐᾷ με, παρακαλεῖ δ΄ ἐκεῖθεν αὖ λύπη τις ἄλλη διάδοχος κακῶν κακοῖσ. καὶ νῦν τὸ μὲν σὸν ὥστε μὴ στένειν πάθος οὐκ ἂν δυναίμην ἐξαλείψασθαι φρενόσ· τὸ δ΄ αὖ λίαν παρεῖλες ἀγγελθεῖσά μοι γενναῖοσ. οὔκουν δεινόν, εἰ γῆ μὲν κακὴ τυχοῦσα καιροῦ θεόθεν εὖ στάχυν φέρει, χρηστὴ δ΄ ἁμαρτοῦσ΄ ὧν χρεὼν αὐτὴν τυχεῖν κακὸν δίδωσι καρπόν, ἀνθρώποις δ΄ ἀεὶ ὁ μὲν πονηρὸς οὐδὲν ἄλλο πλὴν κακόσ, ὁ δ΄ ἐσθλὸς ἐσθλόσ, οὐδὲ συμφορᾶς ὕπο φύσιν διέφθειρ΄, ἀλλὰ χρηστός ἐστ΄ ἀεί; ἆρ΄ οἱ τεκόντες διαφέρουσιν ἢ τροφαί; ἔχει γε μέντοι καὶ τὸ θρεφθῆναι καλῶς δίδαξιν ἐσθλοῦ· τοῦτο δ΄ ἤν τις εὖ μάθῃ, οἶδεν τό γ΄ αἰσχρόν, κανόνι τοῦ καλοῦ μαθών. καὶ ταῦτα μὲν δὴ νοῦς ἐτόξευσεν μάτην· σὺ δ΄ ἐλθὲ καὶ σήμηνον ̓αργείοις τάδε, μὴ θιγγάνειν μοι μηδέν΄, ἀλλ΄ εἴργειν ὄχλον, τῆς παιδόσ. ἔν τοι μυρίῳ στρατεύματι ἀκόλαστος ὄχλος ναυτική τ΄ ἀναρχία κρείσσων πυρόσ, κακὸς δ΄ ὁ μή τι δρῶν κακόν. σὺ δ΄ αὖ λαβοῦσα τεῦχοσ, ἀρχαία λάτρι, βάψασ΄ ἔνεγκε δεῦρο ποντίας ἁλόσ, ὡς παῖδα λουτροῖς τοῖς πανυστάτοις ἐμήν, νύμφην τ΄ ἄνυμφον παρθένον τ΄ ἀπάρθενον, λούσω προθῶμαί θ΄  ὡς μὲν ἀξία, πόθεν; οὐκ ἂν δυναίμην· ὡς δ΄ ἔχω  τί γὰρ πάθω;    κόσμον τ΄ ἀγείρασ΄ αἰχμαλωτίδων πάρα, αἵ μοι πάρεδροι τῶνδ΄ ἔσω σκηνωμάτων ναίουσιν, εἴ τις τοὺς νεωστὶ δεσπότας λαθοῦσ΄ ἔχει τι κλέμμα τῶν αὑτῆς δόμων. ὦ σχήματ΄ οἴκων, ὦ ποτ΄ εὐτυχεῖς δόμοι, ὦ πλεῖστ΄ ἔχων κάλλιστά τ΄, εὐτεκνώτατε Πρίαμε, γεραιά θ΄ ἥδ΄ ἐγὼ μήτηρ τέκνων, ὡς ἐς τὸ μηδὲν ἥκομεν, φρονήματος τοῦ πρὶν στερέντεσ. εἶτα δῆτ΄ ὀγκούμεθα, ὃ μέν τις ἡμῶν πλουσίοις ἐν δώμασιν, ὃ δ΄ ἐν πολίταις τίμιος κεκλημένοσ. τὰ δ΄ οὐδὲν ἄλλωσ, φροντίδων βουλεύματα γλώσσης τε κόμποι. κεῖνος ὀλβιώτατοσ, ὅτῳ κατ΄ ἦμαρ τυγχάνει μηδὲν κακόν.      Χορός ἐμοὶ χρῆν συμφοράν, ἐμοὶ χρῆν πημονὰν γενέσθαι, ̓ιδαίαν ὅτε πρῶτον ὕλαν ̓αλέξανδρος εἰλατίναν ἐτάμεθ΄, ἅλιον ἐπ΄ οἶδμα ναυστολήσων ̔ελένας ἐπὶ λέκτρα, τὰν καλλίσταν ὁ χρυσοφαὴς ̔́αλιος αὐγάζει.   Χορός πόνοι γὰρ καὶ πόνων ἀνάγκαι κρείσσονες κυκλοῦνται κοινὸν δ΄ ἐξ ἰδίας ἀνοίας κακὸν τᾷ Σιμουντίδι γᾷ ὀλέθριον ἔμολε συμφορά τ΄ ἀπ΄ ἄλλων. ἐκρίθη δ΄ ἔρισ, ἃν ἐν ̓́ι- δᾳ κρίνει τρισσὰς μακάρων παῖδας ἀνὴρ βούτασ,   Χορός ἐπὶ δορὶ καὶ φόνῳ καὶ ἐμῶν μελάθρων λώβᾳ· στένει δὲ καί τις ἀμφὶ τὸν εὔροον Εὐρώταν Λάκαινα πολυδάκρυτος ἐν δόμοις κόρα, πολιάν τ΄ ἐπὶ κρᾶτα μάτηρ τέκνων θανόντων τίθεται χέρα δρύπτεται παρειάν, δίαιμον ὄνυχα τιθεμένα σπαραγμοῖσ.     Θεράπαινα γυναῖκεσ, ̔εκάβη ποῦ ποθ΄ ἡ παναθλία, ἡ πάντα νικῶσ΄ ἄνδρα καὶ θῆλυν σπορὰν κακοῖσιν; οὐδεὶς στέφανον ἀνθαιρήσεται.   Χορός τί δ΄, ὦ τάλαινα σῆς κακογλώσσου βοῆσ; ὡς οὔποθ΄ εὕδει λυπρά σου κηρύγματα.   Θεράπαινα ̔εκάβῃ φέρω τόδ΄ ἄλγοσ· ἐν κακοῖσι δὲ οὐ ῥᾴδιον βροτοῖσιν εὐφημεῖν στόμα.   Χορός καὶ μὴν περῶσα τυγχάνει δόμων ὕπερ ἥδ΄, ἐς δὲ καιρὸν σοῖσι φαίνεται λόγοισ.   Θεράπαινα ὦ παντάλαινα κἄτι μᾶλλον ἢ λέγω, δέσποιν΄, ὄλωλας κοὐκέτ΄ εἶ, βλέπουσα φῶσ, ἄπαις ἄνανδρος ἄπολις ἐξεφθαρμένη.   ̔εκάβη οὐ καινὸν εἶπασ, εἰδόσιν δ΄ ὠνείδισασ. ἀτὰρ τί νεκρὸν τόνδε μοι Πολυξένης ἥκεις κομίζουσ΄, ἧς ἀπηγγέλθη τάφος πάντων ̓αχαιῶν διὰ χερὸς σπουδὴν ἔχειν;   Θεράπαινα ἥδ΄ οὐδὲν οἶδεν, ἀλλά μοι Πολυξένην θρηνεῖ, νέων δὲ πημάτων οὐχ ἅπτεται.   ̔εκάβη οἲ ΄γὼ τάλαινα· μῶν τὸ βακχεῖον κάρα τῆς θεσπιῳδοῦ δεῦρο Κασάνδρας φέρεισ;   Θεράπαινα ζῶσαν λέλακασ, τὸν θανόντα δ΄ οὐ στένεις τόνδ΄· ἀλλ΄ ἄθρησον σῶμα γυμνωθὲν νεκροῦ, εἴ σοι φανεῖται θαῦμα καὶ παρ΄ ἐλπίδασ.    ̔εκάβη  οἴμοι, βλέπω δὴ παῖδ΄ ἐμὸν τεθνηκότα, Πολύδωρον, ὅν μοι Θρῂξ ἔσῳζ΄ οἴκοις ἀνήρ. ἀπωλόμην δύστηνοσ, οὐκέτ΄ εἰμὶ δή. ὦ τέκνον τέκνον, αἰαῖ, κατάρχομαι γόων, βακχεῖον ἐξ ἀλάστορος ἀρτιμαθῆ νόμον.   Θεράπαινα ἔγνως γὰρ ἄτην παιδόσ, ὦ δύστηνε σύ;   ̔εκάβη  ἄπιστ΄ ἄπιστα, καινὰ καινὰ δέρκομαι. ἕτερα δ΄ ἀφ΄ ἑτέρων κακὰ κακῶν κυρεῖ· οὐδέ ποτ΄ ἀστένακτος ἀδάκρυτος ἁ- μέρα μ΄ ἐπισχήσει.   Χορός δείν΄, ὦ τάλαινα, δεινὰ πάσχομεν κακά.    ̔εκάβη ὦ τέκνον τέκνον ταλαίνας ματρόσ, τίνι μόρῳ θνῄσκεισ, τίνι πότμῳ κεῖσαι; πρὸς τίνος ἀνθρώπων;   Θεράπαινα οὐκ οἶδ΄· ἐπ΄ ἀκταῖς νιν κυρῶ θαλασσίαις . . .   ̔εκάβη ἔκβλητον, ἢ πέσημα φοινίου δορόσ, ἐν ψαμάθῳ λευρᾷ;    Θεράπαινα πόντου νιν ἐξήνεγκε πελάγιος κλύδων.    ̔εκάβη ὤμοι, αἰαῖ, ἔμαθον ἔνυπνον ὀμμάτων ἐμῶν ὄψιν· οὔ με παρέβα φάσμα μελανόπτερον, τὰν ἐσεῖδον ἀμφὶ σέ, ὦ τέκνον, οὐκέτ΄ ὄντα Διὸς ἐν φάει.   Χορός τίς γάρ νιν ἔκτειν΄; οἶσθ΄ ὀνειρόφρων φράσαι;   ̔εκάβη ἐμὸς ἐμὸς ξένοσ, Θρῄκιος ἱππότασ, ἵν΄ ὁ γέρων πατὴρ ἔθετό νιν κρύψασ.  Χορός οἴμοι, τί λέξεισ; χρυσὸν ὡς ἔχοι κτανών;   ̔εκάβη ἄρρητ΄ ἀνωνόμαστα, θαυμάτων πέρα, οὐχ ὅσι΄ οὐδ΄ ἀνεκτά. ποῦ δίκα ξένων; ὦ κατάρατ΄ ἀνδρῶν, ὡς διεμοιράσω χρόα, σιδαρέῳ τεμὼν φασγάνῳ μέλεα τοῦδε παιδὸς οὐδ΄ ᾤκτισασ.     Χορός ὦ τλῆμον, ὥς σε πολυπονωτάτην βροτῶν δαίμων ἔθηκεν ὅστις ἐστί σοι βαρύσ. ἀλλ΄ εἰσορῶ γὰρ τοῦδε δεσπότου δέμας ̓αγαμέμνονοσ, τοὐνθένδε σιγῶμεν, φίλαι.   ̓αγαμέμνων ̔εκάβη, τί μέλλεις παῖδα σὴν κρύπτειν τάφῳ ἐλθοῦσ΄, ἐφ΄ οἷσπερ Ταλθύβιος ἤγγειλέ μοι μὴ θιγγάνειν σῆς μηδέν΄ ̓αργείων κόρησ; ἡμεῖς μὲν οὖν εἰῶμεν οὐδ΄ ἐψαύομεν· σὺ δὲ σχολάζεισ, ὥστε θαυμάζειν ἐμέ. ἥκω δ΄ ἀποστελῶν σε· τἀκεῖθεν γὰρ εὖ πεπραγμέν΄ ἐστίν  εἴ τι τῶνδ΄ ἐστὶν καλῶσ. ἔα· τίν΄ ἄνδρα τόνδ΄ ἐπὶ σκηναῖς ὁρῶ θανόντα Τρώων; οὐ γὰρ ̓αργεῖον πέπλοι δέμας περιπτύσσοντες ἀγγέλλουσί μοι.   ̔εκάβη δύστην΄, ἐμαυτὴν γὰρ λέγω λέγουσα σέ, ̔εκάβη, τί δράσω; πότερα προσπέσω γόνυ ̓αγαμέμνονος τοῦδ΄ ἢ φέρω σιγῇ κακά;   ̓αγαμέμνων τί μοι προσώπῳ νῶτον ἐγκλίνασα σὸν δύρῃ, τὸ πραχθὲν δ΄ οὐ λέγεισ;   τίς ἔσθ΄ ὅδε;   ̔εκάβη ἀλλ΄, εἴ με δούλην πολεμίαν θ΄ ἡγούμενος γονάτων ἀπώσαιτ΄, ἄλγος ἂν προσθείμεθ΄ ἄν.   ̓αγαμέμνων οὔτοι πέφυκα μάντισ, ὥστε μὴ κλύων ἐξιστορῆσαι σῶν ὁδὸν βουλευμάτων.   ̔εκάβη ἆρ΄ ἐκλογίζομαί γε πρὸς τὸ δυσμενὲς μᾶλλον φρένας τοῦδ΄, ὄντος οὐχὶ δυσμενοῦσ;   ̓αγαμέμνων εἴ τοί με βούλῃ τῶνδε μηδὲν εἰδέναι, ἐς ταὐτὸν ἥκεισ· καὶ γὰρ οὐδ΄ ἐγὼ κλύειν.   ̔εκάβη οὐκ ἂν δυναίμην τοῦδε τιμωρεῖν ἄτερ τέκνοισι τοῖς ἐμοῖσι. τί στρέφω τάδε; τολμᾶν ἀνάγκη, κἂν τύχω κἂν μὴ τύχω.   ̓αγάμεμνον, ἱκετεύω σε τῶνδε γουνάτων καὶ σοῦ γενείου δεξιᾶς τ΄ εὐδαίμονος . . .   ̓αγαμέμνων τί χρῆμα μαστεύουσα; μῶν ἐλεύθερον αἰῶνα θέσθαι; ῥᾴδιον γάρ ἐστί σοι.   ̔εκάβη οὐ δῆτα· τοὺς κακοὺς δὲ τιμωρουμένη αἰῶνα τὸν σύμπαντα δουλεύειν θέλω.   ̓αγαμέμνων καὶ δὴ τίν΄ ἡμᾶς εἰς ἐπάρκεσιν καλεῖσ;   ̔εκάβη οὐδέν τι τούτων ὧν σὺ δοξάζεισ, ἄναξ.   ὁρᾷς νεκρὸν τόνδ΄, οὗ καταστάζω δάκρυ;   ̓αγαμέμνων ὁρῶ· τὸ μέντοι μέλλον οὐκ ἔχω μαθεῖν.   ̔εκάβη τοῦτόν ποτ΄ ἔτεκον κἄφερον ζώνης ὕπο.   ̓αγαμέμνων ἔστιν δὲ τίς σῶν οὗτοσ, ὦ τλῆμον, τέκνων;   ̔εκάβη οὐ τῶν θανόντων Πριαμιδῶν ὑπ΄ ̓ιλίῳ.   ̓αγαμέμνων ἦ γάρ τιν΄ ἄλλον ἔτεκες ἢ κείνουσ, γύναι;   ̔εκάβη ἀνόνητά γ΄, ὡς ἔοικε, τόνδ΄ ὃν εἰσορᾷσ.    ̓αγαμέμνων ποῦ δ΄ ὢν ἐτύγχαν΄, ἡνίκ΄ ὤλλυτο πτόλισ;   ̔εκάβη πατήρ νιν ἐξέπεμψεν ὀρρωδῶν θανεῖν.   ̓αγαμέμνων ποῖ τῶν τότ΄ ὄντων χωρίσας τέκνων μόνον;   ̔εκάβη ἐς τήνδε χώραν, οὗπερ ηὑρέθη θανών.   ̓αγαμέμνων πρὸς ἄνδρ΄ ὃς ἄρχει τῆσδε Πολυμήστωρ χθονόσ;   ̔εκάβη ἐνταῦθ΄ ἐπέμφθη πικροτάτου χρυσοῦ φύλαξ.   ̓αγαμέμνων θνῄσκει δὲ πρὸς τοῦ καὶ τίνος πότμου τυχών;   ̔εκάβη τίνος γ΄ ὑπ΄ ἄλλου; Θρῄξ νιν ὤλεσε ξένοσ.   ̓αγαμέμνων ὦ τλῆμον· ἦ που χρυσὸν ἠράσθη λαβεῖν;   ̔εκάβη τοιαῦτ΄, ἐπειδὴ συμφορὰν ἔγνω Φρυγῶν.   ̓αγαμέμνων ηὗρες δὲ ποῦ νιν; ἢ τίς ἤνεγκεν νεκρόν;   ̔εκάβη ἥδ΄, ἐντυχοῦσα ποντίας ἀκτῆς ἔπι.   ̓αγαμέμνων τοῦτον ματεύουσ΄ ἢ πονοῦσ΄ ἄλλον πόνον;   ̔εκάβη λούτρ΄ ᾤχετ΄ οἴσουσ΄ ἐξ ἁλὸς Πολυξένῃ.   ̓αγαμέμνων κτανών νιν, ὡς ἔοικεν, ἐκβάλλει ξένοσ.   ̔εκάβη θαλασσόπλαγκτόν γ΄, ὧδε διατεμὼν χρόα.   ̓αγαμέμνων ὦ σχετλία σὺ τῶν ἀμετρήτων πόνων.   ̔εκάβη ὄλωλα κοὐδὲν λοιπόν, ̓αγάμεμνον, κακῶν.   ̓αγαμέμνων φεῦ φεῦ· τίς οὕτω δυστυχὴς ἔφυ γυνή;   ̔εκάβη οὐκ ἔστιν, εἰ μὴ τὴν Τύχην αὐτὴν λέγοισ. ἀλλ΄ ὧνπερ οὕνεκ΄ ἀμφὶ σὸν πίπτω γόνυ ἄκουσον. εἰ μὲν ὅσιά σοι παθεῖν δοκῶ, στέργοιμ΄ ἄν· εἰ δὲ τοὔμπαλιν, σύ μοι γενοῦ τιμωρὸς ἀνδρόσ, ἀνοσιωτάτου ξένου, ὃς οὔτε τοὺς γῆς νέρθεν οὔτε τοὺς ἄνω δείσας δέδρακεν ἔργον ἀνοσιώτατον, κοινῆς τραπέζης πολλάκις τυχὼν ἐμοί, ξενίας τ΄ ἀριθμῷ πρῶτ΄ ἔχων ἐμῶν φίλων, τυχὼν δ΄ ὅσων δεῖ  . καὶ λαβὼν προμηθίαν ἔκτεινε· τύμβου δ΄, εἰ κτανεῖν ἐβούλετο, οὐκ ἠξίωσεν, ἀλλ΄ ἀφῆκε πόντιον. ἡμεῖς μὲν οὖν δοῦλοί τε κἀσθενεῖς ἴσωσ· ἀλλ΄ οἱ θεοὶ σθένουσι χὡ κείνων κρατῶν Νόμοσ· νόμῳ γὰρ τοὺς θεοὺς ἡγούμεθα καὶ ζῶμεν ἄδικα καὶ δίκαι΄ ὡρισμένοι· ὃς ἐς σ΄ ἀνελθὼν εἰ διαφθαρήσεται, καὶ μὴ δίκην δώσουσιν οἵτινες ξένους κτείνουσιν ἢ θεῶν ἱερὰ τολμῶσιν φέρειν, οὐκ ἔστιν οὐδὲν τῶν ἐν ἀνθρώποις ἴσον. ταῦτ΄ οὖν ἐν αἰσχρῷ θέμενος αἰδέσθητί με· οἴκτιρον ἡμᾶσ, ὡς γραφεύς τ΄ ἀποσταθεὶς ἰδοῦ με κἀνάθρησον οἷ΄ ἔχω κακά. τύραννος ἦ ποτ΄, ἀλλὰ νῦν δούλη σέθεν, εὔπαις ποτ΄ οὖσα, νῦν δὲ γραῦς ἄπαις θ΄ ἅμα, ἄπολις ἔρημοσ, ἀθλιωτάτη βροτῶν . . .  οἴμοι τάλαινα, ποῖ μ΄ ὑπεξάγεις πόδα; ἔοικα πράξειν οὐδέν· ὦ τάλαιν΄ ἐγώ. τί δῆτα θνητοὶ τἄλλα μὲν μαθήματα μοχθοῦμεν ὡς χρὴ πάντα καὶ ματεύομεν, Πειθὼ δὲ τὴν τύραννον ἀνθρώποις μόνην οὐδέν τι μᾶλλον ἐς τέλος σπουδάζομεν μισθοὺς διδόντες μανθάνειν, ἵν΄ ἦν ποτε πείθειν ἅ τις βούλοιτο τυγχάνειν θ΄ ἅμα; πῶς οὖν ἔτ΄ ἄν τις ἐλπίσαι πράξειν καλῶσ; οἱ μὲν γὰρ ὄντες παῖδες οὐκέτ΄ εἰσί μοι, αὕτη δ΄ ἐπ΄ αἰσχροῖς αἰχμάλωτοσ. οἴχομαι· καπνὸν δὲ πόλεως τόνδ΄ ὑπερθρῴσκονθ΄ ὁρῶ. καὶ μήν  ἴσως μὲν τοῦ λόγου κενὸν τόδε, Κύπριν προβάλλειν· ἀλλ΄ ὅμως εἰρήσεται· πρὸς σοῖσι πλευροῖς παῖς ἐμὴ κοιμίζεται ἡ φοιβάσ, ἣν καλοῦσι Κασάνδραν Φρύγεσ. ποῦ τὰς φίλας δῆτ΄ εὐφρόνας δείξεισ, ἄναξ, ἢ τῶν ἐν εὐνῇ φιλτάτων ἀσπασμάτων χάριν τίν΄ ἕξει παῖς ἐμή, κείνης δ΄ ἐγώ; ἐκ τοῦ σκότου τε τῶν τε νυκτερησίων φίλτρων μεγίστη γίγνεται βροτοῖς χάρισ. ἄκουε δή νυν· τὸν θανόντα τόνδ΄ ὁρᾷσ; τοῦτον καλῶς δρῶν ὄντα κηδεστὴν σέθεν δράσεισ. ἑνός μοι μῦθος ἐνδεὴς ἔτι. εἴ μοι γένοιτο φθόγγος ἐν βραχίοσι καὶ χερσὶ καὶ κόμαισι καὶ ποδῶν βάσει ἢ Δαιδάλου τέχναισιν ἢ θεῶν τινοσ, ὡς πάνθ΄ ὁμαρτῇ σῶν ἔχοιντο γουνάτων κλαίοντ΄, ἐπισκήπτοντα παντοίους λόγουσ. ὦ δέσποτ΄, ὦ μέγιστον ̔́ελλησιν φάοσ, πιθοῦ, παράσχες χεῖρα τῇ πρεσβύτιδι τιμωρόν, εἰ καὶ μηδέν ἐστιν, ἀλλ΄ ὅμωσ. ἐσθλοῦ γὰρ ἀνδρὸς τῇ δίκῃ θ΄ ὑπηρετεῖν καὶ τοὺς κακοὺς δρᾶν πανταχοῦ κακῶς ἀεί.   Χορός δεινόν γε, θνητοῖς ὡς ἅπαντα συμπίτνει, καὶ τὰς ἀνάγκας οἱ νόμοι διώρισαν, φίλους τιθέντες τούς γε πολεμιωτάτους ἐχθρούς τε τοὺς πρὶν εὐμενεῖς ποιούμενοι.   ̓αγαμέμνων ἐγὼ σὲ καὶ σὸν παῖδα καὶ τύχας σέθεν, ̔εκάβη, δι΄ οἴκτου χεῖρά θ΄ ἱκεσίαν ἔχω, καὶ βούλομαι θεῶν θ΄ οὕνεκ΄ ἀνόσιον ξένον καὶ τοῦ δικαίου τήνδε σοι δοῦναι δίκην, εἴ πως φανείη γ΄ ὥστε σοί τ΄ ἔχειν καλῶσ, στρατῷ τε μὴ δόξαιμι Κασάνδρας χάριν Θρῄκης ἄνακτι τόνδε βουλεῦσαι φόνον. ἔστιν γὰρ ᾗ ταραγμὸς ἐμπέπτωκέ μοι·   Τὸν ἄνδρα τοῦτον φίλιον ἡγεῖται στρατόσ, τὸν κατθανόντα δ΄ ἐχθρόν· εἰ δὲ σοὶ φίλος ὅδ΄ ἐστί, χωρὶς τοῦτο κοὐ κοινὸν στρατῷ.    πρὸς ταῦτα φρόντιζ΄· ὡς θέλοντα μέν μ΄ ἔχεις σοὶ ξυμπονῆσαι καὶ ταχὺν προσαρκέσαι, βραδὺν δ΄, ̓αχαιοῖς εἰ διαβληθήσομαι.    ̔εκάβη φεῦ. οὐκ ἔστι θνητῶν ὅστις ἔστ΄ ἐλεύθεροσ· ἢ χρημάτων γὰρ δοῦλός ἐστιν ἢ τύχησ, ἢ πλῆθος αὐτὸν πόλεος ἢ νόμων γραφαὶ εἴργουσι χρῆσθαι μὴ κατὰ γνώμην τρόποισ. ἐπεὶ δὲ ταρβεῖς τῷ τ΄ ὄχλῳ πλέον νέμεισ, ἐγώ σε θήσω τοῦδ΄ ἐλεύθερον φόβου. σύνισθι μὲν γάρ, ἤν τι βουλεύσω κακὸν τῷ τόνδ΄ ἀποκτείναντι, συνδράσῃς δὲ μή. ἢν δ΄ ἐξ ̓αχαιῶν θόρυβος ἢ ΄πικουρία πάσχοντος ἀνδρὸς Θρῃκὸς οἷα πείσεται φανῇ τισ, εἶργε μὴ δοκῶν ἐμὴν χάριν. τὰ δ΄ ἄλλα  θάρσει  πάντ΄ ἐγὼ θήσω καλῶσ.   ̓αγαμέμνων πῶς οὖν; τί δράσεισ; πότερα φάσγανον χερὶ λαβοῦσα γραίᾳ φῶτα βάρβαρον κτενεῖσ, ἢ φαρμάκοισιν ἢ ΄πικουρίᾳ τινί; τίς σοι ξυνέσται χείρ; πόθεν κτήσῃ φίλουσ;   ̔εκάβη στέγαι κεκεύθασ΄ αἵδε Τρῳάδων ὄχλον.   ̓αγαμέμνων τὰς αἰχμαλώτους εἶπασ, ̔ελλήνων ἄγραν;   ̔εκάβη σὺν ταῖσδε τὸν ἐμὸν φονέα τιμωρήσομαι.   ̓αγαμέμνων καὶ πῶς γυναιξὶν ἀρσένων ἔσται κράτοσ;   ̔εκάβη δεινὸν τὸ πλῆθος σὺν δόλῳ τε δύσμαχον.   ̓αγαμέμνων δεινόν· τὸ μέντοι θῆλυ μέμφομαι γένοσ.   ̔εκάβη τί δ΄; οὐ γυναῖκες εἷλον Αἰγύπτου τέκνα καὶ Λῆμνον ἄρδην ἀρσένων ἐξῴκισαν; ἀλλ΄ ὣς γενέσθω· τόνδε μὲν μέθες λόγον, πέμψον δέ μοι τήνδ΄ ἀσφαλῶς διὰ στρατοῦ γυναῖκα.   καὶ σὺ Θρῃκὶ πλαθεῖσα ξένῳ λέξον· Καλεῖ σ΄ ἄνασσα δή ποτ΄ ̓ιλίου ̔εκάβη, σὸν οὐκ ἔλασσον ἢ κείνης χρέοσ, καὶ παῖδασ· ὡς δεῖ καὶ τέκν΄ εἰδέναι λόγους τοὺς ἐξ ἐκείνησ.   τὸν δὲ τῆς νεοσφαγοῦς Πολυξένης ἐπίσχεσ, ̓αγάμεμνον, τάφον, ὡς τώδ΄ ἀδελφὼ πλησίον μιᾷ φλογί, δισσὴ μέριμνα μητρί, κρυφθῆτον χθονί.   ̓αγαμέμνων ἔσται τάδ΄ οὕτω· καὶ γὰρ εἰ μὲν ἦν στρατῷ πλοῦσ, οὐκ ἂν εἶχον τήνδε σοι δοῦναι χάριν· νῦν δ΄, οὐ γὰρ ἵησ΄ οὐρίους πνοὰς θεόσ, μένειν ἀνάγκη πλοῦν ὁρῶντ΄ ἐς ἥσυχον. γένοιτο δ΄ εὖ πωσ· πᾶσι γὰρ κοινὸν τόδε, ἰδίᾳ θ΄ ἑκάστῳ καὶ πόλει, τὸν μὲν κακὸν κακόν τι πάσχειν, τὸν δὲ χρηστὸν εὐτυχεῖν.      Χορός σὺ μέν, ὦ πατρὶς ̓ιλιάσ, τῶν ἀπορθήτων πόλις οὐκέτι λέξῃ· τοῖον ̔ελλάνων νέφος ἀμφί σε κρύπτει δορὶ δὴ δορὶ πέρσαν. ἀπὸ δὲ στεφάναν κέκαρ- σαι πύργων, κατὰ δ΄ αἰθάλου κηλῖδ΄ οἰκτροτάταν κέχρω- σαι· τάλαιν΄, οὐκέτι σ΄ ἐμβατεύσω.   Χορός μεσονύκτιος ὠλλύμαν, ἦμος ἐκ δείπνων ὕπνος ἡδὺς ἐπ΄ ὄσσοις σκίδναται, μολπᾶν δ΄ ἄπο καὶ χοροποιῶν θυσιᾶν καταλύσας πόσις ἐν θαλάμοις ἔκει- το, ξυστὸν δ΄ ἐπὶ πασσάλῳ, ναύταν οὐκέθ΄ ὁρῶν ὅμι- λον Τροίαν ̓ιλιάδ΄ ἐμβεβῶτα.   Χορός ἐγὼ δὲ πλόκαμον ἀναδέτοις μίτραισιν ἐρρυθμιζόμαν χρυσέων ἐνόπτρων λεύσ- σουσ΄ ἀτέρμονας εἰς αὐγάσ, ἐπιδέμνιος ὡς πέσοιμ΄ ἐς εὐνάν. ἀνὰ δὲ κέλαδος ἔμολε πόλιν· κέλευσμα δ΄ ἦν κατ΄ ἄστυ Τροί- ας τόδ΄· ̓͂ω παῖδες ̔ελλάνων, πότε δὴ πότε τὰν ̓ιλιάδα σκοπιὰν πέρσαντες ἥξετ΄ οἴκουσ;   Χορός λέχη δὲ φίλια μονόπεπλος λιποῦσα, Δωρὶς ὡς κόρα, σεμνὰν προσίζουσ΄ οὐκ ἤνυσ΄ ̓́αρτεμιν ἁ τλάμων· ἄγομαι δὲ θανόντ΄ ἰδοῦσ΄ ἀκοίταν τὸν ἐμὸν ἅλιον ἐπὶ πέλαγοσ, πόλιν τ΄ ἀποσκοποῦσ΄, ἐπεὶ νόστιμον ναῦς ἐκίνησεν πόδα καί μ΄ ἀπὸ γᾶς ὥρισεν ̓ιλιάδοσ· τάλαιν΄, ἀπεῖπον ἄλγει,   Χορός τὰν τοῖν Διοσκούροιν ̔ελέναν κάσιν ̓ιδαῖόν τε βούταν αἰνόπαριν κατάρᾳ διδοῦσ΄, ἐπεί με γᾶς ἐκ πατρῴας ἀπώλεσεν ἐξῴκισέν τ΄ οἴκων γάμοσ, οὐ γάμος ἀλλ΄ ἀ- λάστορός τις οἰζύσ· ἃν μήτε πέλαγος ἅλιον ἀπαγάγοι πάλιν, μήτε πα- τρῷον ἵκοιτ΄ ἐς οἶκον.     Πολυμήστωρ ὦ φίλτατ΄ ἀνδρῶν Πρίαμε, φιλτάτη δὲ σύ, ̔εκάβη, δακρύω σ΄ εἰσορῶν πόλιν τε σὴν τήν τ΄ ἀρτίως θανοῦσαν ἔκγονον σέθεν. φεῦ· οὐκ ἔστι πιστὸν οὐδέν, οὔτ΄ εὐδοξία οὔτ΄ αὖ καλῶς πράσσοντα μὴ πράξειν κακῶσ. φύρουσι δ΄ αὐτοὶ θεοὶ πάλιν τε καὶ πρόσω ταραγμὸν ἐντιθέντεσ, ὡς ἀγνωσίᾳ σέβωμεν αὐτούσ. ἀλλὰ ταῦτα μὲν τί δεῖ θρηνεῖν, προκόπτοντ΄ οὐδὲν ἐς πρόσθεν κακῶν; σὺ δ΄, εἴ τι μέμφῃ τῆς ἐμῆς ἀπουσίασ, σχέσ· τυγχάνω γὰρ ἐν μέσοις Θρῄκης ὅροις ἀπών, ὅτ΄ ἦλθες δεῦρ΄· ἐπεὶ δ΄ ἀφικόμην, ἤδη πόδ΄ ἔξω δωμάτων αἴροντί μοι ἐς ταὐτὸν ἥδε συμπίτνει δμωὶς σέθεν λέγουσα μύθουσ, ὧν κλύων ἀφικόμην.   ̔εκάβη αἰσχύνομαί σε προσβλέπειν ἐναντίον, Πολυμῆστορ, ἐν τοιοῖσδε κειμένη κακοῖσ. ὅτῳ γὰρ ὤφθην εὐτυχοῦσ΄, αἰδώς μ΄ ἔχει ἐν τῷδε πότμῳ τυγχάνουσ΄ ἵν΄ εἰμὶ νῦν κοὐκ ἂν δυναίμην προσβλέπειν ὀρθαῖς κόραισ. ἀλλ΄ αὐτὸ μὴ δύσνοιαν ἡγήσῃ σέθεν, Πολυμῆστορ· ἄλλως δ΄ αἴτιόν τι καὶ νόμοσ, γυναῖκας ἀνδρῶν μὴ βλέπειν ἐναντίον.   Πολυμήστωρ καὶ θαῦμά γ΄ οὐδέν. ἀλλὰ τίς χρεία σ΄ ἐμοῦ; τί χρῆμ΄ ἐπέμψω τὸν ἐμὸν ἐκ δόμων πόδα·   ̔εκάβη ἴδιον ἐμαυτῆς δή τι πρὸς σὲ βούλομαι καὶ παῖδας εἰπεῖν σούσ· ὀπάονας δέ μοι χωρὶς κέλευσον τῶνδ΄ ἀποστῆναι δόμων.   Πολυμήστωρ χωρεῖτ΄· ἐν ἀσφαλεῖ γὰρ ἥδ΄ ἐρημία. φίλη μὲν εἶ σύ, προσφιλὲς δέ μοι τόδε στράτευμ΄ ̓αχαιῶν. ἀλλὰ σημαίνειν σὲ χρῆν· τί χρὴ τὸν εὖ πράσσοντα μὴ πράσσουσιν εὖ φίλοις ἐπαρκεῖν; ὡς ἕτοιμός εἰμ΄ ἐγώ.    ̔εκάβη πρῶτον μὲν εἰπὲ παῖδ΄ ὃν ἐξ ἐμῆς χερὸς Πολύδωρον ἔκ τε πατρὸς ἐν δόμοις ἔχεισ, εἰ ζῇ· τὰ δ΄ ἄλλα δεύτερόν σ΄ ἐρήσομαι.   Πολυμήστωρ μάλιστα· τοὐκείνου μὲν εὐτυχεῖς μέροσ.   ̔εκάβη ὦ φίλταθ΄, ὡς εὖ κἀξίως λέγεις σέθεν.   Πολυμήστωρ τί δῆτα βούλῃ δεύτερον μαθεῖν ἐμοῦ;   ̔εκάβη εἰ τῆς τεκούσης τῆσδε . . . μέμνηταί τί μου;   Πολυμήστωρ καὶ δεῦρό γ΄ ὡς σὲ κρύφιος ἐζήτει μολεῖν.   ̔εκάβη χρυσὸς δὲ σῶς ὃν ἦλθεν ἐκ Τροίας ἔχων;   Πολυμήστωρ σῶσ, ἐν δόμοις γε τοῖς ἐμοῖς φρουρούμενοσ.   ̔εκάβη σῶσόν νυν αὐτὸν μηδ΄ ἔρα τῶν πλησίον.   Πολυμήστωρ ἥκιστ΄· ὀναίμην τοῦ παρόντοσ, ὦ γύναι.   ̔εκάβη οἶσθ΄ οὖν ἃ λέξαι σοί τε καὶ παισὶν θέλω;   Πολυμήστωρ οὐκ οἶδα· τῷ σῷ τοῦτο σημανεῖς λόγῳ.   ̔εκάβη ἔστ΄, ὦ φιληθεὶς ὡς σὺ νῦν ἐμοὶ φιλῇ      Πολυμήστωρ τί χρῆμ΄ ὃ κἀμὲ καὶ τέκν΄ εἰδέναι χρεών;   ̔εκάβη χρυσοῦ παλαιαὶ Πριαμιδῶν κατώρυχεσ.   Πολυμήστωρ ταῦτ΄ ἔσθ΄ ἃ βούλῃ παιδὶ σημῆναι σέθεν;   ̔εκάβη μάλιστα, διὰ σοῦ γ΄· εἶ γὰρ εὐσεβὴς ἀνήρ.   Πολυμήστωρ τί δῆτα τέκνων τῶνδε δεῖ παρουσίασ;   ̔εκάβη ἄμεινον, ἢν σὺ κατθάνῃσ, τούσδ΄ εἰδέναι.   Πολυμήστωρ καλῶς ἔλεξασ· τῇδε καὶ σοφώτερον.   ̔εκάβη οἶσθ΄ οὖν ̓αθάνας ̓ιλίας ἵνα στέγαι;   Πολυμήστωρ ἐνταῦθ΄ ὁ χρυσός ἐστι; σημεῖον δὲ τί;   ̔εκάβη μέλαινα πέτρα γῆς ὑπερτέλλουσ΄ ἄνω.   Πολυμήστωρ ἔτ΄ οὖν τι βούλῃ τῶν ἐκεῖ φράζειν ἐμοί;   ̔εκάβη σῶσαί σε χρήμαθ΄ οἷς συνεξῆλθον θέλω.   Πολυμήστωρ ποῦ δῆτα; πέπλων ἐντὸς ἢ κρύψασ΄ ἔχεισ;   ̔εκάβη σκύλων ἐν ὄχλῳ ταῖσδε σῴζεται στέγαισ.   Πολυμήστωρ ποῦ δ΄; αἵδ΄ ̓αχαιῶν ναύλοχοι περιπτυχαί.   ̔εκάβη ἰδίᾳ γυναικῶν αἰχμαλωτίδων στέγαι.   Πολυμήστωρ τἄνδον δὲ πιστὰ κἀρσένων ἐρημία;   ̔εκάβη οὐδεὶς ̓αχαιῶν ἔνδον, ἀλλ΄ ἡμεῖς μόναι. ἀλλ΄ ἕρπ΄ ἐς οἴκουσ· καὶ γὰρ ̓αργεῖοι νεῶν λῦσαι ποθοῦσιν οἴκαδ΄ ἐκ Τροίας πόδα· ὡς πάντα πράξας ὧν σε δεῖ στείχῃς πάλιν ξὺν παισὶν οὗπερ τὸν ἐμὸν ᾤκισας γόνον.   Χορός οὔπω δέδωκασ, ἀλλ΄ ἴσως δώσεις δίκην·     Χορός ἀλίμενόν τις ὡς εἰς ἄντλον πεσὼν λέχριος ἐκπεσῇ φίλας καρδίασ, ἀμέρσας βίοτον. τὸ γὰρ ὑπέγγυον Δίκᾳ καὶ θεοῖσιν οὐ συμπίτνει· ὀλέθριον ὀλέθριον κακόν. ψεύσει σ΄ ὁδοῦ τῆσδ΄ ἐλπὶς ἥ σ΄ ἐπήγαγεν θανάσιμον πρὸς ̔́αιδαν, ἰὼ τάλασ· ἀπολέμῳ δὲ χειρὶ λείψεις βίον.    Πολυμήστωρ ἔσωθεννοταμ αδδιδι ὤμοι, τυφλοῦμαι φέγγος ὀμμάτων τάλασ.   Χορός ἠκούσατ΄ ἀνδρὸς Θρῃκὸς οἰμωγήν, φίλαι;   Πολυμήστωρ ὤμοι μάλ΄ αὖθισ, τέκνα, δυστήνου σφαγῆσ.   Χορός φίλαι, πέπρακται καίν΄ ἔσω δόμων κακά.   Πολυμήστωρ ἀλλ΄ οὔτι μὴ φύγητε λαιψηρῷ ποδί· βάλλων γὰρ οἴκων τῶνδ΄ ἀναρρήξω μυχούσ.   Χορός ἰδού, βαρείας χειρὸς ὁρμᾶται βέλοσ. βούλεσθ΄ ἐπεσπέσωμεν; ὡς ἀκμὴ καλεῖ ̔εκάβῃ παρεῖναι Τρῳάσιν τε συμμάχουσ.   ̔εκάβη ἄρασσε, φείδου μηδέν, ἐκβάλλων πύλασ· οὐ γάρ ποτ΄ ὄμμα λαμπρὸν ἐνθήσεις κόραισ, οὐ παῖδας ὄψῃ ζῶντας οὓς ἔκτειν΄ ἐγώ.   Χορός ἦ γὰρ καθεῖλες Θρῇκα, καὶ κρατεῖσ, ξένον, δέσποινα, καὶ δέδρακας οἷάπερ λέγεισ;   ̔εκάβη ὄψῃ νιν αὐτίκ΄ ὄντα δωμάτων πάρος τυφλὸν τυφλῷ στείχοντα παραφόρῳ ποδί, παίδων τε δισσῶν σώμαθ΄, οὓς ἔκτειν΄ ἐγὼ σὺν ταῖς ἀρίσταις Τρῳάσιν· δίκην δέ μοι δέδωκε. χωρεῖ δ΄, ὡς ὁρᾷσ, ὅδ΄ ἐκ δόμων. ἀλλ΄ ἐκποδὼν ἄπειμι κἀποστήσομαι θυμῷ ῥέοντι Θρῃκὶ δυσμαχωτάτῳ.     Πολυμήστωρ ὤμοι ἐγώ, πᾷ βῶ, πᾷ στῶ, πᾷ κέλσω; τετράποδος βάσιν θηρὸς ὀρεστέρου τιθέμενος ἐπίχειρα κατ΄ ἴχνοσ; ποίαν ἢ ταύταν ἢ τάνδ΄ ἐξαλλάξω, τὰς ἀνδροφόνους μάρψαι χρῄζων ̓ιλιάδασ, αἵ με διώλεσαν; τάλαιναι κόραι τάλαιναι Φρυγῶν, ὦ κατάρατοι, ποῖ καί με φυγᾷ πτώσσουσι μυχῶν; εἴθε μοι ὀμμάτων αἱματόεν βλέφαρον ἀκέσαι΄ ἀκέσαιο τυφλόν, ̔́αλιε, φέγγος ἐπαλλάξασ. ἆ ἆ, σίγα· κρυπτὰν βάσιν αἰσθάνομαι τάνδε γυναικῶν. πᾷ πόδ΄ ἐπᾴξας σαρκῶν ὀστέων τ΄ ἐμπλησθῶ, θοίναν ἀγρίων θηρῶν τιθέμενοσ, ἀρνύμενος λώβαν λύμας ἀντίποιν΄ ἐμᾶσ; ὦ τάλασ. ποῖ πᾷ φέρομαι τέκν΄ ἔρημα λιπὼν Βάκχαις ̔́αιδου διαμοιρᾶσαι, σφακτά, κυσίν τε φοινίαν δαῖτ΄ ἀνή- μερον τ΄ οὐρείαν ἐκβολάν; πᾷ στῶ, πᾷ κάμψω, πᾷ βῶ, ναῦς ὅπως ποντίοις πείσμασιν, λινόκροκον φᾶρος στέλλων, ἐπὶ τάνδε συθεὶς τέκνων ἐμῶν φύλαξ ὀλέθριον κοίταν;    Χορός ὦ τλῆμον, ὥς σοι δύσφορ΄ εἴργασται κακά· δράσαντι δ΄ αἰσχρὰ δεινὰ τἀπιτίμια. δαίμων ἔδωκεν ὅστις ἐστί σοι βαρύσ.     Πολυμήστωρ αἰαῖ, ἰὼ Θρῄκης λογχοφόρον ἔνο- πλον εὔιππον ̓́αρει κάτοχον γένοσ. ἰὼ ̓αχαιοί.  ἰὼ ̓ατρεῖδαι.  βοὰν βοὰν ἀυτῶ, βοάν. ὢ ἴτε· μόλετε πρὸς θεῶν. κλύει τις ἢ οὐδεὶς ἀρκέσει; τί μέλλετε; γυναῖκες ὤλεσάν με, γυναῖκες αἰχμαλωτίδεσ· δεινὰ δεινὰ πεπόνθαμεν. ὤμοι ἐμᾶς λώβασ. ποῖ τράπωμαι, ποῖ πορευθῶ; ἀμπτάμενος οὐράνιον ὑψιπετὲς ἐς μέλαθρον, ̓ωαρίων ἢ Σείριος ἔνθα πυρὸς φλογέας ἀφίη- σιν ὄσσων αὐγάσ, ἢ τὸν ἐς ̓αίδα μελάγχρωτα πορθμὸν ᾄξω τάλασ;    Χορός συγγνώσθ΄, ὅταν τις κρείσσον΄ ἢ φέρειν κακὰ πάθῃ, ταλαίνης ἐξαπαλλάξαι ζόησ.   ̓αγαμέμνων κραυγῆς ἀκούσας ἦλθον· οὐ γὰρ ἥσυχος πέτρας ὀρείας παῖς λέλακ΄ ἀνὰ στρατὸν ̓ηχὼ διδοῦσα θόρυβον· εἰ δὲ μὴ Φρυγῶν πύργους πεσόντας ᾖσμεν ̔ελλήνων δορί, φόβον παρέσχεν οὐ μέσως ὅδε κτύποσ.   Πολυμήστωρ ὦ φίλτατ΄· ᾐσθόμην γάρ, ̓αγάμεμνον, σέθεν φωνῆς ἀκούσασ· εἰσορᾷς ἃ πάσχομεν;   ̓αγαμέμνων ἔα· Πολυμῆστορ· ὦ δύστηνε, τίς σ΄ ἀπώλεσεν; τίς ὄμμ΄ ἔθηκε τυφλὸν αἱμάξας κόρασ, παῖδάς τε τούσδ΄ ἔκτεινεν; ἦ μέγαν χόλον σοὶ καὶ τέκνοισιν εἶχεν ὅστις ἦν ἄρα.   Πολυμήστωρ ̔εκάβη με σὺν γυναιξὶν αἰχμαλωτίσιν ἀπώλεσ΄  οὐκ ἀπώλεσ΄, ἀλλὰ μειζόνωσ.   ̓αγαμέμνων τί φῄσ; σὺ τοὔργον εἴργασαι τόδ΄, ὡς λέγει; σὺ τόλμαν, ̔εκάβη, τήνδ΄ ἔτλης ἀμήχανον;   Πολυμήστωρ ὤμοι, τί λέξεισ; ἦ γὰρ ἐγγύς ἐστί που; σήμηνον, εἰπὲ ποῦ ΄σθ΄, ἵν΄ ἁρπάσας χεροῖν διασπάσωμαι καὶ καθαιμάξω χρόα.   ̓αγαμέμνων οὗτοσ, τί πάσχεισ;   Πολυμήστωρ πρὸς θεῶν σε λίσσομαι, μέθες μ΄ ἐφεῖναι τῇδε μαργῶσαν χέρα.   ̓αγαμέμνων ἴσχ΄· ἐκβαλὼν δὲ καρδίας τὸ βάρβαρον λέγ΄, ὡς ἀκούσας σοῦ τε τῆσδέ τ΄ ἐν μέρει κρίνω δικαίως ἀνθ΄ ὅτου πάσχεις τάδε.   Πολυμήστωρ λέγοιμ΄ ἄν. ἦν τις Πριαμιδῶν νεώτατοσ, Πολύδωροσ, ̔εκάβης παῖσ, ὃν ἐκ Τροίας ἐμοὶ πατὴρ δίδωσι Πρίαμος ἐν δόμοις τρέφειν, ὕποπτος ὢν δὴ Τρωικῆς ἁλώσεωσ. τοῦτον κατέκτειν΄· ἀνθ΄ ὅτου δ΄ ἔκτεινά νιν, ἄκουσον, ὡς εὖ καὶ σοφῇ προμηθίᾳ. ἔδεισα μὴ σοὶ πολέμιος λειφθεὶς ὁ παῖς Τροίαν ἀθροίσῃ καὶ ξυνοικίσῃ πάλιν, γνόντες δ΄ ̓αχαιοὶ ζῶντα Πριαμιδῶν τινα Φρυγῶν ἐς αἶαν αὖθις ἄρειαν στόλον, κἄπειτα Θρῄκης πεδία τρίβοιεν τάδε λεηλατοῦντεσ, γείτοσιν δ΄ εἴη κακὸν Τρώων, ἐν ᾧπερ νῦν, ἄναξ, ἐκάμνομεν.  ̔εκάβη δὲ παιδὸς γνοῦσα θανάσιμον μόρον λόγῳ με τοιῷδ΄ ἤγαγ΄, ὡς κεκρυμμένας θήκας φράσουσα Πριαμιδῶν ἐν ̓ιλίῳ χρυσοῦ· μόνον δὲ σὺν τέκνοισί μ΄ εἰσάγει δόμουσ, ἵν΄ ἄλλος μή τις εἰδείη τάδε. ἵζω δὲ κλίνης ἐν μέσῳ κάμψας γόνυ· πολλαὶ δὲ χεῖρεσ, αἳ μὲν ἐξ ἀριστερᾶσ, αἳ δ΄ ἔνθεν, ὡς δὴ παρὰ φίλῳ, Τρώων κόραι θάκους ἔχουσαι, κερκίδ΄ ̓ηδωνῆς χερὸς ᾔνουν, ὑπ΄ αὐγὰς τούσδε λεύσσουσαι πέπλουσ· ἄλλαι δὲ κάμακα Θρῃκίαν θεώμεναι γυμνόν μ΄ ἔθηκαν διπτύχου στολίσματοσ. ὅσαι δὲ τοκάδες ἦσαν, ἐκπαγλούμεναι τέκν΄ ἐν χεροῖν ἔπαλλον, ὡς πρόσω πατρὸς γένοιντο, διαδοχαῖς ἀμείβουσαι χερῶν· κᾆτ΄ ἐκ γαληνῶν  πῶς δοκεῖσ;  προσφθεγμάτων εὐθὺς λαβοῦσαι φάσγαν΄ ἐκ πέπλων ποθὲν κεντοῦσι παῖδασ, αἳ δὲ πολεμίων δίκην ξυναρπάσασαι τὰς ἐμὰς εἶχον χέρας καὶ κῶλα· παισὶ δ΄ ἀρκέσαι χρῄζων ἐμοῖσ, εἰ μὲν πρόσωπον ἐξανισταίην ἐμόν, κόμης κατεῖχον, εἰ δὲ κινοίην χέρασ, πλήθει γυναικῶν οὐδὲν ἤνυον τάλασ. τὸ λοίσθιον δέ, πῆμα πήματος πλέον, ἐξειργάσαντο δείν΄· ἐμῶν γὰρ ὀμμάτων, πόρπας λαβοῦσαι, τὰς ταλαιπώρους κόρας κεντοῦσιν, αἱμάσσουσιν· εἶτ΄ ἀνὰ στέγας φυγάδες ἔβησαν· ἐκ δὲ πηδήσας ἐγὼ θὴρ ὣς διώκω τὰς μιαιφόνους κύνασ, ἅπαντ΄ ἐρευνῶν τοῖχον ὡς κυνηγέτης βάλλων ἀράσσων. τοιάδε σπεύδων χάριν πέπονθα τὴν σὴν πολέμιόν τε σὸν κτανών, ̓αγάμεμνον. ὡς δὲ μὴ μακροὺς τείνω λόγουσ, εἴ τις γυναῖκας τῶν πρὶν εἴρηκεν κακῶς ἢ νῦν λέγων ἔστιν τις ἢ μέλλει λέγειν, ἅπαντα ταῦτα συντεμὼν ἐγὼ φράσω· γένος γὰρ οὔτε πόντος οὔτε γῆ τρέφει τοιόνδ΄· ὁ δ΄ αἰεὶ ξυντυχὼν ἐπίσταται.   Χορός μηδὲν θρασύνου μηδὲ τοῖς σαυτοῦ κακοῖς τὸ θῆλυ συνθεὶς ὧδε πᾶν μέμψῃ γένοσ. πολλαὶ γὰρ ἡμῶν, αἳ μέν εἰσ΄ ἐπίφθονοι, αἳ δ΄ εἰς ἀριθμὸν τῶν κακῶν πεφύκαμεν.    ̔εκάβη ̓αγάμεμνον, ἀνθρώποισιν οὐκ ἐχρῆν ποτε τῶν πραγμάτων τὴν γλῶσσαν ἰσχύειν πλέον· ἀλλ΄, εἴτε χρήστ΄ ἔδρασε, χρήστ΄ ἔδει λέγειν, εἴτ΄ αὖ πονηρά, τοὺς λόγους εἶναι σαθρούσ, καὶ μὴ δύνασθαι τἄδικ΄ εὖ λέγειν ποτέ. σοφοὶ μὲν οὖν εἰσ΄ οἱ τάδ΄ ἠκριβωκότεσ, ἀλλ΄ οὐ δύνανται διὰ τέλους εἶναι σοφοί, κακῶς δ΄ ἀπώλοντ΄· οὔτις ἐξήλυξέ πω. καί μοι τὸ μὲν σὸν ὧδε φροιμίοις ἔχει· πρὸς τόνδε δ΄ εἶμι καὶ λόγοις ἀμείψομαι· ὃς φῂς ̓αχαιῶν πόνον ἀπαλλάσσων διπλοῦν ̓αγαμέμνονός θ΄ ἕκατι παῖδ΄ ἐμὸν κτανεῖν. ἀλλ΄, ὦ κάκιστε, πρῶτον οὔποτ΄ ἂν φίλον τὸ βάρβαρον γένοιτ΄ ἂν ̔́ελλησιν γένος οὐδ΄ ἂν δύναιτο. τίνα δὲ καὶ σπεύδων χάριν πρόθυμος ἦσθα; πότερα κηδεύσων τινὰ ἢ συγγενὴς ὤν, ἢ τίν΄ αἰτίαν ἔχων; ἢ σῆς ἔμελλον γῆς τεμεῖν βλαστήματα πλεύσαντες αὖθισ; τίνα δοκεῖς πείσειν τάδε; ὁ χρυσόσ, εἰ βούλοιο τἀληθῆ λέγειν, ἔκτεινε τὸν ἐμὸν παῖδα, καὶ κέρδη τὰ σά. ἐπεὶ δίδαξον τοῦτο· πῶσ, ὅτ΄ εὐτύχει Τροία, πέριξ δὲ πύργος εἶχ΄ ἔτι πτόλιν, ἔζη τε Πρίαμος ̔́εκτορός τ΄ ἤνθει δόρυ, τί δ΄ οὐ τότ΄, εἴπερ τῷδ΄ ἐβουλήθης χάριν θέσθαι, τρέφων τὸν παῖδα κἀν δόμοις ἔχων ἔκτεινας ἢ ζῶντ΄ ἦλθες ̓αργείοις ἄγων; ἀλλ΄ ἡνίχ΄ ἡμεῖς οὐκέτ΄ ἐσμὲν ἐν φάει   καπνῷ δ΄ ἐσήμην΄ ἄστυ  πολεμίων ὕπο, ξένον κατέκτας σὴν μολόντ΄ ἐφ΄ ἑστίαν.  πρὸς τοῖσδε νῦν ἄκουσον, ὡς φανῇς κακόσ. χρῆν σ΄, εἴπερ ἦσθα τοῖς ̓αχαιοῖσιν φίλοσ, τὸν χρυσὸν ὃν φῂς οὐ σὸν ἀλλὰ τοῦδ΄ ἔχειν δοῦναι φέροντα πενομένοις τε καὶ χρόνον πολὺν πατρῴας γῆς ἀπεξενωμένοισ· σὺ δ΄ οὐδὲ νῦν πω σῆς ἀπαλλάξαι χερὸς τολμᾷσ, ἔχων δὲ καρτερεῖς ἔτ΄ ἐν δόμοισ. καὶ μὴν τρέφων μὲν ὥς σε παῖδ΄ ἐχρῆν τρέφειν σώσας τε τὸν ἐμόν, εἶχες ἂν καλὸν κλέοσ· ἐν τοῖς κακοῖς γὰρ ἁγαθοὶ σαφέστατοι φίλοι· τὰ χρηστὰ δ΄ αὔθ΄ ἕκαστ΄ ἔχει φίλουσ. εἰ δ΄ ἐσπάνιζες χρημάτων, ὃ δ΄ εὐτύχει, θησαυρὸς ἄν σοι παῖς ὑπῆρχ΄ οὑμὸς μέγασ· νῦν δ΄ οὔτ΄ ἐκεῖνον ἄνδρ΄ ἔχεις σαυτῷ φίλον, χρυσοῦ τ΄ ὄνησις οἴχεται παῖδές τε σοί, αὐτός τε πράσσεις ὧδε. σοὶ δ΄ ἐγὼ λέγω, ̓αγάμεμνον, εἰ τῷδ΄ ἀρκέσεισ, κακὸς φανῇ· οὔτ΄ εὐσεβῆ γὰρ οὔτε πιστὸν οἷς ἐχρῆν, οὐχ ὅσιον, οὐ δίκαιον εὖ δράσεις ξένον· αὐτὸν δὲ χαίρειν τοῖς κακοῖς σὲ φήσομεν τοιοῦτον ὄντα . . . δεσπότας δ΄ οὐ λοιδορῶ.   Χορός φεῦ φεῦ· βροτοῖσιν ὡς τὰ χρηστὰ πράγματα χρηστῶν ἀφορμὰς ἐνδίδωσ΄ ἀεὶ λόγων.   ̓αγαμέμνων ἀχθεινὰ μέν μοι τἀλλότρια κρίνειν κακά, ὅμως δ΄ ἀνάγκη· καὶ γὰρ αἰσχύνην φέρει, πρᾶγμ΄ ἐς χέρας λαβόντ΄ ἀπώσασθαι τόδε. ἐμοὶ δ΄, ἵν΄ εἰδῇσ, οὔτ΄ ἐμὴν δοκεῖς χάριν οὔτ΄ οὖν ̓αχαιῶν ἄνδρ΄ ἀποκτεῖναι ξένον, ἀλλ΄ ὡς ἔχῃς τὸν χρυσὸν ἐν δόμοισι σοῖσ. λέγεις δὲ σαυτῷ πρόσφορ΄ ἐν κακοῖσιν ὤν. τάχ΄ οὖν παρ΄ ὑμῖν ῥᾴδιον ξενοκτονεῖν· ἡμῖν δέ γ΄ αἰσχρὸν τοῖσιν ̔́ελλησιν τόδε. πῶς οὖν σε κρίνας μὴ ἀδικεῖν φύγω ψόγον; οὐκ ἂν δυναίμην. ἀλλ΄ ἐπεὶ τὰ μὴ καλὰ πράσσειν ἐτόλμασ, τλῆθι καὶ τὰ μὴ φίλα.    Πολυμήστωρ οἴμοι, γυναικόσ, ὡς ἔοιχ΄, ἡσσώμενος δούλης ὑφέξω τοῖς κακίοσιν δίκην.   ̓αγαμέμνων οὔκουν δικαίωσ, εἴπερ εἰργάσω κακά;   Πολυμήστωρ οἴμοι τέκνων τῶνδ΄ ὀμμάτων τ΄ ἐμῶν, τάλασ.   ̔εκάβη ἀλγεῖσ· τί δ΄; ἦ ΄μὲ παιδὸς οὐκ ἀλγεῖν δοκεῖσ;   Πολυμήστωρ χαίρεις ὑβρίζουσ΄ εἰς ἔμ΄, ὦ πανοῦργε σύ;   ̔εκάβη οὐ γάρ με χαίρειν χρή σε τιμωρουμένην;   Πολυμήστωρ ἀλλ΄ οὐ τάχ΄, ἡνίκ΄ ἄν σε ποντία νοτὶς     ̔εκάβη μῶν ναυστολήσῃ γῆς ὅρους ̔ελληνίδοσ;   Πολυμήστωρ κρύψῃ μὲν οὖν πεσοῦσαν ἐκ καρχησίων.   ̔εκάβη πρὸς τοῦ βιαίων τυγχάνουσαν ἁλμάτων;   Πολυμήστωρ αὐτὴ πρὸς ἱστὸν ναὸς ἀμβήσῃ ποδί.   ̔εκάβη ὑποπτέροις νώτοισιν ἢ ποίῳ τρόπῳ;   Πολυμήστωρ κύων γενήσῃ πύρσ΄ ἔχουσα δέργματα.   ̔εκάβη πῶς δ΄ οἶσθα μορφῆς τῆς ἐμῆς μετάστασιν;   Πολυμήστωρ ὁ Θρῃξὶ μάντις εἶπε Διόνυσος τάδε.   ̔εκάβη σοὶ δ΄ οὐκ ἔχρησεν οὐδὲν ὧν ἔχεις κακῶν;   Πολυμήστωρ οὐ γάρ ποτ΄ ἂν σύ μ΄ εἷλες ὧδε σὺν δόλῳ.   ̔εκάβη θανοῦσα δ΄ ἢ ζῶσ΄ ἐνθάδ΄ ἐκπλήσω βίον;   Πολυμήστωρ θανοῦσα· τύμβῳ δ΄ ὄνομα σῷ κεκλήσεται     ̔εκάβη μορφῆς ἐπῳδόν, ἢ τί, τῆς ἐμῆς ἐρεῖσ;   Πολυμήστωρ κυνὸς ταλαίνης σῆμα, ναυτίλοις τέκμαρ.   ̔εκάβη οὐδὲν μέλει μοι σοῦ γέ μοι δόντος δίκην.   Πολυμήστωρ καὶ σήν γ΄ ἀνάγκη παῖδα Κασάνδραν θανεῖν.   ̔εκάβη ἀπέπτυσ΄· αὐτῷ ταῦτα σοὶ δίδωμ΄ ἔχειν.   Πολυμήστωρ κτενεῖ νιν ἡ τοῦδ΄ ἄλοχοσ, οἰκουρὸς πικρά.   ̔εκάβη μήπω μανείη Τυνδαρὶς τοσόνδε παῖσ.   Πολυμήστωρ καὐτόν γε τοῦτον, πέλεκυν ἐξάρασ΄ ἄνω.   ̓αγαμέμνων οὗτος σύ, μαίνῃ καὶ κακῶν ἐρᾷς τυχεῖν;   Πολυμήστωρ κτεῖν΄, ὡς ἐν ̓́αργει φόνια λουτρά σ΄ ἀμμένει.   ̓αγαμέμνων οὐχ ἕλξετ΄ αὐτόν, δμῶεσ, ἐκποδὼν βίᾳ;   Πολυμήστωρ ἀλγεῖς ἀκούων;   ̓αγαμέμνων οὐκ ἐφέξετε στόμα;   Πολυμήστωρ ἐγκλῄετ΄· εἴρηται γάρ.   ̓αγαμέμνων οὐχ ὅσον τάχος νήσων ἐρήμων αὐτὸν ἐκβαλεῖτέ που, ἐπείπερ οὕτω καὶ λίαν θρασυστομεῖ; ̔εκάβη, σὺ δ΄, ὦ τάλαινα, διπτύχους νεκροὺς στείχουσα θάπτε· δεσποτῶν δ΄ ὑμᾶς χρεὼν σκηναῖς πελάζειν, Τρῳάδεσ· καὶ γὰρ πνοὰς πρὸς οἶκον ἤδη τάσδε πομπίμους ὁρῶ. εὖ δ΄ ἐς πάτραν πλεύσαιμεν, εὖ δὲ τἀν δόμοις ἔχοντ΄ ἴδοιμεν τῶνδ΄ ἀφειμένοι πόνων.     Χορός ἴτε πρὸς λιμένας σκηνάς τε, φίλαι, τῶν δεσποσύνων πειρασόμεναι μόχθων· στερρὰ γὰρ ἀνάγκη.  