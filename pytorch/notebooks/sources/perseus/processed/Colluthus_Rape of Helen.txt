   νύμφαι Τρωιάδεσ, ποταμοῦ Ξάνθοιο γενέθλη, αἳ πλοκάμων κρήδεμνα καὶ ἱερὰ παίγνια χειρῶν πολλάκι πατρῴῃσιν ἐπὶ ψαμάθοισι λιποῦσαι ἐς χορὸν ̓ιδαίῃσιν ἐπεντύνασθε χορείαισ, δεῦτε, θεμιστοπόλοιο νοήματα μηλοβοτῆρος  εἴπατέ μοι, κελάδοντος ἀπορνύμεναι ποταμοῖο, ἐξ ὀρέων πόθεν ἦλθεν ἀήθεα πόντον ἐλαύνων ἀγνώσσων ἁλὸς ἔργα; τί δὲ χρέος ἔπλετο νηῶν ἀρχεκάκων, ἵνα πόντον ὁμοῦ καὶ γαῖαν ὀρίνῃ βουκόλοσ; ὠγυγίη δὲ τίς ἔπλετο νείκεος ἀρχή,  ὄφρα καὶ ἀθανάτοισι θεμιστεύσωσι νομῆεσ; τίς δὲ δικασπολίη; πόθεν ἔκλυεν οὔνομα νύμφης ̓αργείησ; αὐταὶ γὰρ ἐθηήσασθε μολοῦσαι ̓ιδαίης τρικάρηνον ὑπὸ πρηῶνα Φαλάκρης καὶ Πάριν οἰοπόλοισιν ἐφεδριόωντα θοώκοις  καὶ Χαρίτων βασίλειαν ἀγαλλομένην ̓αφροδίτην. ὣς ὁ μὲν ὑψιλόφοισιν ἐν οὔρεσιν Αἱμονιήων νυμφιδίων Πηλῆος ἀειδομένων ὑμεναίων Ζηνὸς ἐφημοσύνῃσιν ἐῳνοχόει Γανυμήδησ· πᾶσα δὲ κυδαίνουσα θεῶν ἔσπευδε γενέθλη   αὐτοκασιγνήτην λευκώλενον ̓αμφιτρίτησ, Ζεὺς μὲν ἀπ΄ Οὐλύμποιο, Ποσειδάων δὲ θαλάσσησ· ἐκ δὲ Μελισσήεντος ἀπ΄ εὐόδμου ̔ελικῶνος Μουσάων λιγύφωνον ἄγων χορὸν ἦλθεν ̓απόλλων· ϙ9 χρυσείοις ιλ. ϙ9, 40 σερε τρανσποσεδ το πρεξεδε 2ϡ βψ γραεφε. δ΄ ἑκάτερθε τινασσόμενος πλοκάμοισι  40 βότρυς ἀκερσεκόμης ζεφύρῳ στυφελίζετο χαίτησ. τὸν δὲ μεθ΄ ὡμάρτησε κασιγνήτη Διὸς ̔́ηρη. οὐδ΄ αὐτὴ βασίλεια καὶ ἁρμονίης ̓αφροδίτη ἐρχομένη δήθυνεν ἐς ἄλσεα Κενταύροιο. καὶ στέφος ἀσκήσασα γαμήλιον ἤλυθε Πειθώ,  τοξευτῆρος ̓́ερωτος ἐλαφρίζουσα φαρέτρην. καὶ βριαρὴν τρυφάλειαν ἀπὸ κροτάφοιο μεθεῖσα ἐς γάμον ὡμάρτησε γάμων ἀδίδακτος ̓αθήνη. οὐδὲ κασιγνήτη Λητωιὰς ̓απόλλωνος ̓́αρτεμις ἠτίμησε καὶ ἀγροτέρη περ ἐοῦσα.  οἷος δ΄ οὐ κυνέην, οὐ δήιον ἔγχος ἀείρων ἐς δόμον ̔ηφαίστοιο σιδήρεος ἔρχεται ̓́αρησ, τοῖος ἄτερ θώρηκοσ, ἄτερ θηκτοῖο σιδήρου μειδιόων ἐχόρευεν. ἔριν δ΄ ἀγέραστον ἐάσας οὐ Χείρων ἀλέγιζε καὶ οὐκ ἐμπάζετο Πηλεύσ.  ἡ δ΄ ἅτε βησσήεντος ἀποπλαγχθεῖσα νομοῖο πόρτις ἐρημαίῃσιν ἐνὶ ξυλόχοισιν ἀλᾶται φοινήεντι μύωπι, βοῶν ἐλατῆρι, τυπεῖσα· τοῖα βαρυζήλοισιν ̓́ερις πληγῇσι δαμεῖσα πλάζετο μαστεύουσα, θεῶν πῶς δαῖτας ὀρίνοι.  πολλάκι δ΄ εὐλάιγγος ἀπὸ κλισμοῖο θοροῦσα ἵστατο καὶ παλίνορσος ἐφέζετο· χειρὶ δὲ γαίης οὔδεϊ κόλπον ἄραξε καὶ οὐκ ἐφράσσατο πέρην·  ἤθελεν ὀρφναίων γυάλων κληῖδας ἀνεῖσα, ἐκ χθονίων Τιτῆνας ἀναστήσασα βερέθρων  οὐρανὸν ὑψιμέδοντος ἀιστῶσαι Διὸς ἕδρην. ἤθελεν ἠχήεντα πυρὸς πρηστῆρα τινάσσειν, ̔ηφαίστῳ δ΄ ὑπόεικεν ἀμαιμακέτη περ ἐοῦσα, καὶ πυρὸς ἀσβέστοιο καὶ ὀπτευτῆρι σιδήρου. καὶ σακέων βαρύδουπον ἐμήσατο κόμπον ἀράσσειν,  εἴ ποτε δειμαίνοντες ἀναθρῴσκοιεν ἰωήν· ἀλλά καὶ ὁπλοτέρης δολίης ἀνεχάσσατο βουλῆς ̓́αρεα δειμαίνουσα, σιδήρεον ἀσπιδιώτην. ἤδη δ΄ ̔εσπερίδων χρυσέων ἐμνήσατο μήλων· ἔνθεν ̓́ερισ, πολέμοιο προάγγελον ἔρνος ἑλοῦσα  μῆλον, ἀριζήλων ἐφράσσατο δήνεα μόχθων. χειρὶ δὲ δινήσασα μόθου πρωτόσπορον ἀρχὴν ἐς θαλίην ἔρριψε, χορὸν δ΄ ὤρινε θεάων. ̔́ηρη μὲν παράκοιτις ἀγαλλομένη Διὸς εὐνῇ ἵστατο θαμβήσασα καὶ ἤθελε ληίζεσθαι·  πασάων δ΄ ἅτε Κύπρις ἀρειοτέρη γεγαυῖα μῆλον ἔχειν ἐπόθησεν, ὅτι κτέρας ἐστὶν ̓ερώτων· ̔́ηρη δ΄ οὐ μεθέηκε καὶ οὐχ ὑπόεικεν ̓αθήνη. Ζεὺς δὲ θεῶν καὶ νεῖκος ἰδὼν καὶ παῖδα καλέσσας τοῖον ὑφεδρήσσοντα προσέννεπεν ̔ερμάωνα·  εἴ τινά που Ξάνθοιο παρ΄ ̓ιδαίοιο ῥεέθροις παῖδα Πάριν Πριάμοιο, τὸν ἀγλαὸν ἡβητῆρα, Τροίης βουκολέοντα κατ΄ οὔρεα, τέκνον, ἀκούεισ, κείνῳ μῆλον ὄπαζε· διακρίνειν δὲ θεάων  κέκλεο καὶ βλεφάρων ξυνοχὴν καὶ κύκλα προσώπων.  ἡ δὲ διακρινθεῖσα φέρειν περίπυστον ὀπώρην κάρτος ἀρειοτέρης ἐχέτω καὶ κόσμον ̓ερώτων. ὣς ὁ μὲν ̔ερμάωνι πατὴρ ἐπέτελλε Κρονίων· αὐτὰρ ὁ πατρῴῃσιν ἐφημοσύνῃσι πιθήσας εἰς ὁδὸν ἡγεμόνευε καὶ οὐκ ἀμέλησε θεάων.  πᾶσα δὲ λωιτέρην καὶ ἀμείνονα δίζετο μορφήν. Κύπρις μὲν δολόμητις ἀναπτύξασα καλύπτρην λαὶ περόνην θυόεντα σο ινφεριορ μσσ., μακινγ θυόεντα φεμινινε; πτερὸν ̔??̓θυνθέντα Μ. διαστήσασα κομάων χρυσῷ μὲν πλοκάμουσ, χρυσῷ δ΄ ἐστέψατο χαίτην. τοῖα δὲ παῖδας ̓́ερωτας ἀνηΰτησεν ἰδοῦσα·  ἐγγὺς ἀγών, φίλα τέκνα· περιπτύξασθε τιθήνην. σήμερον ἀγλαΐαι με διακρίνουσι προσώπων· δειμαίνω, τίνι μῆλον ὁ βουκόλος οὗτος ὀπάσσει. ̔́ηρην μὲν Χαρίτων ἱερὴν ἐνέπουσι τιθήνην, φασὶ δὲ κοιρανίην μεθέπειν καὶ σκῆπτρα φυλάσσειν·  καὶ πολέμων βασίλειαν ἀεὶ καλέουσιν ̓αθήνην· μούνη Κύπρις ἄναλκις ἔην θεόσ. οὐ βασιλήων κοιρανίην, οὐκ ἔγχος ἀρήιον, οὐ βέλος ἕλκω. ἀλλὰ τί δειμαίνω περιώσιον ἀντὶ μὲν αἰχμῆς ὡς θοὸν ἔγχος ἔχουσα μελίφρονα δεσμὸν ἐρώτων;  κεστὸν ἔχω καἰ κέντρον ἄγω καὶ τόξον ἀείρω, κεστόν, ὅθεν φιλότητος ἐμῆς ἐμὸν οἶστρον ἑλοῦσαι πολλάκις ὠδίνουσι καὶ οὐ θνῄσκουσι γυναῖκεσ. τοῖον ἐφεσπομένη ῥοδοδάκτυλος ἔννεπε Κύπρισ. οἱ δ΄ ἄρα μητρῴης ἐρατῆς ἀίοντες ἐφετμῆς  φοιτητῆρες ̓́ερωτες ἐπερρώοντο τιθήνῃ. ἄρτι μὲν ̓ιδαίην ὑπερέδραμον οὔρεος ἄκρην, ἔνθα λιθοκρήδεμνον ὑπὸ πρηῶνος ἐρίπνην κουρίζων ἐνόμευε Πάρις πατρώια μῆλα.  ποιμαίνων δ΄ ἑκάτερθεν ἐπὶ προχοῇσιν ἀναύρου  νόσφι μέν ἀγρομένων ἀγέλην πεμπάζετο ταύρων, νόσφι δὲ βοσκομένων διεμέτρεε πώεα μήλων· καί τις ὀρεσσαύλοιο δορὴ μετόπισθε χιμαίρης ἐκκρεμὲς ᾐώρητο καὶ αὐτῶν ἥπτετο μηρῶν, ποιμενίη δ΄ ἀπέκειτο, βοῶν ἐλάτειρα, καλαῦροψ,  τοῖος ἐπεὶ σύριγγοσ, ἐς ἤθεα βαιὸν ὁδεύων, ἀγροτέρων καλάμων λιγυρὴν ἐδίωκεν ἀοιδήν· πολλάκι δ΄ οἰοπόλοισιν ἐνὶ σταθμοῖσιν ἀείδων καὶ ταύρων ἀμέλησε καὶ οὐκ ἐμπάζετο μήλων· ἔνθεν ἔχων σύριγγα κατ΄ ἤθεα καλὰ νομήων  Πανὶ καὶ ̔ερμάωνι φίλην ἀνεβάλλετο μολπήν· οὐ κύνες ὠρύοντο καὶ οὐ μυκήσατο ταῦροσ, μούνη δ΄ ἠνεμόεσσα, βοῆς ἀδίδακτος ἐοῦσα, ̓ιδαίων ὀρέων ἀντίθροος ἴαχεν ̓ηχώ. ταῦροι δὲ χλοερῆς κεκορηότες ὑψόθι ποίησ,  κεκλιμένοι βαρύγουνον ἐπ΄ ἰσχίον εὐνάζοντο. ὣς ὁ μὲν ὑψορόφοιο φυτῶν ὑπένερθε καλύπτρης τηλόθεν ̔ερμάωνα διάκτορον εἶδε λιγαίνων. δειμαίνων δ΄ ἀνόρουσε, θεῶν δ΄ ἀλέεινεν ὀπωπήν· καὶ χορὸν εὐκελάδων δονάκων ἐπὶ φηγὸν ἐρείσας  μήπω πολλὰ καμοῦσαν ἑὴν ἀνέκοπτεν ἀοιδήν. τοῖα δὲ δειμαίνοντα θέσκελος ̔ερμῆσ· γαῦλον ἀπορρίψας καὶ πώεα καλὰ μεθήσας δεῦρο θεμιστεύσειας ἐπουρανίῃσι δικάζων· δεῦρο διακρίνων προφερέστερον εἶδος ὀπωπῆς  φαιδροτέρῃ τόδε μῆλον, ἐπήρατον ἔρνοσ, ὀπάσσαισ. τοῖον ἀνηΰτησεν· ὁ δ΄ ἤπιον ὄμμα τανύσσας ἦκα διακρίνειν πειρήσατο κάλλος ἑκάστησ. δέρκετο μὲν γλαυκῶν βλεφάρων σέλασ, ἔδρακε δειρὴν χρυσῷ δαιδαλέην, ἐφράσσατο κόσμον ἑκάστης   καὶ πιέρνης μετόπισθε καὶ αὐτῶν ἴχνια ταρσῶν. χειρῶν μειδιόωντα δίκης προπάροιθεν ἑλοῦσα τοῖον ̓αλεξάνδρῳ μυθήσατο μῦθον ̓αθήνη· δεῦρο, τέκος Πριάμοιο, Διὸς παράκοιτιν ἐάσας καὶ θαλάμων βασίλειαν ἀτιμήσας ̓αφροδίτην  ἠνορέης ἐπίκουρον ἐπαινήσειας ̓αθήνην. φασί σε κοιρανέειν καὶ Τρώιον ἄστυ φυλάσσειν· δεῦρό σε τειρομένοισι σαόπτολιν ἀνδράσι θήσω, μή ποτέ σοι βαρύμηνις ἐπιβρίσειεν ̓ενυώ. πείθεο, καὶ πολέμους τε καὶ ἠνορέην σε διδάξω.  ὣς ἡ μὲν πολύμητις ἀνηΰτησεν ̓αθήνη. τοῖα δ΄ ὑποβλήδην λευκώλενος ἔννεπεν ̔́ηρη· εἴ με διακρίνων προφερέστερον ἔρνος ὀπάσσῃσ, πάσης ἡμετέρης ̓ασίης ἡγήτορα θήσω. ἔργα μόθων ἀθέριζε· τί γὰρ πολέμων βασιλῆι;  κοίρανος ἰφθίμοισι καὶ ἀπτολέμοισι κελεύει. οὐκ αἰεὶ θεράποντες ἀριστεύουσιν ̓αθήνησ· ὠκύμοροι θνῄσκουσιν ὑποδρηστῆρες ̓ενυοῦσ. τοίην κοιρανίην πρωτόθρονος ὤπασεν ̔́ηρη. ἡ δ΄ ἑανὸν βαθύκολπον, ἐς ἠέρα γυμνώσασα  κόλπον, ἀνῃώρησε καὶ οὐκ ᾐδέσσατο Κύπρισ. χειρὶ δ΄ ἐλαφρίζουσα μελίφρονα δεσμὸν ἐρώτων στῆθος ἅπαν γύμνωσε καὶ οὐκ ἐμνήσατο μαζῶν. τοῖα δὲ μειδιόωσα προσέννεπε μηλοβοτῆρα· δέξό με καὶ πολέμων ἐπιλήθεο, δέχνυσο μορφὴν  ἡμετέρην καὶ σκῆπτρα καὶ ̓ασίδα κάλλιπε γαῖαν. ἔργα μόθων οὐκ οἶδα· τί γὰρ σακέων ̓αφροδίτῃ; ἀγλαΐῃ πολὺ μᾶλλον ἀριστεύουσι γυναῖκεσ. ἀντὶ μὲν ἠνορέης ἐρατὴν παράκοιτιν ὀπάσσω,  ἀντὶ δὲ κοιρανίης ̔ελένης ἐπιβήσεο λέκτρων·  νυμφίον ἀθρήσει σε μετὰ Τροίην Λακεδαίμων οὔπω μῦθος ἔληγεν, ὁ δ΄ ἀγλαὸν ὤπασε μῆλον, ἀγλαΐης ἀνάθημα, μέγα κτέρας ̓αφρογενείῃ, φυταλιὴν πολέμοιο, κακὴν πολέμοιο γενέθλην. χειρὶ δὲ μῆλον ἔχουσα τόσην ἀνενείκατο φωνὴν  ̔́ηρην κερτομέουσα καὶ ἀντιάνειραν ̓αθήνην· εἴξατέ μοι πολέμοιο συνήθεεσ, εἴξατε νίκησ. ἀγλαΐην ἐφίλησα, καὶ ἀγλαΐη με διώκει. φασί σε, μῆτερ ̓́αρηοσ, ὑπ΄ ὠδίνεσσιν ἀέξειν ἠυκόμων Χαρίτων ἱερὸν χορόν· ἀλλά σε πᾶσαι  σήμερον ἠρνήσαντο, καὶ οὐ μίαν εὗρες ἀρωγόν. οὐ σακέων βασίλεια καὶ οὐ πυρός ἐσσι τιθήνη· οὔ σοι ̓́αρης ἐπάρηξε, καὶ εἰ δορὶ μαίνεται ̓́αρησ, οὐ φλόγες ̔ηφαίστοιο, καὶ εἰ φλογὸς ἆσθμα λοχεύει. οἶα δὲ κυδιάεις ἀνεμώλιοσ, ̓ατρυτώνη,  ἣν γάμος οὐκ ἔσπειρε καὶ οὐ μαιώσατο μήτηρ, ἀλλὰ σιδηρείη σε τομὴ καὶ ῥίζα σιδήρου πατρῴων ἀλόχευτον ἀνεβλάστησε καρήνων. οἶα δὲ χαλκείοισι καλυψαμένη χρόα πέπλοις καὶ φεύγεις φιλότητα καὶ ̓́αρεος ἔργα διώκεισ,  ἁρμονίης ἀδίδακτοσ, ὁμοφροσύνης ἀδαήμων. ἀγνώσσεισ, ὅτι μᾶλλον ἀνάλκιδές εἰσιν ̓αθῆναι τοῖαι, κυδαλίμοισιν ἀγαλλόμεναι πολέμοισι, κεκριμένων μελέων οὔτ΄ ἄρσενες οὔτε γυναῖκεσ; τοῖον ἐφυβρίζουσα προσέννεπε Κύπρις ̓αθήνην,  ὣς ἡ μὲν πτολίπορθον ἀέθλιον ἔλλαχε μορφῆς  ̔́ηρην ἐξελάσασα καὶ ἀσχαλόωσαν ̓αθήνην· ἱμείρων δ΄ ὑπ΄ ἔρωτι καὶ ἣν οὐκ εἶδε διώκων, Δύσπαρις ἀθροίσας ἐπὶ δάσκιον ἤγαγεν ὕλην ἀνέρας ἐργοπόνοιο δαήμονας ̓ατρυτώνησ.  ἔνθα πολυπ0ρέμνοιο δαϊζόμεναι δρύες ̓́ιδης ἤριπον ἀρχεκάκοιο περιφροσύνῃσι Φερέκλου, ὅς τότε μαργαίνοντι χαριζόμενος βασιλῆι νῆας ̓αλεξάνδρῳ δρυτόμῳ τεκτήνατο χαλκῷ. αὐτῆμαρ προβέβουλε καὶ αὐτῆμαρ κάμε νῆασ,  νῆας δ΄ οὐκ ἐνόησε καὶ οὐκ ἤσκησεν ̓αθήνη. ἄρτι μὲν ̓ιδαίων ὀρέων ἠλλάξατο πόντον καὶ λεχέων ἐπίκουρον ἐφεσπομένην ̓αφροδίτην πολλάκις ἀκταίοισιν ἱλασσάμενος θυέεσσιν ἔπλεεν ̔ελλήσποντον ἐπ΄ εὐρέα νῶτα θαλάσσησ,  τῷ δὲ πολυτλήτων σημήια φαίνετο μόχθων. κυανέη μὲν ὕπερθεν ἀναθρώσκουσα θάλασσα οὐρανὸν ὀρφναίων ἑλίκων ἐζώσατο δεσμῷ εἶθαρ ἀμιχθαλόεντος ἀπ΄ ἠέρος ὄμβρον ἱεῖσα, ἐκλύσθη δέ τε πόντος ἐρεσσομένων ἐρετάων.  τόφρα δὲ Δαρδανίην καὶ Τρώιον οὖδας ἀμείψας ̓ισμαρίδος μεθέηκε παραπλώων στόμα λίμνησ, αἶψα δὲ Θρηικίοιο μετ΄ οὔρεα Παγγαίοιο Φυλλίδος ἀντέλλοντα φιλήνορος ἔδρακε τύμβον  καὶ δρόμον ἐννεάκυκλον ἀλήμονος εἶδε κελεύθου,  ἔνθα διαστείχουσα κινύρεο, Φυλλίσ, ἀκοίτην δεχνυμένη παλίνορσον ἀπήμονα Δημοφόωντα, ὁππότε νοστήσειεν ̓αθηναίης ἀπὸ δήμων. τῷ δὲ βαθυκλήροιο διὰ χθονὸς Αἱμονιήων ἐξαπίνης ἀνέτελλεν ̓αχαιίδος ἄνθεα γαίησ,  Φθίη βωτιάνειρα καὶ εὐρυάγυια Μυκήνη. ἔνθεν ἀνερχομένοιο παρ΄ εἰαμενὰς ̓ερυμάνθου Σπάρτην καλλιγύναικα, φίλην πόλιν ̓ατρείωνοσ, κεκλιμένην ἐνόησεν ἐπ΄ Εὐρώταο ῥεέθροισ. ἄγχι δὲ ναιομένην ὑπὸ δάσκιον οὔρεος ὕλην  γείτονα παπταίνων ἐρατὴν θηεῖτο Θεράπνην. οὔπω κεῖθεν ἔην δολιχὸς πλόοσ, οὐδέ γαλήνης δηρὸν ἐρεσσομένων ἠκούετο δοῦπος ἐρετμῶν, καὶ χθονὸς εὐκόλποισιν ἐπ΄ ἠιόνεσσι βαλόντες πείσματα νηὸς ἔδησαν, ὅσοις ἁλὸς ἔργα μεμήλει.  αὐτὰρ ὁ χιονέοιο λοεσσάμενος ποταμοῖο ᾤχετο φειδομένοισιν ἐπ΄ ἴχνεσιν ἴχνος ἐρείδων, μὴ πόδες ἱμερόεντες ὑποχραίνοιντο κονίησ, μὴ πλοκάμων κυνέῃσιν ἐπιβρίσαντες ἐθείρας ὀξύτερον σπεύδοντος ἀναστέλλοιεν ἀῆται.  ἄρτι μὲν αἰπύδμητα φιλοξείνων ναετήρων δώματα παπταίνων καὶ γείτονας ἐγγύθι νηοὺς ἄστεος ἀγλαΐην διεμέτρεεν, ἔνθα μὲν αὐτῆς χρύσεον ἐνδαπίης θηεύμενος εἶδος ̓αθήνησ, ἔνθα δὲ Καρνείοιο φίλον κτέρας ̓απόλλωνος  οἶκον ̓αμυκλαίοιο παραγνάμψας ̔υακίνθου, ὅν ποτε κουρίζοντα σὺν ̓απόλλωνι νοήσας δῆμος ̓αμυκλαίων ἠγάσσατο, μὴ Διὶ Λητὼ  κυσαμένη καὶ τοῦτον ἀνήγαγεν· αὐτὰρ ̓απόλλων οὐκ ἐκάη Ζεφύρῳ ζηλήμονι παῖδα φυλάσσων.  γαῖα δὲ δακρύσαντι χαριζομένη βασιλῆι ἄνθος ἀνηέξησε, παραίφασιν ̓απόλλωνοσ, ἄνθος ἀριζήλοιο φερώνυμον ἡβητῆροσ. ἤδη δ΄ ἀγχιδόμοισιν ἐπ΄ ̓ατρείδαο μελάθροις ἵστατο θεσπεσίῃσιν ἀγαλλόμενος χαρίτεσσιν.  οὐ Διὶ τοῖον ἔτικτεν ἐπήρατον υἷα Θυώνη· ἱλήκοισ, Διόνυσε· καὶ εἰ Διός ἐσσι γενέθλησ, καλὸς ἔην καὶ καὶ κεῖνος ἐπ΄ ἀγλαΐῃσι προσώπων. ἡ δὲ φιλοξείνων θαλάμων κληῖδας ἀνεῖσα  ἐξαπίνης ̔ελένη μετεκίαθε δώματος αὐλὴν  καὶ θαλερῶν προπάροιθεν ὀπιπεύουσα θυράων ὡς ἴδεν, ὣς ἐκάλεσσε καὶ ἐς μυχὸν ἤγαγεν οἴκου καί μιν ἐφεδρήσσειν νεοπηγέος ὑψόθεν ἕδρης ἀργυρέης ἐπέτελλε· κόρον δ΄ οὐκ εἶχεν ὀπωπῆς ἄλλοτε δὴ χρύσειον ὀισαμένη Κυθερείης  κοῦρον ὀπιπεύειν θαλαμηπόλονὀψὲ δ΄ ἀνέγνω, ὡς οὐκ ἔστιν ̓́ερωσ· βελέων δ΄ οὐκ εἶδε φαρέτρην πολλάκι δ΄ ἀγλαΐῃσιν ἐυγλήνοισι προσώπων παπταίνειν ἐδόκευε τὸν ἡμερίδων βασιλῆα· ἀλλ΄ οὐχ ἡμερίδων θαλερὴν ἐδόκευεν ὀπώρην  πεπταμένην χαρίεντος ἐπὶ ξυνοχῇσι καρήνου. ὀψὲ δὲ θαμβήσασα τόσην ἀνενείκατο φωνήν· ξεῖνε, πόθεν τελέθεισ; ἐρατὸν γένος εἰπὲ καὶ ἡμῖν. ἀγλαΐην μὲν ἔοικας ἀριζήλῳ βασιλῆι,  ἀλλὰ τεὴν οὐκ οἶδα παρ΄ ̓αργείοισι γενέθλην.  πᾶσαν Δευκαλίωνος ἀμύμονος οἶδα γενέθλην· οὐ Πύλον ἠμαθόεσσαν ἔχεισ, Νηλήιον οὖδασ, ̓αντίλοχον δεδάηκα, τεὴν δ΄ οὐκ εἶδον ὀπωπὴν οὐ Φθίην χαρίεσσαν, ἀριστήων τροφὸν ἀνδρῶν· οἶδα περικλήιστον ὅλον γένος Αἰακιδάων,  ἀγλαΐην Πηλῆοσ, ἐυκλείην Τελαμῶνοσ, ἤθεα Πατρόκλοιο καὶ ἠνορέην ̓αχιλῆοσ. τοῖα Πάριν ποθέουσα λιγύθροος ἔννεπε νύμφη· αὐτὰρ ὁ μειλιχίην ἠμείβετο γῆρυν ἀνοίξασ· εἴ τινά που Φρυγίης ἐνὶ πείρασι γαῖαν ἀκούεισ,  ̓́ιλιον, ἣν πύργωσε Ποσειδάων καὶ ̓απόλλων· εἴ τινά που πολύολβον ἐνὶ Τροίῃ βασιλῆα ἔκλυες εὐώδινος ἀπὸ Κρονίδαο γενέθλησ· ἔνθεν ἀριστεύων ἐμφύλια πάντα διώκω. εἰμί, γύναι, Πριάμοιο πολυχρύσου φίλος υἱόσ,  εἰμὶ δὲ Δαρδανίδησ· ὁ δὲ Δάρδανος ἐκ Διὸς ἦεν, ᾧ καὶ ἀπ΄ Οὐλύμποιο θεοὶ ξυνήονες ἀνδρῶν πολλάκι θητεύουσι καὶ ἀθάνατοί περ ἐόντεσ· ὧν ὁ μὲν ἡμετέρης δωμήσατο τείχεα πάτρησ, τείχεα μαρμαίροντα, Ποσειδάων καὶ ̓απόλλων.  αὐτὰρ ἐγώ, βασίλεια, δικασπόλος εἰμὶ θεάων· καὶ γὰρ ἀκηχεμένῃσιν ἐπουρανίῃσι δικάζων Κύπριδος ἀγλαΐην καὶ ἐπήρατον ᾔνεσα μορφήν, ἡ δὲ περικλήιστον, ἐμῶν ἀντάξιον ἔργων, νύμφην ἱμερόεσσαν ἐμοὶ κατένευσεν ὀπάσσαι,  ἣν ̔ελένην ἐνέπουσι, κασιγνήτην ̓αφροδίτησ, ἧς ἕνεκεν τέτληκα καὶ οἴδματα τόσσα περῆσαι. δεῦρο γάμον κεράσωμεν, ἐπεὶ Κυθέρεια κελεύει· μή με καταισχύνειασ, ἐμὴν μὴ Κύπριν ἐλέγξῃσ.  οὐκ ἐρέω· τί δὲ τόσσον ἐπισταμένην σε διδάξω;  οἶσθα γάρ, ὡς Μενέλαος ἀνάλκιδός ἐστι γενέθλησ· οὐ τοῖαι γεγάασιν ἐν ̓αργείοισι γυναῖκεσ, καὶ γὰρ ἀκιδνοτέροισιν ἀεξόμεναι μελέεσσιν ἀνδρῶν εἶδος ἔχουσι, νόθοι δ΄ ἐγένοντο γυναῖκεσ. ἔννεπεν· ἡ δ΄ ἐρόεσσαν ἐπὶ χθονὶ πῆξεν ὀπωπὴν  δηρὸν ἀμηχανέουσα καὶ οὐκ ἠμείβετο νύμφη. ὀψὲ δὲ θαμβήσασα τόσην ἀνενείκατο φωνήν· ἀτρεκέωσ, ὦ ξεῖνε, τεῆς ποτε πυθμένα πάτρης τὸ πρὶν ἐδωμήσαντο Ποσειδάων καὶ ̓απόλλων; ἤθελον ἀθανάτων δαιδάλματα κεῖνα νοῆσαι  καὶ νομὸν οἰοπόλοιο λιγύπνοον ̓απόλλωνοσ, ἔνθα θεοδμήτοισι παρὰ προθύροισι πυλάων πολλάκις εἰλιπόδεσσιν ἐφέσπετο βουσὶν ̓απόλλων. ἀγρέο νῆν Σπάρτηθεν ἐπὶ Τροίην με κομίζων. ἕψομαι, ὡς Κυθέρεια γάμων βασίλεια κελεύει.  οὐ τρομέω Μενέλαον, ὅταν Τροίη με νοήσῃ· τοίην συνθεσίην καλλίσφυρος ἔννεπε νύμφη. νὺξ δέ, πόνων ἄμπαυμα μετ΄ ἠελίοιο κελεύθουσ, ὕπνον ἐλαφρίζουσα, παρήορον ὤπασεν ἠῶ ἀρχομένην· δοιὰς δὲ πύλας ὤιξεν ὀνείρων,  τὴν μὲν ἀληθείησκεράων ἀπελάμπετο κόσμος ἔνθεν ἀναθρῴσκουσι θεῶν νημερτέες ὀμφαί, τὴν δὲ δολοφροσύνησ, κενεῶν θρέπτειραν ὀνείρων. αὐτὰρ ὁ ποντοπόρων ̔ελένην ἐπὶ σέλματα νηῶν ἐκ θαλάμων ἐκόμισσε φιλοξείνου Μενελάου,  κυδιόων δ΄ ὑπέροπλον ὑποσχεσίῃ Κυθερείης φόρτον ἄγων ἔσπευδεν ἐς ̓́ιλιον ἰωχμοῖο. ̔ερμιόνη δ΄ ἀνέμοισιν ἀπορρίψασα καλύπτρην ἱσταμένης πολύδακρυς ἀνέστενεν ἠριγενείησ,  πολλάκι δ΄ ἀμφιπόλους θαλάμων ἔκτοσθε λαβοῦσα,  ὀξύτατον βοόωσα τόσην ἀνενείκατο φωνήν· παῖδεσ, πῆ με λιποῦσα πολύστονον ᾤχετο μήτηρ, ἣ χθιζόν σὺν ἐμοὶ θαλάμων κληῖδας ἑλοῦσα ἔδραθεν ὑπνώουσα καὶ ἐς μίαν ἤλυθεν εὐνήν; ἔννεπε δακρυχέουσα, συνωδύροντο δὲ παῖδεσ.  ἀγρόμεναι δ΄ ἑκάτερθεν ἐπὶ προθύροισιν ἐρύκειν ̔ερμιόνην στενάχουσαν ἐπειρήσαντο γυναῖκεσ· τέκνον ὀδυρομένη, γόον εὔνασον. ̓́ωιετο μήτηρ, νοστήσει παλίνορσοσ· ἔτι κλαίουσα νοήσεισ. οὐχ ὁράᾳσ; γοεραί μὲν ἐπιμύουσιν ὀπωπαί,  πυκνὰ δὲ μυρομένης θαλεραὶ μινύθουσι παρειαί. ἦ τάχα νυμφάων ἐς ὁμήγυριν ἀγρομενάων ἤλυθεν, ἰθείης δὲ παραπλάζουσα κελεύθου ἵσταται ἀσχαλόωσα, καὶ ἐς λειμῶνα μολοῦσα ὡράων δροσόεντος ὑπὲρ πεδίοιο θαάσσει,  ἢ χρόα πατρῴοιο λοεσσομένη ποταμοῖο ᾤχετο καὶ δήθυνεν ἐπ΄ Εὐρώταο ῥεέθροισ. τοῖα δὲ δακρύσασα πολύστονος ἔννεπε κούρη· οἶδεν ὄροσ, ποταμῶν ἐδάη ῥόον, οἶδε κελεύθους ἐς ῥόδον, ἐς λειμῶνα· τί μοι φθέγγεσθε, γυναῖκεσ;  ἀστέρες ὑπνώουσι, καὶ ἐν σκοπέλοισιν ἰαύει· ἀστέρες ἀντέλλουσι, καὶ οὐ παλίνορσος ἱκάνει. μῆτερ ἐμή, τίνα χῶρον ἔχεισ; τίνα δ΄ οὔρεα ναίεισ; πλαζομένην θῆρές σε κατέκτανον; ἀλλὰ καὶ αὐτοὶ θῆρες ἀριζήλοιο Διὸς τρομέουσι γενέθλην  ἤριπες ἐξ ὀχέων χθαμαλῆς ἐπὶ νῶτα κονίης σὸν δέμας οἰοπόλοισιν ἐνὶ δρυμοῖσι λιποῦσα; ἀλλὰ πολυπρέμνων ξυλόχων ὑπὸ δάσκιον ὕλην δένδρεα παπτήνασα καὶ αὐτῶν μέχρι πετήλων σὸν δέμας οὐκ ἐνόησα· καὶ οὐ νεμεσίζομαι ὕλῃ.   μὴ διεροῖς στονόεντος ἐπ΄ Εὐρώταο ῥεέθροις νηχομένην ἐκάλυψεν ὑποβρυχίην σε γαλήνη; ἀλλὰ καὶ ἐν ποταμοῖσι καὶ ἐν πελάγεσσι θαλάσσης νηιάδες ζώουσι καὶ οὐ κτείνουσι γυναῖκασ. ὣς ἡ μὲν στενάχιζεν· ἀνακλίνουσα δὲ δειρὴν  ὕπνον ἔπνει, θανάτοιο συνέμπορον· ἦ γὰρ ἐτύχθη ἄμφω ἀναγκαίη ξυνήια πάντα λαχόντε ἔργα παλαιοτέροιο κασιγνήτοιο διώκειν. ἔνθεν ἀκηχεμένοισι βαρυνόμεναι βλεφάροισι πολλάκις ὑπνώουσιν, ὅτε κλαίουσι, γυναῖκεσ.  ἡ μὲν ἀλητεύουσα δολοφροσύνῃσιν ὀνείρων μητέρα παπταίνειν ὠίσατο, τοῖα δὲ κούρη ἴαχε θαμβήσασα καὶ ἀχνυμένη περ ἐοῦσα· χθιζὸν ὀδυρομένην με δόμων ἔκτοσθε φυγοῦσα κάλλιπες ὑπνώουσαν ὑπὲρ λεχέων γενετῆροσ.  ποῖον ὄρος μεθέηκα; τίνας προλέλοιπα κολώνασ; οὕτω καλλικόμοιο μεθ΄ ἁρμονίην ̓αφροδίτην ̓αφροδίτησ; τοῖα δὲ φωνήσασα προσέννεπε Τυνδαρεώνη· τέκνον ἀκηχεμένη, μὴ μέμφεο δεινὰ παθούσῃ·  ὁ χθιζός με μολών ἀπατήλιος ἥρπασεν ἀνήρ.  ἔννεπεν. ἡ δ΄ ἀνόρουσε καὶ οὐχ ὁρόωσα τιθήνην ὀξυτέρῃ πολὺ μᾶλλον ἀνεβρυχήσατο φωνῇ· ἠερίησ, ὄρνιθεσ, ἐύπτερα τέκνα γενέθλησ, εἴπατε νοστήσαντες ἐπὶ Κρήτην Μενελάῳ· χθιζὸν ἐπὶ Σπάρτην τις ἀνὴρ ἀθεμίστιος ἐλθὼν  ἀγλαΐην ξύμπασαν ἑῶν ἀλάπαξε μελάθρων. ὣς ἡ μὲν πολύδακρυς ἐς ἠέρα φωνήσασα, μητέρα μαστεύουσα, μάτην ἐπλάζετο κούρη. καὶ Κικόνων πτολίεθρα καὶ Αἰολίδος πόρον ̔́ελλης  Δαρδανίης λιμένεσσιν ὁ νυμφίος ἤγαγε νύμφην.  πυκνὰ δὲ τίλλε κόμην, χρυσέην δ΄ ἔρριψε καλύπτρην Κασσάνδρη νεόφοιτον ἀπ΄ ἀκροπόληος ἰδοῦσα. Τροίη δ΄ ὑψιδόμων πυλέων κληῖδας ἀνεῖσα δέξατο νοστήσαντα τὸν ἀρχέκακον πολιήτην. 