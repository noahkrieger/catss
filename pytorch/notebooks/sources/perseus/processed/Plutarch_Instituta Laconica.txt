    τῶν  εἰσιόντων εἰς τὰ  συσσίτια  ἑκάστῳ  δεικνύων ὁ  πρεσβύτατος τὰς  θύρασ,  διὰ  τούτων φησὶν οὐδεὶς  ἐξέρχεται  λόγοσ.    δοκιμαζομένου μάλιστα παρ΄ αὐτοῖς τοῦ  μέλανος   λεγομένου  ζωμοῦ,  ὥστε μὴ  κρεαδίου  δεῖσθαι τοὺς πρεσβυτέρουσ,  παραχωρεῖν δὲ τοὺς νεανίσκουσ,  λέγεται  Διονύσιος ὁ τῆς  Σικελίασ;  τύραννος  τούτου χάριν  Λακωνικὸν μάγειρον  πρίασθαι καὶ προστάξαι  σκευάσαι  αὐτῷ  μηδενὸς  φειδόμενον  ἀναλώματοσ·   ἔπειτα  γευσάμενον καὶ  δυσχεράναντα  ἀποπτύσαι· καὶ  τὸν μάγειρον  εἰπεῖν  ὦ  βασιλεῦ, τοῦτον  δεῖ τὸν  ζωμὸν  γυμνασάμενον  Λακωνικῶσ, τῷ Εὐρώτᾳ δὲ  λελουμένον  ἐποψᾶσθαι.    πιόντεσ; οἱ  Λάκωνεσ· ἐν τοῖς  συσσιτίοις  μετρίως   ἀπίασι  δίχα  λαμπάδοσ· οὐ γὰρ  ἔξεστι πρὸς  φῶς  βαδίζειν οὔτε ταύτην οὔτε  ἄλλην  ὁδόν, ὅπως ἐθίζωνται  σκότους καὶ  νυκτὸς  εὐθαρσῶς καὶ  ἀδεῶς  ὁδεύειν.    γράμματα  ἕνεκα τῆς  χρείας  ἐμάνθανον τῶν δὲ  ἄλλων  παιδευμάτων  ξενηλασίαν  ἐποιοῦντο, οὐ  μᾶλλον  ἀνθρώπων ἢ  λόγων. ἡ δὲ  παιδεία ἦν αὐτοῖς πρὸς τὸ  ἄρχεσθαι  καλῶς καὶ  καρτερεῖν  πονοῦντα καὶ  μαχόμενον  νικᾶν ἢ  ἀποθνήσκειν.     διετέλουν δὲ καὶ ἄνευ  χιτῶνοσ,  ἓν  ἱμάτιον  εἰς τὸν  ἐνιαυτὸν  λαμβάνοντεσ,  αὐχμηροὶ τὰ σώματα καὶ  λουτρῶν καὶ  ἀλειμμάτων κατὰ τὸ  πλεῖστον  ἀπεχόμενοι.    ἐκάθευδον δὲ οἱ νέοι  ὁμοῦ κατ΄  ἴλην καὶ κατ΄  ἀγέλην ἐπὶ  στιβάδων,  ἃς αὐτοὶ  συνεφόρουν,  τοῦ  παρὰ τῷ Εὐρώτᾳ  πεφυκότος  καλάμου τὰ  ἄκρα ταῖς  χερσὶν ἄνευ  σιδήρου  κατακλάσαντεσ· ἐν δὲ τῷ  χειμῶνι τοὺς  λεγομένους  λυκοφάνους  ὑπεβάλλοντο καὶ  κατεμίγνυσαν ταῖς  στιβάσι,  θερμαντικὸν ἔχειν τι τῆς  ὕλης  δοκούσησ.     ἐρᾶν τῶν τὴν  ψυχὴν  σπουδαίων παίδων   ἐφεῖτο· τὸ δὲ  πλησιάζειν αἰσχρὸν  νενόμιστο, ὡς τοῦ  σώματος ἐρῶντας ἀλλ΄ οὐ τῆς  ψυχῆσ· ὁ δὲ  ἐγκληθεὶς ὡς  ἐπ΄  αἰσχύνῃ  πλησιάζων  ἄτιμος διὰ  βίου ἦν.    ἔθος ἦν καὶ τοὺς  νεωτέρους ὑπὸ τῶν  πρεσβυτέρων   ἐρωτᾶσθαι,  ποῖ  πορεύονται καὶ ἐπὶ  τί· καὶ τὸν μὴ  ἀποκρινόμενον ἢ  προφάσεις  πλέκοντα ἐπιπλήττειν· ὁ δὲ μὴ  ἐπιπλήττων  παρόντος αὐτοῦ  ἁμαρτάνοντα  ἔνοχος ἦν τῷ  ἴσῳ  ἐπιτιμίῳ  ᾧπερ καὶ ὁ  ἁμαρτών καὶ ὁ  δυσχεραίνων δέ, εἰ  ἐπιτιμῷτο, ἐν   μεγάλῳ  ὀνείδει ἦν.    εἴ τις  φωραθείη  ἁμαρτάνων, ἔδει τοῦτον βωμόν τινα τῶν ἐν τῇ πόλει  κύκλῳ  περιιέναι,  ψόγον    ᾄδοντα  πεποιημένον εἰς  ἑαυτόν·  ὅπερ ἦν οὐδὲν ἕτερον ἢ ἐπιπλήττειν αὐτὸν  αὑτῷ.    καὶ τοὺς  νέους δὲ οὐ μόνον τοὺς  ἰδίους  αἰδεῖσθαι  πατέρας καὶ  ὑπηκόους τούτοις εἶναι, ἀλλὰ  πάντας τοὺς πρεσβυτέρους  ἐντρέπεσθαι, καὶ  ὁδῶν  ὑποχωροῦντας καὶ  καθέδρας ὑπεξισταμένους καὶ  παρόντων  ἡσυχάζοντασ. διὸ καὶ  ἦρχεν  ἕκαστος οὐχ  ὥσπερ ἐν ταῖς  ἄλλαις  πόλεσι τῶν αὑτοῦ τέκνων καὶ δούλων καὶ κτημάτων, ἀλλ΄ ὅπως τῶν αὑτοῦ καὶ  τῶν τοῦ πλησίον, ὅπως ὅτι μάλιστα  κοινωνῶσι καὶ  φροντίζωσιν ὡς  οἰκείων.    παῖς δὲ ὑπό τινος  κολασθείσ, εἰ τῷ πατρὶ  ἐξήγγειλεν, αἰσχρὸν ἦν τῷ πατρὶ μὴ  προσεντεῖναι   ἀκούσαντα πάλιν  ἑτέρασ·  ἐπίστευον γὰρ αὐτοῖς ἐκ  τῆς πατρίου ἀγωγῆς μηδὲν ἂν αἰσχρὸν προστάξαι τοῖς  τέκνοισ.    κλέπτουσι δὲ οἱ νέοι καὶ τῶν  σιτίων ὅ τι ἂν  δύνωνται,  μανθάνοντες  εὐφυῶς  ἐπιτίθεσθαι τοῖς  καθεύδουσιν ἢ  ῥᾳθύμως  φυλάσσουσι· τῷ δὲ  ἁλόντι   ζημία  πληγαὶ καὶ τὸ πεινῆν. γλίσχρον γὰρ αὐτοῖς ἐστι  δεῖπνον, ὅπως δι΄  αὑτῶν  ἀμυνόμενοι τὴν  ἔνδειαν  ἀναγκάζωνται  τολμᾶν καὶ  πανουργεῖν.    τὸ δὲ  ἔργον τῆς  συσσιτίας διά τε ταῦτα γλίσχρον ἦν καὶ ἵν΄ ἐθίζωνται  μηδέποτε  γίνεσθαι  πλήρεισ,   δύνασθαι δὲ πεινῆν  οὕτω γὰρ ᾤοντο καὶ εἰς τὸν πόλεμον  χρησιμωτέρους  ἔσεσθαι, εἰ  δύναιντο καὶ  ἀσιτήσαντες  ἐπιπονῆσαι· καὶ  ἐγκρατεστέρους δὲ καὶ  εὐτελεστέρουσ, εἰ  πλείω χρόνον  διάγοιεν ἀπὸ  μικρᾶς   δαπάνης τὴν δ΄  ἀνοψίαν  ὑποφέρειν, ὡς  βρῶμα τὸ  τυχὸν  προσφέρεσθαι, ᾤοντο  ὑγιεινότερα τὰ σώματα καὶ  εὐαυξῆ ἀπὸ τῆς  ἐλλειπούσης ποιεῖν  τροφῆσ,  νομίζοντες εἰς  βάθος τε καὶ  πλάτος μὴ  πιεζόμενον   ἐπαίρειν εἰς  ὕψος τὰ σώματα· καὶ καλὰ δὲ ποιεῖν· τὰς γὰρ  ἰσχνὰς καὶ  διακένους  ἕξεις  ὑπακούειν πρὸς τὴν  διάρθρωσιν, τὰς δὲ  πολυτρόφους διὰ  βάρος  ἀντιβαίνειν.     ἐσπούδαζον δὲ καὶ περὶ τὰ  μέλη καὶ τὰς   ᾠδὰς οὐδὲν  ἧττον·  κέντρον δ΄  εἶχε ταῦτα  ἐγερτικὸν  θυμοῦ καὶ  παραστατικὸν  ὁρμῆς  ἐνθουσιώδους καὶ  πρακτικῆσ. καὶ ἡ  λέξις ἦν  ἀφελὴς καὶ  ἄθρυπτοσ· οὐδὲν δ΄ ἕτερον  εἶχεν ἢ  ἐπαίνους τῶν  γεννικῶς  ζησάντων καὶ  ὑπὲρ τῆς  Σπάρτης  ἀποθανόντων καὶ   εὐδαιμονιζομένων, καὶ  ψόγους τῶν  τρεσάντων ὡς  ἀλγεινὸν καὶ  κακοδαίμονα  βιούντων  βίον·  ἐπαγγελία τε καὶ  μεγαλαυχία πρὸς ἀρετὴν  πρέπουσα ταῖς  ἡλικίαισ.    τριῶν οὖν  χορῶν  ὄντων κατὰ τὰς  τρεῖς   ἡλικίας καὶ  συνισταμένων ἐν ταῖς  ἑορταῖσ, ὁ μὲν τῶν  γερόντων  ἀρχόμενος  ᾖδεν  ἄμμες  ποτ΄  ἦμες  ἄλκιμοι  νεανίαι·    εἶτα ὁ τῶν  ἀκμαζόντων  ἀνδρῶν  ἔλεγεν ἀμειβόμενος  ἄμμες δὲ γ΄ ἐσμέν·  αἰ δὲ  λῇσ,  αὐγάζεο·   ὁ δὲ  τρίτος ὁ τῶν παίδων  ἄμμες δὲ γ΄  ἐσσόμεσθα  πολλῷ  κάρρονεσ·      καὶ οἱ  ἐμβατήριοι δὲ  ῥυθμοὶ  παρορμητικοὶ πρὸς  ἀνδρείαν καὶ  θαρραλεότητα καὶ  ὑπερφρόνησιν θανάτου,  οἷς ἐχρῶντο  ἔν τε  χοροῖς καὶ πρὸς  αὐλὸν  ἐπάγοντες τοῖς πολεμίοισ. ὁ γὰρ Λυκοῦργος  παρέζευξε  τῇ κατὰ πόλεμον  ἀσκήσει τὴν  φιλομουσίαν, ὅπως τὸ  ἄγαν  πολεμικὸν τῷ  ἐμμελεῖ  κερασθὲν  συμφωνίαν καὶ  ἁρμονίαν  ἔχῃ· διὸ καὶ ἐν ταῖς  μάχαις  προεθύετο ταῖς  Μούσαις ὁ  βασιλεύσ, ἵνα  λόγου   ἀξίας  παρέχωσι τὰς  πράξεις οἱ  μαχόμενοι καὶ  μνήμης   εὐκλεοῦσ.    εἰ δέ τις  παραβαίνοι τι τῆς  ἀρχαίας  μουσικῆσ, οὐκ  ἐπέτρεπον· ἀλλὰ καὶ τὸν  Τέρπανδρον  ἀρχαϊκώτατον  ὄντα καὶ  ἄριστον τῶν καθ΄  ἑαυτὸν  κιθαρῳδῶν καὶ τῶν  ἡρωικῶν  πράξεων  ἐπαινέτην, ὅμως  οἱ ἔφοροι ἐζημίωσαν καὶ τὴν  κιθάραν αὐτοῦ  προσεπαττάλευσαν  φέροντεσ, ὅτι  μίαν  μόνην  χορδὴν  ἐνέτεινε  περισσοτέραν τοῦ  ποικίλου τῆς  φωνῆς χάριν  μόνα γὰρ τὰ  ἁπλούστερα τῶν  μελῶν  ἐδοκίμαζον. Τιμοθέου δὲ  ἀγωνιζομένου τὰ  Κάρνεια,  εἷς τῶν    ἐφόρων  μάχαιραν  λαβὼν  ἠρώτησεν  αὐτόν, ἐκ  ποτέρου τῶν  μερῶν  ἀποτέμῃ τὰς  πλείους τῶν  ἑπτὰ  χορδῶν.    τῶν δὲ  ταφῶν ἀνεῖλε τὴν  δεισιδαιμονίαν  ἅπασαν ὁ Λυκοῦργοσ, ἐν τῇ πόλει  θάπτειν τοὺς  νεκροὺς καὶ πλησίον ἔχειν τὰ  μνημεῖα τῶν  ἱερῶν   συγχωρήσασ.  περιεῖλε δὲ καὶ τοὺς  μιασμούσ,  συνθάπτειν δὲ οὐδὲν  ἐπέτρεψεν, ἀλλ΄ ἐν  φοινικίδι καὶ  φύλλοις  ἐλαίας  θέντας τὸ  σῶμα  περιστέλλειν κατ΄ ἴσον  ἅπαντας ἀνεῖλε δὲ καὶ τὰς  ἐπιγραφὰσ; τὰς ἐπὶ  τῶν  μνημείων,  πλὴν τῶν ἐν  πολέμῳ  τελευτησάντων, καὶ τὰ  πένθη καὶ τοὺς  ὀδυρμούσ.    ἀποδημεῖν δὲ οὐκ ἐξῆν αὐτοῖσ, ἵνα μὴ  ξενικῶν   ἐθῶν καὶ  βίων  ἀπαιδεύτων μετέχωσι.     καὶ  ξενηλασίας δὲ  εἰσηγήσατο, ὅπως οἱ  παρεισρέοντες μὴ  διδάσκαλοι  κακοῦ τινος τοῖς πολίταις  ὑπάρχωσι.    τῶν πολιτῶν ὃς ἂν μὴ ὑπομείνῃ τὴν τῶν παίδων  ἀγωγὴν οὐ μετεῖχε τῶν τῆς  πόλεως  δικαίων.     ἔνιοι δ΄  ἔφασαν, ὅτι καὶ τῶν  ξένων ὃς ἂν ὑπομείνῃ τὴν τοιαύτην  ἄσκησιν τῆς  πολιτείας κατὰ τὸ  βούλημα τοῦ Λυκούργου μετεῖχε τῆς  ἀρχῆθεν  διατεταγμένης  μοίρασ·  πωλεῖν δ΄ οὐκ ἐξῆν.    τοῖς τῶν πλησίον  οἰκέταις ὡς  ἰδίοις  χρῆσθαι   ἔθος ἦν, εἴ  που  δέοιντο, καὶ  κυσὶ καὶ  ἵπποισ, εἰ μὴ  οἱ  δεσπόται  χρῄζοιεν· καὶ ἐν  ἀγρῷ δὲ εἲ τίς  τινος  ἐλλιπὴς  γενόμενος    δεηθείη,  ἀνοίξας καὶ  βαστάσας τὰ  ἐπιτήδεια τοῦ ἔχοντοσ, τὰ σημεῖα  σημηνάμενος  κατέλειπεν.     ἐν τοῖς  πολέμοις  φοινικίσιν ἐχρῶντο· ἅμα μὲν γὰρ ἡ  χρόα ἐδόκει αὐτοῖς  ἀνδρικὴ εἶναι, ἅμα δὲ τὸ  αἱματῶδες τοῦ  χρώματος  πλείονα τοῖς  ἀπείροις  φόβον παρεῖχεν· καὶ τὸ μὴ  εὐπερίφωρον δὲ τοῖς πολεμίοις εἶναι, ἐάν τις αὐτῶν  πληγῇ, ἀλλὰ  διαλανθάνειν διὰ τὸ  ὁμόχρουν  χρήσιμον.    ὅταν  στρατηγήματι τοὺς  πολεμίους  νικήσωσι,  βοῦν τῷ  ̓́αρει  θύουσιν·  ὅταν δ΄ ἐκ τοῦ  φανεροῦ,   ἀλεκτρυόνα·  ἐθίζοντες τοὺς  ἡγουμένους οὐ μόνον  πολεμικοὺς ἀλλὰ καὶ  στρατηγικοὺς εἶναι.    ταῖς  εὐχαῖς  προστιθέασι τὸ  ἀδικεῖσθαι δύνασθαι.      εὐχὴ δ΄ αὐτῶν  διδόναι τὰ καλὰ ἐπὶ τοῖς  ἀγαθοῖσ, καὶ πλέον  οὐδέν.    ̓αφροδίτην  σέβουσι τὴν  ἐνόπλιον· καὶ πάντας δὲ τοὺς θεοὺς  θήλεις καὶ  ἄρρενας  λόγχας  ἔχοντας  ποιοῦνται, ὡς  ἁπάντων τὴν  πολεμικὴν ἀρετὴν   ἐχόντων.    ἐπιλέγουσι δὲ καὶ οἱ  παροιμιαζόμενοι  τὰν  χεῖρα  ποτιφέροντα τὰν  τύχαν  καλεῖν,  ὡς  δέον  ἐπικαλεῖσθαι τοὺς θεοὺς μετὰ τοῦ  ἐγχειρεῖν τι καὶ  πράττειν,  ἄλλως δὲ  μή.     τοῖς  παισὶν  ἐπεδείκνυον τοὺς  εἵλωτας  μεθύσαντες εἰς  ἀποτροπὴν  πολυοινίασ.    ἔθος ἦν αὐτοῖς  μηδὲ  κόπτειν τὰς  αὐλείους ἀλλ΄  ἔξωθεν  βοᾶν.     Στλεγγίσιν οὐ  σιδηραῖς ἀλλὰ  καλαμίναις  ἐχρῶντο.    κωμῳδίας καὶ  τραγῳδίας οὐκ  ἠκροῶντο, ὅπως μήτε ἐν  σπουδῇ μήτε ἐν  παιδιᾷ  ἀκούωσι τῶν  ἀντιλεγόντων τοῖς νόμοισ.    ̓αρχίλοχον τὸν  ποιητὴν ἐν  Λακεδαίμονι  γενόμενον   αὐτῆς  ὥρας  ἐδίωξαν, διότι  ἐπέγνωσαν αὐτὸν  πεποιηκότα ὡς κρεῖττόν  ἐστιν  ἀποβαλεῖν τὰ  ὅπλα ἢ  ἀποθανεῖν·.    ἀσπίδι μὲν Σαΐων τις  ἀγάλλεται,  ἣν περὶ  θάμνῳ ἔντος  ἀμώμητον  κάλλιπον οὐκ  ἐθέλων·    αὐτὸς δ΄  ἐξέφυγον θανάτου  τέλοσ·  ἀσπὶς  ἐκείνη  ἐρρέτω·  ἐξαῦθις  κτήσομαι οὐ  κακίω.       κόραις καὶ  κόροις  κοινὰ τὰ  ἱερά.    Σκιραφίδαν ἐζημίωσαν οἱ ἔφοροι, ὅτι ὑπὸ πολλῶν  ἠδικεῖτο.    Σακκοφόρον  ἀνεῖλον, διότι  παρυφὴν εἰς τὸν  σάκκον  ἐνέβαλε.     τὸν ἐκ τοῦ  γυμνασίου  νεανίσκον  ἐπετίμων, ὅτι τὴν εἰς  Πυλαίαν  ὁδὸν  ἠπίστατο.    Κηφισοφῶντα,  εἰπόντα περὶ τοῦ  τυχόντος δύνασθαι  ὅλην τὴν  ἡμέραν  λέγειν,  ἐξέβαλον,  φάμενοι τὸν  ἀγαθὸν μυθητὰν  δεῖν τοῖς  πράγμασιν ἴσον τὸν   λόγον ἔχειν.    οἱ  παῖδες παρ΄ αὐτοῖς  ξαινόμενοι  μάστιξι,  δι΄  ὅλης τῆς  ἡμέρας ἐπὶ τοῦ  βωμοῦ τῆς  ̓ορθίας  ̓αρτέμιδος  μέχρι θανάτου  πολλάκις  διακαρτεροῦσιν  ἱλαροὶ καὶ  γαῦροι,  ἁμιλλώμενοι περὶ  νίκης πρὸς  ἀλλήλουσ,   ὅστις αὐτῶν ἐπὶ πλέον τε καὶ μᾶλλον καρτερήσειε  τυπτόμενοσ· καὶ ὁ  περιγενόμενος ἐν τοῖς μάλιστα  ἐπίδοξόσ; ἐστι.  καλεῖται δὲ ἡ  ἅμιλλα  διαμαστίγωσισ·  γίνεται δὲ καθ΄  ἕκαστον  ἔτος    ἓν δέ τι τῶν  καλῶν καὶ  μακαρίων ἐδόκει   παρεσκευακέναι τοῖς πολίταις ὁ Λυκοῦργος  ἀφθονίαν  σχολῆσ·  τέχνης μὲν γὰρ  ἅψασθαι  βαναύσου τὸ  παράπαν οὐκ ἐξῆν·  χρηματισμοῦ δὲ  συναγωγὴν ἔχοντος   ἐργώδη καὶ  πραγματείας   οὐδ΄  ὁτιοῦν ἔδει διὰ τὸ   κομιδῇ τὸν  πλοῦτον  ἄζηλον  πεποιηκέναι καὶ  ἄτιμον. οἱ δ΄  εἵλωτες αὐτοῖς  εἰργάζοντο τὴν γῆν ἀποφέροντες  ἀποφορὰν τὴν  ἄνωθεν  ἱσταμένην.  ἐπάρατον δ΄ ἦν  πλείονός τινα  μισθῶσαι, ἵνα  ἐκεῖνοι μὲν  κερδαίνοντες  ἡδέως  ὑπηρετῶσιν, οὗτοι δὲ μὴ πλέον  ἐπιζητῶσιν.    ἀπείρητο δ΄ αὐτοῖς  ναύταις εἶναι καὶ  ναυμαχεῖν  ὕστερον  μέντοι  ἐναυμάχησαν, καὶ τῆς  θαλάσσης   κρατήσαντες πάλιν  ἀπέστησαν,  διαφθειρόμενα τὰ  ἤθη τῶν πολιτῶν  θεωροῦντεσ. ἀλλὰ πάλιν  μετεβάλοντο καθάπερ ἐν τοῖς ἄλλοις  πᾶσι· καὶ γὰρ  χρημάτων   συναχθέντων τοῖσ· Λακεδαιμονίοισ, οἱ  συναγαγόντες  θανάτῳ  κατεδικάσθησαν. ̓αλκαμένει γὰρ καὶ Θεοπόμπῳ τοῖς  βασιλεῦσι  χρησμὸς  ἐδόθη  ἁ  φιλοχρηματία  Σπάρταν  ὀλεῖ.  ἀλλ΄ ὅμως  Λύσανδρος  ἑλὼν  ̓αθηναίους  πολὺν  χρυσὸν καὶ  ἄργυρον  εἰσήγαγε, καὶ  παρεδέξαντο καὶ  ἐτίμησαν τὸν  ἄνδρα. τοῖς μὲν οὖν Λυκούργου  χρωμένη νόμοις  ἡ  πόλις καὶ τοῖς  ὅρκοις  ἐμμείνασα  ἐπρώτευε τῆς  ̔ελλάδος  εὐνομίᾳ καὶ  δόξῃ χρόνον  ἐτῶν  πεντακοσίων κατ΄  ὀλίγον δὲ  παραβαινομένων καὶ  πλεονεξίας καὶ   φιλοπλουτίας  παρεισδυομένησ, καὶ τὰ τῆς  δυνάμεως  ἠλαττοῦτο· καὶ οἱ  σύμμαχοι διὰ ταῦτα  δυσμενῶς   εἶχον πρὸς  αὐτούσ. ὅμως  οὕτως ἔχοντες μετὰ τὴν  Φιλίππου τοῦ  Μακεδόνος ἐν  Χαιρωνείᾳ  νίκην,   πάντων αὐτὸν τῶν  ̔ελλήνων  ἡγεμόνα κατά τε γῆν καὶ κατὰ θάλατταν  ἀναγορευσάντων, καὶ μεταξὺ δ΄  ̓αλέξανδρον τὸν  υἱὸν μετὰ τὴν  Θηβαίων  καταστροφήν,  μόνοι  Λακεδαιμόνιοι,  καίπερ  ἀτείχιστον  πόλιν ἔχοντες  καὶ  ὀλίγοι πάνυ  ὄντες διὰ τοὺς  συνεχεῖς  πολέμους καὶ  πολὺ  ἀσθενέστεροι καὶ  εὐχείρωτοι γενόμενοι, πάνυ  βραχέα  τινὰ  ζώπυρα  διασῴζοντες τῆς Λυκούργου   νομοθεσίασ, οὔτε  συνεστράτευσαν οὔτε τούτοις οὔτε τοῖς μεταξὺ  Μακεδονικοῖς  βασιλεῦσιν,  οὔτ΄ εἰς  συνέδριον   κοινὸν  εἰσῆλθον οὔτε  φόρον  ἤνεγκαν  ἕως  οὗ  παντάπασιν  ὑπεριδόντεσ; τὴν Λυκούργου  νομοθεσίαν ὑπὸ τῶν  ἰδίων πολιτῶν  ἐτυραννεύθησαν μηδὲν  ἔτι  σῴζοντες τῆς πατρίου ἀγωγῆσ, καὶ  παραπλήσιοι τοῖς ἄλλοις γενόμενοι τὴν  πρόσθεν  εὔκλειαν καὶ  παρρησίαν   ἀπέθεντο καὶ εἰς  δουλείαν  μετέστησαν καὶ  νῦν ὑπὸ  ̔ρωμαίοις καθάπερ οἱ  ἄλλοι  ̔́ελληνες  ἐγένοντο.  