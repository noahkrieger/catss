    ̓ιοκάστη ὦ τὴν ἐν ἄστροις οὐρανοῦ τέμνων ὁδὸν καὶ χρυσοκολλήτοισιν ἐμβεβὼς δίφροις ̔́ηλιε, θοαῖς ἵπποισιν εἱλίσσων φλόγα, ὡς δυστυχῆ Θήβαισι τῇ τόθ΄ ἡμέρᾳ ἀκτῖν΄ ἐφῆκασ, Κάδμος ἡνίκ΄ ἦλθε γῆν τήνδ΄, ἐκλιπὼν Φοίνισσαν ἐναλίαν χθόνα· ὃς παῖδα γήμας Κύπριδος ̔αρμονίαν ποτὲ Πολύδωρον ἐξέφυσε, τοῦ δὲ Λάβδακον φῦναι λέγουσιν, ἐκ δὲ τοῦδε Λάιον. ἐγὼ δὲ παῖς μὲν κλῄζομαι Μενοικέωσ,   Κρέων τ΄ ἀδελφὸς μητρὸς ἐκ μιᾶς ἔφυ   καλοῦσι δ΄ ̓ιοκάστην με· τοῦτο γὰρ πατὴρ ἔθετο. γαμεῖ δὲ Λάιός μ΄· ἐπεὶ δ΄ ἄπαις ἦν χρόνια λέκτρα τἄμ΄ ἔχων ἐν δώμασιν, ἐλθὼν ἐρωτᾷ Φοῖβον ἐξαιτεῖ θ΄ ἅμα παίδων ἐς οἴκους ἀρσένων κοινωνίαν. ὃ δ΄ εἶπεν· ὦ Θήβαισιν εὐίπποις ἄναξ, μὴ σπεῖρε τέκνων ἄλοκα δαιμόνων βίᾳ· εἰ γὰρ τεκνώσεις παῖδ΄, ἀποκτενεῖ σ΄ ὁ φύσ, καὶ πᾶς σὸς οἶκος βήσεται δι΄ αἵματοσ. ὃ δ΄ ἡδονῇ δοὺς ἔς τε βακχείαν πεσὼν ἔσπειρεν ἡμῖν παῖδα· καὶ σπείρασ,  βρέφος  γνοὺς τἀμπλάκημα τοῦ θεοῦ τε τὴν φάτιν, λειμῶν΄ ἐς ̔́ηρας καὶ Κιθαιρῶνος λέπας δίδωσι βουκόλοισιν ἐκθεῖναι βρέφοσ, σφυρῶν σιδηρᾶ κέντρα διαπείρας μέσον· ὅθεν νιν ̔ελλὰς ὠνόμαζεν Οἰδίπουν. Πολύβου δέ νιν λαβόντες ἱπποβουκόλοι φέρουσ΄ ἐς οἴκους ἔς τε δεσποίνης χέρας ἔθηκαν. ἣ δὲ τὸν ἐμὸν ὠδίνων πόνον μαστοῖς ὑφεῖτο καὶ πόσιν πείθει τεκεῖν.  ἤδη δὲ πυρσαῖς γένυσιν ἐξανδρούμενος παῖς οὑμὸς ἢ γνοὺς ἤ τινος μαθὼν πάρα ἔστειχε τοὺς φύσαντας ἐκμαθεῖν θέλων πρὸς δῶμα Φοίβου, Λάιός θ΄, οὑμὸς πόσισ, τὸν ἐκτεθέντα παῖδα μαστεύων μαθεῖν εἰ μηκέτ΄ εἴη. καὶ ξυνάπτετον πόδα ἐς ταὐτὸν ἄμφω Φωκίδος σχιστῆς ὁδοῦ. καί νιν κελεύει Λαί̈ου τροχηλάτησ· ὦ  ξένε, τυράννοις ἐκποδὼν μεθίστασο. ὃ δ΄ εἷρπ΄ ἄναυδοσ, μέγα φρονῶν. πῶλοι δέ νιν χηλαῖς τένοντας ἐξεφοίνισσον ποδῶν. ὅθεν  τί τἀκτὸς τῶν κακῶν με δεῖ λέγειν;   παῖς πατέρα καίνει καὶ λαβὼν ὀχήματα Πολύβῳ τροφεῖ δίδωσιν. ὡς δ΄ ἐπεζάρει Σφὶγξ ἁρπαγαῖσι πόλιν ἐμός τ΄ οὐκ ἦν πόσισ, Κρέων ἀδελφὸς τἀμὰ κηρύσσει λέχη, ὅστις σοφῆς αἴνιγμα παρθένου μάθοι, τούτῳ ξυνάψειν λέκτρα. τυγχάνει δέ πως μούσας ἐμὸς παῖς Οἰδίπους Σφιγγὸς μαθών· ὅθεν τύραννος τῆσδε γῆς καθίσταται καὶ σκῆπτρ΄ ἔπαθλα τῆσδε λαμβάνει χθονόσ. γαμεῖ δὲ τὴν τεκοῦσαν οὐκ εἰδὼς τάλας οὐδ΄ ἡ τεκοῦσα παιδὶ συγκοιμωμένη. τίκτω δὲ παῖδας παιδὶ δύο μὲν ἄρσενασ, ̓ετεοκλέα κλεινήν τε Πολυνείκους βίαν, κόρας τε δισσάσ· τὴν μὲν ̓ισμήνην πατὴρ ὠνόμασε, τὴν δὲ πρόσθεν ̓αντιγόνην ἐγώ. μαθὼν δὲ τἀμὰ λέκτρα μητρῴων γάμων ὁ πάντ΄ ἀνατλὰς Οἰδίπους παθήματα ἐς ὄμμαθ΄ αὑτοῦ δεινὸν ἐμβάλλει φόνον, χρυσηλάτοις πόρπαισιν αἱμάξας κόρασ. ἐπεὶ δὲ τέκνων γένυς ἐμῶν σκιάζεται, κλῄθροις ἔκρυψαν πατέρ΄, ἵν΄ ἀμνήμων τύχη γένοιτο πολλῶν δεομένη σοφισμάτων· ζῶν δ΄ ἔστ΄ ἐν οἴκοισ. πρὸς δὲ τῆς τύχης νοσῶν ἀρὰς ἀρᾶται παισὶν ἀνοσιωτάτασ, θηκτῷ σιδήρῳ δῶμα διαλαχεῖν τόδε.  τὼ δ΄ ἐς φόβον πεσόντε, μὴ τελεσφόρους εὐχὰς θεοὶ κραίνωσιν οἰκούντων ὁμοῦ, ξυμβάντ΄ ἔταξαν τὸν νεώτερον πάρος φεύγειν ἑκόντα τήνδε Πολυνείκη χθόνα, ̓ετεοκλέα δὲ σκῆπτρ΄ ἔχειν μένοντα γῆσ, ἐνιαυτὸν ἀλλάσσοντε. ἐπεὶ δ΄ ἐπὶ ζυγοῖς καθέζετ΄ ἀρχῆσ, οὐ μεθίσταται θρόνων, φυγάδα δ΄ ἀπωθεῖ τῆσδε Πολυνείκη χθονόσ. ὃ δ΄ ̓́αργος ἐλθών, κῆδος ̓αδράστου λαβών, πολλὴν ἀθροίσας ἀσπίδ΄ ̓αργείων ἄγει· ἐπ΄ αὐτὰ δ΄ ἐλθὼν ἑπτάπυλα τείχη τάδε, πατρῷ΄ ἀπαιτεῖ σκῆπτρα καὶ μέρη χθονόσ. ἐγὼ δ΄ ἔριν λύουσ΄ ὑπόσπονδον μολεῖν ἔπεισα παιδὶ παῖδα πρὶν ψαῦσαι δορόσ. ἥξειν δ΄ ὁ πεμφθείς φησιν αὐτὸν ἄγγελοσ. ἀλλ΄, ὦ φαεννὰς οὐρανοῦ ναίων πτυχὰς Ζεῦ, σῶσον ἡμᾶσ, δὸς δὲ σύμβασιν τέκνοισ. χρὴ δ΄, εἰ σοφὸς πέφυκασ, οὐκ ἐᾶν βροτὸν τὸν αὐτὸν αἰεὶ δυστυχῆ καθεστάναι.   Παιδαγωγός ὦ κλεινὸν οἴκοις ̓αντιγόνη θάλος πατρί, ἐπεί σε μήτηρ παρθενῶνας ἐκλιπεῖν μεθῆκε μελάθρων ἐς διῆρες ἔσχατον στράτευμ΄ ἰδεῖν ̓αργεῖον ἱκεσίαισι σαῖσ, ἐπίσχεσ, ὡς ἂν προυξερευνήσω στίβον, μή τις πολιτῶν ἐν τρίβῳ φαντάζεται, κἀμοὶ μὲν ἔλθῃ φαῦλος ὡς δούλῳ ψόγοσ, σοὶ δ΄ ὡς ἀνάσσῃ· πάντα δ΄ ἐξειδὼς φράσω ἅ τ΄ εἶδον εἰσήκουσά τ΄ ̓αργείων πάρα, σπονδὰς ὅτ΄ ἦλθον σῷ κασιγνήτῳ φέρων ἐνθένδ΄ ἐκεῖσε, δεῦρό τ΄ αὖ κείνων πάρα. ἀλλ΄ οὔτις ἀστῶν τοῖσδε χρίμπτεται δόμοισ, κέδρου παλαιὰν κλίμακ΄ ἐκπέρα ποδί· σκόπει δὲ πεδία καὶ παρ΄ ̓ισμηνοῦ ῥοὰς Δίρκης τε νᾶμα πολεμίων στράτευμ΄ ὅσον.     ̓αντιγόνη ὄρεγέ νυν ὄρεγε γεραιὰν νέᾳ χεῖρ΄ ἀπὸ κλιμάκων ποδὸς ἴχνος ἐπαντέλλων.   Παιδαγωγός ἰδοὺ ξύναψον, παρθέν΄· ἐς καιρὸν δ΄ ἔβησ· κινούμενον γὰρ τυγχάνει Πελασγικὸν στράτευμα, χωρίζουσι δ΄ ἀλλήλων λόχουσ.   ̓αντιγόνη ἰὼ πότνια παῖ Λατοῦς ̔εκάτα, κατάχαλκον ἅπαν πεδίον ἀστράπτει.   Παιδαγωγός οὐ γάρ τι φαύλως ἦλθε Πολυνείκης χθόνα, πολλοῖς μὲν ἵπποισ, μυρίοις δ΄ ὅπλοις βρέμων.   ̓αντιγόνη ἆρα πύλαι κλῄθροις  χαλκόδετ΄ ἆρ΄ ἔμβολα λαϊνέοισιν ̓αμφίονος ὀργάνοις τείχεος ἥρμοσται;   Παιδαγωγός θάρσει· τά γ΄ ἔνδον ἀσφαλῶς ἔχει πόλισ. ἀλλ΄ εἰσόρα τὸν πρῶτον, εἰ βούλῃ μαθεῖν.   ̓αντιγόνη τίς οὗτος ὁ λευκολόφασ, πρόπαρ ὃς ἁγεῖται στρατοῦ πάγχαλκον ἀσπίδ΄ ἀμφὶ βραχίονι κουφίζων;   Παιδαγωγός λοχαγόσ, ὦ δέσποινα.   ̓αντιγόνη τίσ, πόθεν γεγώσ; αὔδασον, ὦ γεραιέ, τίς ὀνομάζεται;   Παιδαγωγός οὗτος Μυκηναῖος μὲν αὐδᾶται γένοσ, Λερναῖα δ΄ οἰκεῖ νάμαθ΄, ̔ιππομέδων ἄναξ.   ̓αντιγόνη ἒ ἒ ὡς γαῦροσ, ὡς φοβερὸς εἰσιδεῖν, γίγαντι γηγενέτᾳ προσόμοιος ἀστερωπὸς ἐν γραφαῖσιν, οὐχὶ πρόσφορος ἁμερίῳ γέννᾳ.   Παιδαγωγός τὸν δ΄ ἐξαμείβοντ΄ οὐχ ὁρᾷς Δίρκης ὕδωρ;   ̓αντιγόνη ἄλλος ἄλλος ὅδε τευχέων τρόποσ. τίς δ΄ ἐστὶν οὗτοσ;   Παιδαγωγός παῖς μὲν Οἰνέως ἔφυ Τυδεύσ, ̓́αρη δ΄ Αἰτωλὸν ἐν στέρνοις ἔχει.   ̓αντιγόνη οὗτος ὁ τᾶς Πολυνείκεοσ, ὦ γέρον, αὐτοκασιγνήτᾳ νύμφας ὁμόγαμος κυρεῖ; ὡς ἀλλόχρως ὅπλοισι, μειξοβάρβαροσ.   Παιδαγωγός σακεσφόροι γὰρ πάντες Αἰτωλοί, τέκνον, λόγχαις τ΄ ἀκοντιστῆρες εὐστοχώτατοι.   ̓αντιγόνη  σὺ δ΄, ὦ γέρον, πῶς αἰσθάνῃ σαφῶς τάδε;   Παιδαγωγός σημεῖ΄ ἰδὼν τότ΄ ἀσπίδων ἐγνώρισα, σπονδὰς ὅτ΄ ἦλθον σῷ κασιγνήτῳ φέρων ἃ προσδεδορκὼς οἶδα τοὺς ὡπλισμένουσ.    ̓αντιγόνη τίς δ΄ οὗτος ἀμφὶ μνῆμα τὸ Ζήθου περᾷ καταβόστρυχοσ, ὄμμασι γοργὸς εἰσιδεῖν νεανίασ, λοχαγόσ, ὡς ὄχλος νιν ὑστέρῳ ποδὶ πάνοπλος ἀμφέπει;   Παιδαγωγός ὅδ΄ ἐστὶ Παρθενοπαῖοσ, ̓αταλάντης γόνοσ.   ̓αντιγόνη ἀλλά νιν ἁ κατ΄ ὄρη μετὰ ματέρος ̓́αρτεμις ἱεμένα τόξοις δαμάσασ΄ ὀλέσειεν, ὃς ἐπ΄ ἐμὰν πόλιν ἔβα πέρσων.   Παιδαγωγός εἴη τάδ΄, ὦ παῖ. σὺν δίκῃ δ΄ ἥκουσι γῆν· ὃ καὶ δέδοικα μὴ σκοπῶσ΄ ὀρθῶς θεοί.   ̓αντιγόνη ποῦ δ΄ ὃς ἐμοὶ μιᾶς ἐγένετ΄ ἐκ ματρὸς πολυπόνῳ μοίρᾳ; ὦ φίλτατ΄, εἰπέ, ποῦ ΄στι Πολυνείκησ, γέρον.   Παιδαγωγός ἐκεῖνος ἑπτὰ παρθένων τάφου πέλας Νιόβης ̓αδράστῳ πλησίον παραστατεῖ. ὁρᾷσ;   ̓αντιγόνη ὁρῶ δῆτ΄ οὐ σαφῶσ, ὁρῶ δέ πως μορφῆς τύπωμα στέρνα τ΄ ἐξῃκασμένα. ἀνεμώκεος εἴθε δρόμον νεφέλας ποσὶν ἐξανύσαιμι δι΄ αἰθέρος πρὸς ἐμὸν ὁμογενέτορα, περὶ δ΄ ὠλένας δέρᾳ φιλτάτᾳ βάλοιμ΄ <ἐν> χρόνῳ φυγάδα μέλεον. ὡς ὅπλοισι χρυσέοισιν ἐκπρεπήσ, γέρον, ἑῴοις ὅμοια φλεγέθων βολαῖς ἀελίου.   Παιδαγωγός ἥξει δόμους τούσδ΄, ὥστε σ΄ ἐμπλῆσαι χαρᾶσ, ἔνσπονδοσ.   ̓αντιγόνη οὗτος δ΄, ὦ γεραιέ, τίς κυρεῖ, ὃς ἅρμα λευκὸν ἡνιοστροφεῖ βεβώσ;   Παιδαγωγός ὁ μάντις ̓αμφιάραοσ, ὦ δέσποιν΄, ὅδε· σφάγια δ΄ ἅμ΄ αὐτῷ, γῆς φιλαίματοι ῥοαί.   ̓αντιγόνη ὦ λιπαροζώνου θύγατερ ̓αελίου Σελαναία, χρυσεόκυκλον φέγγοσ, ὡς ἀτρεμαῖα κέντρα καὶ σώφρονα πώλοις μεταφέρων ἰθύνει. ποῦ δ΄ ὃς τὰ δεινὰ τῇδ΄ ἐφυβρίζει πόλει;   Παιδαγωγός Καπανεύσ; ἐκεῖνος προσβάσεις τεκμαίρεται πύργων ἄνω τε καὶ κάτω τείχη μετρῶν.   ̓αντιγόνη ἰώ, Νέμεσι καὶ Διὸς βαρύβρομοι βρονταί, κεραυνῶν τε φῶς αἰθαλόεν, σύ τοι μεγαλαγορίαν ὑπεράνορα κοιμίζεισ· ὅδ΄ ἐστίν, αἰχμαλώτιδας ὃς δορὶ Θηβαίας Μυκηνηί̈σιν Λερναίᾳ τε δώσειν τριαίνᾳ, Ποσειδανίοις ̓αμυμωνίοις ὕδασι δουλείαν περιβαλών   μήποτε μήποτε τάνδ΄, ὦ πότνια, χρυσεοβόστρυχον ὦ Διὸς ἔρνος ̓́αρτεμι, δουλοσύναν τλαίην.     Παιδαγωγός ὦ τέκνον, ἔσβα δῶμα καὶ κατὰ στέγας ἐν παρθενῶσι μίμνε σοῖσ, ἐπεὶ πόθου ἐς τέρψιν ἦλθες ὧν ἔχρῃζες εἰσιδεῖν. ὄχλος γάρ, ὡς ταραγμὸς εἰσῆλθεν πόλιν, χωρεῖ γυναικῶν πρὸς δόμους τυραννικούσ, φιλόψογον δὲ χρῆμα θηλειῶν ἔφυ, σμικράς τ΄ ἀφορμὰς ἢν λάβωσι τῶν λόγων, πλείους ἐπεσφέρουσιν· ἡδονὴ δέ τις γυναιξὶ μηδὲν ὑγιὲς ἀλλήλας λέγειν.      Χορός Τύριον οἶδμα λιποῦσ΄ ἔβαν ἀκροθίνια Λοξίᾳ Φοινίσσας ἀπὸ νάσου Φοίβῳ δούλα μελάθρων, ἵν΄ ὑπὸ δειράσι νιφοβόλοις Παρνασοῦ κατενάσθη, ̓ιόνιον κατὰ πόντον ἐλά- τᾳ πλεύσασα περιρρύτῳ ὑπὲρ ἀκαρπίστων πεδίων Σικελίας Ζεφύρου πνοαῖς ἱππεύσαντοσ, ἐν οὐρανῷ κάλλιστον κελάδημα.   Χορός πόλεος ἐκπροκριθεῖσ΄ ἐμᾶς καλλιστεύματα Λοξίᾳ Καδμείων ἔμολον γᾶν, κλεινῶν ̓αγηνοριδᾶν ὁμογενεῖς ἐπὶ Λαί̈ου πεμφθεῖσ΄ ἐνθάδε πύργουσ. ἴσα δ΄ ἀγάλμασι χρυσοτεύ- κτοις Φοίβῳ λάτρις ἐγενόμαν· ἔτι δὲ Κασταλίας ὕδωρ περιμένει με κόμας ἐμᾶς δεῦσαι παρθένιον χλιδὰν Φοιβείαισι λατρείαισ.   Χορός ἰὼ λάμπουσα πέτρα πυρὸς δικόρυφον σέλας ὑπὲρ ἄκρων βακχειῶν Διονύσου, οἴνα θ΄ ἃ καθαμέριον στάζεις τὸν πολύκαρπον οἰνάνθας ἱεῖσα βότρυν, ζάθεά τ΄ ἄντρα δράκοντος οὔ- ρειαί τε σκοπιαὶ θεῶν νιφόβολόν τ΄ ὄρος ἱερόν, εἱ- λίσσων ἀθανάτας θεοῦ χορὸς γενοίμαν ἄφοβος παρὰ μεσόμφαλα γύαλα Φοί- βου Δίρκαν προλιποῦσα.   Χορός νῦν δέ μοι πρὸ τειχέων θούριος μολὼν ̓́αρης αἷμα δάιον φλέγει τᾷδ΄, ὃ μὴ τύχοι, πόλει· κοινὰ γὰρ φίλων ἄχη, κοινὰ δ΄, εἴ τι πείσεται ἑπτάπυργος ἅδε γᾶ, Φοινίσσᾳ χώρᾳ. φεῦ φεῦ. κοινὸν αἷμα, κοινὰ τέκεα τᾶς κερασφόρου πέφυκεν ̓ιοῦσ· ὧν μέτεστί μοι πόνων.   Χορός ἀμφὶ δὲ πτόλιν νέφος ἀσπίδων πυκνὸν φλέγει σχῆμα φοινίου μάχησ, ἃν ̓́αρης τάχ΄ εἴσεται παισὶν Οἰδίπου φέρων πημονὰν ̓ερινύων. ̓́αργος ὦ Πελασγικόν, δειμαίνω τὰν σὰν ἀλκάν, καὶ τὸ θεόθεν· οὐ γὰρ ἄδικον εἰς ἀγῶνα τόνδ΄ ἔνοπλος ὁρμᾷ παῖς ὃς μετέρχεται δόμουσ.     Πολυνείκης τὰ μὲν πυλωρῶν κλῇθρά μ΄ εἰσεδέξατο δι΄ εὐπετείας τειχέων ἔσω μολεῖν. ὃ καὶ δέδοικα μή με δικτύων ἔσω λαβόντες οὐκ ἐκφρῶσ΄ ἀναίμακτον χρόα. ὧν οὕνεκ΄ ὄμμα πανταχῇ διοιστέον κἀκεῖσε καὶ τὸ δεῦρο, μὴ δόλος τις ᾖ. ὡπλισμένος δὲ χεῖρα τῷδε φασγάνῳ τὰ πίστ΄ ἐμαυτῷ τοῦ θράσους παρέξομαι. ὠή, τίς οὗτοσ; ἢ κτύπον φοβούμεθα; ἅπαντα γὰρ τολμῶσι δεινὰ φαίνεται, ὅταν δι΄ ἐχθρᾶς ποὺς ἀμείβηται χθονόσ. πέποιθα μέντοι μητρί, κοὐ πέποιθ΄ ἅμα, ἥτις μ΄ ἔπεισε δεῦρ΄ ὑπόσπονδον μολεῖν. ἀλλ΄ ἐγγὺς ἀλκή· βώμιοι γὰρ ἐσχάραι πέλας πάρεισι, κοὐκ ἔρημα δώματα. φέρ΄ ἐς σκοτεινὰς περιβολὰς μεθῶ ξίφος καὶ τάσδ΄ ἔρωμαι, τίνες ἐφεστᾶσιν δόμοισ. ξέναι γυναῖκεσ, εἴπατ΄, ἐκ ποίας πάτρας ̔ελληνικοῖσι δώμασιν πελάζετε;   Χορός Φοίνισσα μὲν γῆ πατρὶς ἡ θρέψασά με, ̓αγήνορος δὲ παῖδες ἐκ παίδων δορὸς Φοίβῳ μ΄ ἔπεμψαν ἐνθάδ΄ ἀκροθίνιον. μέλλων δὲ πέμπειν μ΄ Οἰδίπου κλεινὸς γόνος μαντεῖα σεμνὰ Λοξίου τ΄ ἐπ΄ ἐσχάρας   ἐν τῷδ΄ ἐπεστράτευσαν ̓αργεῖοι πόλιν. σὺ δ΄ ἀντάμειψαί μ΄, ὅστις ὢν ἐλήλυθας ἑπτάστομον πύργωμα Θηβαίας χθονόσ.   Πολυνείκης πατὴρ μὲν ἡμῖν Οἰδίπους ὁ Λαί̈ου, ἔτικτε δ΄ ̓ιοκάστη με, παῖς Μενοικέωσ· καλεῖ δὲ Πολυνείκη με Θηβαῖος λεώσ.   Χορός ὦ συγγένεια τῶν ̓αγήνορος τέκνων, ἐμῶν τυράννων, ὧν ἀπεστάλην ὕπο      Χορός γονυπετεῖς ἕδρας προσπίτνω σ΄, ἄναξ, τὸν οἴκοθεν νόμον σέβουσ΄   ἔβας ὢ χρόνῳ γᾶν πατρῴαν. ἰὼ ἰώ· πότνια, μόλε πρόδομοσ, ἀμπέτασον πύλασ. κλύεισ, ὦ τεκοῦσα τόνδε μᾶτερ; τί μέλλεις ὑπώροφα μέλαθρα περᾶν θιγεῖν τ΄ ὠλέναισιν τέκνου;    ̓ιοκάστη Φοίνισσαν βοὰν κλύουσ΄, ὦ νεάνιδεσ, γηραιὸν πόδ΄ ἕλκω, τρομερὰν βάσιν· ἰὼ τέκνον, χρόνῳ σὸν ὄμμα μυρίαις τ΄ ἐν ἁμέραις προσεῖδον· ἀμφίβαλλε μα- στὸν ὠλέναισι ματέροσ, παρηίδων τ΄ ὄρεγμα βο- στρύχων τε κυανόχρωτα χαί- τας πλόκαμον, δέραν σκιάζων ἁμάν. ἰὼ ἰώ, μόλις φανεὶς ἄελπτα κἀδόκητα ματρὸς ὠλέναισ. τί φῶ σε; πῶς ἅπαντα καὶ χερσὶ καὶ λόγοισι πολυέλικτον ἁδονὰν ἐκεῖσε καὶ τὸ δεῦρο περιχορεύουσα τέρψιν παλαιᾶν λάβω χαρμονᾶν; ἰὼ τέκοσ, ἔρημον πατρῷον ἔλιπες δόμον φυγὰς ἀποσταλεὶς ὁμαίμου λώβᾳ, ἦ ποθεινὸς φίλοισ, ἦ ποθεινὸς Θήβαισ. ὅθεν ἐμάν τε λευκόχροα κείρομαι δακρυόεσσ΄ ἀνεῖσα πένθει κόμαν, ἄπεπλος φαρέων λευκῶν, <ὦ> τέκνον, δυσόρφναια δ΄ ἀμφὶ τρύχη τάδε σκότι΄ ἀμείβομαι.  ὁ δ΄ ἐν δόμοισι πρέσβυς ὀμματοστερὴς ἀπήνας ὁμοπτέρου τᾶς ἀπο- ζυγείσας δόμων πόθον ἀμφιδάκρυτον ἀεὶ κατ- έχων ἀνῇξε μὲν ξίφους ἐπ΄ αὐτόχειρά τε σφαγάν, ὑπὲρ τέραμνά τ΄ ἀγχόνασ, στενάζων ἀρὰς τέκνοισ· σὺν ἀλαλαῖσι δ΄ αἰὲν αἰαγμάτων σκότια κρύπτεται. σὲ δ΄, ὦ τέκνον, καὶ γάμοισι δὴ κλύω ζυγέντα παιδοποιὸν ἁδονὰν ξένοισιν ἐν δόμοις ἔχειν ξένον τε κῆδος ἀμφέπειν, ἄλαστα ματρὶ τᾷδε Λα- ίῳ τε τῷ παλαιγενεῖ, γάμων ἐπακτὸν ἄταν. ἐγὼ δ΄ οὔτε σοι πυρὸς ἀνῆψα φῶς νόμιμον ἐν γάμοις ὡς πρέπει ματέρι μακαρίᾳ· ἀνυμέναια δ΄ ̓ισμηνὸς ἐκηδεύθη λουτροφόρου χλιδᾶσ, ἀνὰ δὲ Θηβαίαν πόλιν ἐσιγάθη σᾶς ἔσοδοι νύμφασ. ὄλοιτο, τάδ΄ εἴτε σίδαρος εἴτ΄ ἔρις εἴτε πατὴρ ὁ σὸς αἴτιοσ, εἴτε τὸ δαιμόνιον κατεκώμασε δώμασιν Οἰδιπόδα· πρὸς ἐμὲ γὰρ κακῶν ἔμολε τῶνδ΄ ἄχη.    Χορός δεινὸν γυναιξὶν αἱ δι΄ ὠδίνων γοναί, καὶ φιλότεκνόν πως πᾶν γυναικεῖον γένοσ.   Πολυνείκης μῆτερ, φρονῶν εὖ κοὐ φρονῶν ἀφικόμην ἐχθροὺς ἐς ἄνδρασ· ἀλλ΄ ἀναγκαίως ἔχει πατρίδος ἐρᾶν ἅπαντασ· ὃς δ΄ ἄλλως λέγει, λόγοισι χαίρει τὸν δὲ νοῦν ἐκεῖσ΄ ἔχει. οὕτω δ΄ ἐτάρβουν ἐς φόβον τ΄ ἀφικόμην, μή τις δόλος με πρὸς κασιγνήτου κτάνῃ, ὥστε ξιφήρη χεῖρ΄ ἔχων δι΄ ἄστεως κυκλῶν πρόσωπον ἦλθον. ἓν δέ μ΄ ὠφελεῖ, σπονδαί τε καὶ σὴ πίστισ, ἥ μ΄ ἐσήγαγε τείχη πατρῷα· πολύδακρυς δ΄ ἀφικόμην, χρόνιος ἰδὼν μέλαθρα καὶ βωμοὺς θεῶν γυμνάσιά θ΄ οἷσιν ἐνετράφην Δίρκης θ΄ ὕδωρ· ὧν οὐ δικαίως ἀπελαθεὶς ξένην πόλιν ναίω, δι΄ ὄσσων νᾶμ΄ ἔχων δακρύρροον. ἀλλ΄ ἐκ γὰρ ἄλγους ἄλγος αὖ σὲ δέρκομαι κάρα ξυρῆκες καὶ πέπλους μελαγχίμους ἔχουσαν, οἴμοι τῶν ἐμῶν ἐγὼ κακῶν. ὡς δεινὸν ἔχθρα, μῆτερ, οἰκείων φίλων καὶ δυσλύτους ἔχουσα τὰς διαλλαγάσ. τί γὰρ πατήρ μοι πρέσβυς ἐν δόμοισι δρᾷ, σκότον δεδορκώσ; τί δὲ κασίγνηται δύο; ἦ που στένουσι τλήμονες φυγὰς ἐμάσ;   ̓ιοκάστη κακῶς θεῶν τις Οἰδίπου φθείρει γένοσ· οὕτω γὰρ ἤρξατ΄, ἄνομα μὲν τεκεῖν ἐμέ, κακῶς δὲ γῆμαι πατέρα σὸν φῦναί τε σέ. ἀτὰρ τί ταῦτα; δεῖ φέρειν τὰ τῶν θεῶν. ὅπως δ΄ ἔρωμαι, μή τι σὴν δάκω φρένα, δέδοιχ΄, ἃ χρῄζω· διὰ πόθου δ΄ ἐλήλυθα.   Πολυνείκης ἀλλ΄ ἐξερώτα, μηδὲν ἐνδεὲς λίπῃσ· ἃ γὰρ σὺ βούλῃ, ταὔτ΄ ἐμοί, μῆτερ, φίλα.    ̓ιοκάστη καὶ δή σ΄ ἐρωτῶ πρῶτον ὧν χρῄζω τυχεῖν, τί τὸ στέρεσθαι πατρίδοσ; ἦ κακὸν μέγα;   Πολυνείκης μέγιστον· ἔργῳ δ΄ ἐστὶ μεῖζον ἢ λόγῳ.   ̓ιοκάστη τίς ὁ τρόπος αὐτοῦ; τί φυγάσιν τὸ δυσχερέσ;   Πολυνείκης ἓν μὲν μέγιστον, οὐκ ἔχει παρρησίαν.   ̓ιοκάστη δούλου τόδ΄ εἶπασ, μὴ λέγειν ἅ τις φρονεῖ.   Πολυνείκης τὰς τῶν κρατούντων ἀμαθίας φέρειν χρεών.   ̓ιοκάστη καὶ τοῦτο λυπρόν, συνασοφεῖν τοῖς μὴ σοφοῖσ.   Πολυνείκης ἀλλ΄ ἐς τὸ κέρδος παρὰ φύσιν δουλευτέον.   ̓ιοκάστη αἱ δ΄ ἐλπίδες βόσκουσι φυγάδασ, ὡς λόγοσ.   Πολυνείκης καλοῖς βλέπουσαί γ΄ ὄμμασιν, μέλλουσι δέ.   ̓ιοκάστη οὐδ΄ ὁ χρόνος αὐτὰς διεσάφησ΄ οὔσας κενάσ;   Πολυνείκης ἔχουσιν ̓αφροδίτην τιν΄ ἡδεῖαν κακῶν.   ̓ιοκάστη πόθεν δ΄ ἐβόσκου, πρὶν γάμοις εὑρεῖν βίον;   Πολυνείκης ποτὲ μὲν ἐπ΄ ἦμαρ εἶχον, εἶτ΄ οὐκ εἶχον ἄν.   ̓ιοκάστη φίλοι δὲ πατρὸς καὶ ξένοι σ΄ οὐκ ὠφέλουν;   Πολυνείκης εὖ πρᾶσσε· τὰ φίλων δ΄ οὐδέν, ἤν τι δυστυχῇσ.   ̓ιοκάστη οὐδ΄ ηὑγένειά σ΄ ἦρεν εἰς ὕψος μέγαν;   Πολυνείκης κακὸν τὸ μὴ ἔχειν· τὸ γένος οὐκ ἔβοσκέ με.   ̓ιοκάστη ἡ πατρίσ, ὡς ἔοικε, φίλτατον βροτοῖσ.   Πολυνείκης οὐδ΄ ὀνομάσαι δύναι΄ ἂν ὡς ἐστὶν φίλον.   ̓ιοκάστη πῶς δ΄ ἦλθες ̓́αργοσ; τίν΄ ἐπίνοιαν ἔσχεθεσ;   Πολυνείκης ἔχρησ΄ ̓αδράστῳ Λοξίας χρησμόν τινα.   ̓ιοκάστη ποῖον; τί τοῦτ΄ ἔλεξασ; οὐκ ἔχω μαθεῖν.   Πολυνείκης κάπρῳ λέοντί θ΄ ἁρμόσαι παίδων γάμουσ.   ̓ιοκάστη καὶ σοὶ τί θηρῶν ὀνόματος μετῆν, τέκνον;   Πολυνείκης οὐκ οἶδ΄· ὁ δαίμων μ΄ ἐκάλεσεν πρὸς τὴν τύχην.   ̓ιοκάστη σοφὸς γὰρ ὁ θεόσ· τίνι τρόπῳ δ΄ ἔσχες λέχοσ;   Πολυνείκης νὺξ ἦν, ̓αδράστου δ΄ ἦλθον ἐς παραστάδασ.   ̓ιοκάστη κοίτας ματεύων, ᾗ φυγὰς πλανώμενοσ;   Πολυνείκης ἦν ταῦτα· κᾆτά γ΄ ἦλθεν ἄλλος αὖ φυγάσ.   ̓ιοκάστη τίς οὗτοσ; ὡς ἄρ΄ ἄθλιος κἀκεῖνος ἦν.   Πολυνείκης Τυδεύσ, ὃν Οἰνέως φασὶν ἐκφῦναι πατρόσ.   ̓ιοκάστη τί θηρσὶν ὑμᾶς δῆτ΄ ̓́αδραστος ᾔκασεν;   Πολυνείκης στρωμνῆς ἐς ἀλκὴν οὕνεκ΄ ἤλθομεν πέρι.   ̓ιοκάστη ἐνταῦθα Ταλαοῦ παῖς συνῆκε θέσφατα;   Πολυνείκης κἄδωκέ γ΄ ἡμῖν δύο δυοῖν νεάνιδασ.   ̓ιοκάστη ἆρ΄ εὐτυχεῖς οὖν τοῖς γάμοις ἢ δυστυχεῖσ;   Πολυνείκης οὐ μεμπτὸς ἡμῖν ὁ γάμος ἐς τόδ΄ ἡμέρασ.   ̓ιοκάστη πῶς δ΄ ἐξέπεισας δεῦρό σοι σπέσθαι στρατόν;    Πολυνείκης δισσοῖς ̓́αδραστος ὤμοσεν γαμβροῖς τόδε, Τυδεῖ τε κἀμοί· σύγγαμος γάρ ἐστ΄ ἐμόσ· ἄμφω κατάξειν ἐς πάτραν, πρόσθεν δ΄ ἐμέ. πολλοὶ δὲ Δαναῶν καὶ Μυκηναίων ἄκροι πάρεισι, λυπρὰν χάριν, ἀναγκαίαν δ΄, ἐμοὶ διδόντεσ· ἐπὶ γὰρ τὴν ἐμὴν στρατεύομαι πόλιν. θεοὺς δ΄ ἐπώμοσ΄ ὡς ἀκουσίως τοῖς φιλτάτοις ἑκοῦσιν ἠράμην δόρυ. ἀλλ΄ ἐς σὲ τείνει τῶνδε διάλυσις κακῶν, μῆτερ, διαλλάξασαν ὁμογενεῖς φίλους παῦσαι πόνων με καὶ σὲ καὶ πᾶσαν πόλιν. πάλαι μὲν οὖν ὑμνηθέν, ἀλλ΄ ὅμως ἐρῶ· τὰ χρήματ΄ ἀνθρώποισι τιμιώτατα, δύναμίν τε πλείστην τῶν ἐν ἀνθρώποις ἔχει. ἁγὼ μεθήκω δεῦρο μυρίαν ἄγων λόγχην· πένης γὰρ οὐδὲν εὐγενὴς ἀνήρ.   Χορός καὶ μὴν ̓ετεοκλῆς ἐς διαλλαγὰς ὅδε χωρεῖ· σὸν ἔργον, μῆτερ ̓ιοκάστη, λέγειν τοιούσδε μύθους οἷς διαλλάξεις τέκνα.   ̓ετεοκλῆς μῆτερ, πάρειμι· τὴν χάριν δὲ σοὶ διδοὺς ἦλθον. τί χρὴ δρᾶν; ἀρχέτω δέ τις λόγου· ὡς ἀμφὶ τείχη καὶ ξυνωρίδας λόχων τάσσων ἐπέσχον πόλιν, ὅπως κλύοιμί σου κοινὰς βραβείασ, αἷς ὑπόσπονδον μολεῖν τόνδ΄ εἰσεδέξω τειχέων πείσασά με.   ̓ιοκάστη ἐπίσχεσ· οὔτοι τὸ ταχὺ τὴν δίκην ἔχει, βραδεῖς δὲ μῦθοι πλεῖστον ἀνύουσιν σοφόν. σχάσον δὲ δεινὸν ὄμμα καὶ θυμοῦ πνοάσ· οὐ γὰρ τὸ λαιμότμητον εἰσορᾷς κάρα Γοργόνοσ, ἀδελφὸν δ΄ εἰσορᾷς ἥκοντα σόν. σύ τ΄ αὖ πρόσωπον πρὸς κασίγνητον στρέφε, Πολύνεικεσ· ἐς γὰρ ταὐτὸν ὄμμασιν βλέπων λέξεις τ΄ ἄμεινον τοῦδέ τ΄ ἐνδέξῃ λόγουσ. παραινέσαι δὲ σφῷν τι βούλομαι σοφόν· ὅταν φίλος τις ἀνδρὶ θυμωθεὶς φίλῳ ἐς ἓν συνελθὼν ὄμματ΄ ὄμμασιν διδῷ, ἐφ΄ οἷσιν ἥκει, ταῦτα χρὴ μόνον σκοπεῖν, κακῶν δὲ τῶν πρὶν μηδενὸς μνείαν ἔχειν. λόγος μὲν οὖν σὸς πρόσθε, Πολύνεικες τέκνον· σὺ γὰρ στράτευμα Δαναϊδῶν ἥκεις ἄγων, ἄδικα πεπονθώσ, ὡς σὺ φῄσ· κριτὴς δέ τις θεῶν γένοιτο καὶ διαλλακτὴς κακῶν.    Πολυνείκης ἁπλοῦς ὁ μῦθος τῆς ἀληθείας ἔφυ, κοὐ ποικίλων δεῖ τἄνδιχ΄ ἑρμηνευμάτων· ἔχει γὰρ αὐτὰ καιρόν· ὁ δ΄ ἄδικος λόγος νοσῶν ἐν αὑτῷ φαρμάκων δεῖται σοφῶν. ἐγὼ δὲ πατρὸς δωμάτων προυσκεψάμην τοὐμόν τε καὶ τοῦδ΄, ἐκφυγεῖν χρῄζων ἀρὰς ἃς Οἰδίπους ἐφθέγξατ΄ εἰς ἡμᾶς ποτε, ἐξῆλθον ἔξω τῆσδ΄ ἑκὼν αὐτὸς χθονόσ, δοὺς τῷδ΄ ἀνάσσειν πατρίδος ἐνιαυτοῦ κύκλον, ὥστ΄ αὐτὸς ἄρχειν αὖθις ἀνὰ μέρος λαβὼν καὶ μὴ δι΄ ἔχθρας τῷδε καὶ φθόνου μολὼν κακόν τι δρᾶσαι καὶ παθεῖν, ἃ γίγνεται. ὃ δ΄ αἰνέσας ταῦθ΄ ὁρκίους τε δοὺς θεούσ, ἔδρασεν οὐδὲν ὧν ὑπέσχετ΄, ἀλλ΄ ἔχει τυραννίδ΄ αὐτὸς καὶ δόμων ἐμῶν μέροσ. καὶ νῦν ἕτοιμός εἰμι τἀμαυτοῦ λαβὼν στρατὸν μὲν ἔξω τῆσδ΄ ἀποστεῖλαι χθονόσ, οἰκεῖν δὲ τὸν ἐμὸν οἶκον ἀνὰ μέρος λαβὼν καὶ τῷδ΄ ἀφεῖναι τὸν ἴσον αὖθις <αὖ> χρόνον, καὶ μήτε πορθεῖν πατρίδα μήτε προσφέρειν πύργοισι πηκτῶν κλιμάκων προσαμβάσεισ, ἃ μὴ κυρήσας τῆς δίκης πειράσομαι δρᾶν. μάρτυρας δὲ τῶνδε δαίμονας καλῶ, ὡς πάντα πράσσων σὺν δίκῃ, δίκης ἄτερ ἀποστεροῦμαι πατρίδος ἀνοσιώτατα. ταῦτ΄ αὔθ΄ ἕκαστα, μῆτερ, οὐχὶ περιπλοκὰς λόγων ἀθροίσας εἶπον, ἀλλὰ καὶ σοφοῖς καὶ τοῖσι φαύλοις ἔνδιχ΄, ὡς ἐμοὶ δοκεῖ.   Χορός ἐμοὶ μέν, εἰ καὶ μὴ καθ΄ ̔ελλήνων χθόνα τεθράμμεθ΄, ἀλλ΄ οὖν ξυνετά μοι δοκεῖς λέγειν.    ̓ετεοκλῆς εἰ πᾶσι ταὐτὸν καλὸν ἔφυ σοφόν θ΄ ἅμα, οὐκ ἦν ἂν ἀμφίλεκτος ἀνθρώποις ἔρισ· νῦν δ΄ οὔθ΄ ὅμοιον οὐδὲν οὔτ΄ ἴσον βροτοῖσ, πλὴν ὀνόμασαι· τὸ δ΄ ἔργον οὐκ ἔστιν τόδε. ἐγὼ γὰρ οὐδέν, μῆτερ, ἀποκρύψας ἐρῶ· ἄστρων ἂν ἔλθοιμ΄ ἡλίου πρὸς ἀντολὰς καὶ γῆς ἔνερθεν, δυνατὸς ὢν δρᾶσαι τάδε, τὴν θεῶν μεγίστην ὥστ΄ ἔχειν Τυραννίδα. τοῦτ΄ οὖν τὸ χρηστόν, μῆτερ, οὐχὶ βούλομαι ἄλλῳ παρεῖναι μᾶλλον ἢ σῴζειν ἐμοί· ἀνανδρία γάρ, τὸ πλέον ὅστις ἀπολέσας τοὔλασσον ἔλαβε. πρὸς δὲ τοῖσδ΄ αἰσχύνομαι, ἐλθόντα σὺν ὅπλοις τόνδε καὶ πορθοῦντα γῆν τυχεῖν ἃ χρῄζει· ταῖς γὰρ ἂν Θήβαις τόδε γένοιτ΄ ὄνειδοσ, εἰ Μυκηναίου δορὸς φόβῳ παρείην σκῆπτρα τἀμὰ τῷδ΄ ἔχειν. χρῆν δ΄ αὐτὸν οὐχ ὅπλοισι τὰς διαλλαγάσ, μῆτερ, ποιεῖσθαι· πᾶν γὰρ ἐξαιρεῖ λόγος ὃ καὶ σίδηρος πολεμίων δράσειεν ἄν. ἀλλ΄, εἰ μὲν ἄλλως τήνδε γῆν οἰκεῖν θέλει, ἔξεστ΄· ἐκεῖνο δ΄ οὐχ ἑκὼν μεθήσομαι. ἄρχειν παρόν μοι, τῷδε δουλεύσω ποτέ; πρὸς ταῦτ΄ ἴτω μὲν πῦρ, ἴτω δὲ φάσγανα, ζεύγνυσθε δ΄ ἵππουσ, πεδία πίμπλαθ΄ ἁρμάτων, ὡς οὐ παρήσω τῷδ΄ ἐμὴν τυραννίδα. εἴπερ γὰρ ἀδικεῖν χρή, τυραννίδος πέρι κάλλιστον ἀδικεῖν, τἄλλα δ΄ εὐσεβεῖν χρεών.   Χορός οὐκ εὖ λέγειν χρὴ μὴ ΄πὶ τοῖς ἔργοις καλοῖσ· οὐ γὰρ καλὸν τοῦτ΄, ἀλλὰ τῇ δίκῃ πικρόν.   ̓ιοκάστη ὦ τέκνον, οὐχ ἅπαντα τῷ γήρᾳ κακά, ̓ετεόκλεεσ, πρόσεστιν· ἀλλ΄ ἡμπειρία ἔχει τι λέξαι τῶν νέων σοφώτερον. τί τῆς κακίστης δαιμόνων ἐφίεσαι Φιλοτιμίασ, παῖ; μὴ σύ γ΄· ἄδικος ἡ θεόσ· πολλοὺς δ΄ ἐς οἴκους καὶ πόλεις εὐδαίμονας ἐσῆλθε κἀξῆλθ΄ ἐπ΄ ὀλέθρῳ τῶν χρωμένων· ἐφ΄ ᾗ σὺ μαίνῃ. κεῖνο κάλλιον, τέκνον, ̓ισότητα τιμᾶν, ἣ φίλους ἀεὶ φίλοις πόλεις τε πόλεσι συμμάχους τε συμμάχοις συνδεῖ· τὸ γὰρ ἴσον μόνιμον ἀνθρώποις ἔφυ, τῷ πλέονι δ΄ αἰεὶ πολέμιον καθίσταται τοὔλασσον ἐχθρᾶς θ΄ ἡμέρας κατάρχεται. καὶ γὰρ μέτρ΄ ἀνθρώποισι καὶ μέρη σταθμῶν ̓ισότης ἔταξε κἀριθμὸν διώρισε, νυκτός τ΄ ἀφεγγὲς βλέφαρον ἡλίου τε φῶς ἴσον βαδίζει τὸν ἐνιαύσιον κύκλον, κοὐδέτερον αὐτῶν φθόνον ἔχει νικώμενον. εἶθ΄ ἥλιος μὲν νύξ τε δουλεύει βροτοῖς σὺ δ΄ οὐκ ἀνέξῃ δωμάτων ἔχων ἴσον καὶ τῷδε νεῖμαι; κᾆτα ποῦ ΄στιν ἡ δίκη;  τί τὴν τυραννίδ΄, ἀδικίαν εὐδαίμονα, τιμᾷς ὑπέρφευ καὶ μέγ΄ ἥγησαι τόδε; περιβλέπεσθαι τίμιον; κενὸν μὲν οὖν. ἢ πολλὰ μοχθεῖν πόλλ΄ ἔχων ἐν δώμασι βούλῃ; τί δ΄ ἔστι τὸ πλέον; ὄνομ΄ ἔχει μόνον· ἐπεὶ τά γ΄ ἀρκοῦνθ΄ ἱκανὰ τοῖς γε σώφροσιν. οὔτοι τὰ χρήματ΄ ἴδια κέκτηνται βροτοί, τὰ τῶν θεῶν δ΄ ἔχοντες ἐπιμελούμεθα· ὅταν δὲ χρῄζωσ΄, αὔτ΄ ἀφαιροῦνται πάλιν. ὁ δ΄ ὄλβος οὐ βέβαιοσ, ἀλλ΄ ἐφήμεροσ. ἄγ΄, ἤν σ΄ ἔρωμαι δύο λόγω προθεῖσ΄ ἅμα, πότερα τυραννεῖν ἢ πόλιν σῷσαι θέλεισ, ἐρεῖς τυραννεῖν; ἢν δὲ νικήσῃ σ΄ ὅδε; ̓αργεῖά τ΄ ἔγχη δόρυ τὸ Καδμείων ἕλῃ, ὄψῃ δαμασθὲν ἄστυ Θηβαῖον τόδε, ὄψῃ δὲ πολλὰς αἰχμαλωτίδας κόρας βίᾳ πρὸς ἀνδρῶν πολεμίων πορθουμένασ. ὀδυνηρὸς ἆρ΄ ὁ πλοῦτοσ, ὃν ζητεῖς ἔχειν, γενήσεται Θήβαισι, φιλότιμος δὲ σύ. σοὶ μὲν τάδ΄ αὐδῶ. σοὶ δέ, Πολύνεικεσ, λέγω· ἀμαθεῖς ̓́αδραστος χάριτας ἔς σ΄ ἀνήψατο, ἀσύνετα δ΄ ἦλθες καὶ σὺ πορθήσων πόλιν. φέρ΄, ἢν ἕλῃς γῆν τήνδ΄  ὃ μὴ τύχοι ποτέ   πρὸς θεῶν, τρόπαια πῶς ἀναστήσεις Διί; πῶς δ΄ αὖ κατάρξῃ θυμάτων, ἑλὼν πάτραν, καὶ σκῦλα γράψεις πῶς ἐπ΄ ̓ινάχου ῥοαῖσ; Θήβας πυρώσας τάσδε Πολυνείκης θεοῖς ἀσπίδας ἔθηκε; μήποτ΄, ὦ τέκνον, κλέος τοιόνδε σοι γένοιθ΄ ὑφ΄ ̔ελλήνων λαβεῖν. ἢν δ΄ αὖ κρατηθῇς καὶ τὰ τοῦδ΄ ὑπερδράμῃ, πῶς ̓́αργος ἥξεις μυρίους λιπὼν νεκρούσ; ἐρεῖ δὲ δή τισ· ὦ κακὰ μνηστεύματα ̓́αδραστε προσθείσ, διὰ μιᾶς νύμφης γάμον ἀπωλόμεσθα. δύο κακὼ σπεύδεισ, τέκνον, κείνων στέρεσθαι τῶνδέ τ΄ ἐν μέσῳ πεσεῖν. μέθετον τὸ λίαν, μέθετον· ἀμαθία δυοῖν, ἐς ταὔθ΄ ὅταν μόλητον, ἔχθιστον κακόν.   Χορός ὦ θεοί, γένοισθε τῶνδ΄ ἀπότροποι κακῶν καὶ ξύμβασίν τιν΄ Οἰδίπου τέκνοις δότε.     ̓ετεοκλῆς μῆτερ, οὐ λόγων ἔθ΄ ἁγών, ἀλλ΄ ἀναλοῦται χρόνος οὑν μέσῳ μάτην, περαίνει δ΄ οὐδὲν ἡ προθυμία· οὐ γὰρ ἂν ξυμβαῖμεν ἄλλως ἢ ΄πὶ τοῖς εἰρημένοισ, ὥστ΄ ἐμὲ σκήπτρων κρατοῦντα τῆσδ΄ ἄνακτ΄ εἶναι χθονόσ· τῶν μακρῶν δ΄ ἀπαλλαγεῖσα νουθετημάτων μ΄ ἔα. καὶ σὺ τῶνδ΄ ἔξω κομίζου τειχέων, ἢ κατθανῇ.   Πολυνείκης πρὸς τίνοσ; τίς ὧδ΄ ἄτρωτοσ, ὅστις εἰς ἡμᾶς ξίφος φόνιον ἐμβαλὼν τὸν αὐτὸν οὐκ ἀποίσεται μόρον;   ̓ετεοκλῆς ἐγγύσ, οὐ πρόσω βέβηκεν· ἐς χέρας λεύσσεις ἐμάσ;   Πολυνείκης εἰσορῶ· δειλὸν δ΄ ὁ πλοῦτος καὶ φιλόψυχον κακόν.   ̓ετεοκλῆς κᾆτα σὺν πολλοῖσιν ἦλθες πρὸς τὸν οὐδὲν ἐς μάχην;   Πολυνείκης ἀσφαλὴς γάρ ἐστ΄ ἀμείνων ἢ θρασὺς στρατηλάτησ.   ̓ετεοκλῆς κομπὸς εἶ σπονδαῖς πεποιθώσ, αἵ σε σῴζουσιν θανεῖν.   Πολυνείκης καὶ σέ· δεύτερον δ΄ ἀπαιτῶ σκῆπτρα καὶ μέρη χθονόσ.   ̓ετεοκλῆς οὐκ ἀπαιτούμεσθ΄· ἐγὼ γὰρ τὸν ἐμὸν οἰκήσω δόμον.   Πολυνείκης τοῦ μέρους ἔχων τὸ πλεῖον;   ̓ετεοκλῆς φήμ΄· ἀπαλλάσσου δὲ γῆσ.   Πολυνείκης ὦ θεῶν βωμοὶ πατρῴων     ̓ετεοκλῆς οὓς σὺ πορθήσων πάρει.   Πολυνείκης κλύετέ μου     ̓ετεοκλῆς τίς δ΄ ἂν κλύοι σου πατρίδ΄ ἐπεστρατευμένου;   Πολυνείκης καὶ θεῶν τῶν λευκοπώλων δώματα     ̓ετεοκλῆς οἳ στυγοῦσί σε.   Πολυνείκης ἐξελαυνόμεσθα πατρίδος     ̓ετεοκλῆς καὶ γὰρ ἦλθες ἐξελῶν.   Πολυνείκης ἀδικίᾳ γ΄, ὦ θεοί.   ̓ετεοκλῆς Μυκήναισ, μὴ ΄νθάδ΄ ἀνακάλει θεούσ.   Πολυνείκης ἀνόσιος πέφυκας     ̓ετεοκλῆς ἀλλ΄ οὐ πατρίδοσ, ὡς σύ, πολέμιοσ.   Πολυνείκης ὅς μ΄ ἄμοιρον ἐξελαύνεισ.   ̓ετεοκλῆς καὶ κατακτενῶ γε πρόσ.   Πολυνείκης ὦ πάτερ, κλύεις ἃ πάσχω;   ̓ετεοκλῆς καὶ γὰρ οἷα δρᾷς κλύει.   Πολυνείκης καὶ σύ, μῆτερ;   ̓ετεοκλῆς ἀθέμιτόν σοι μητρὸς ὀνομάζειν κάρα.   Πολυνείκης ὦ πόλισ.   ̓ετεοκλῆς μολὼν ἐς ̓́αργος ἀνακάλει Λέρνης ὕδωρ.    Πολυνείκης εἶμι, μὴ πόνει· σὲ δ΄ αἰνῶ, μῆτερ.   ̓ετεοκλῆς ἔξιθι χθονόσ.   Πολυνείκης ἔξιμεν· πατέρα δέ μοι δὸς εἰσιδεῖν.   ̓ετεοκλῆς οὐκ ἂν τύχοισ.   Πολυνείκης ἀλλὰ παρθένους ἀδελφάσ.   ̓ετεοκλῆς οὐδὲ τάσδ΄ ὄψῃ ποτέ.   Πολυνείκης ὦ κασίγνηται.   ̓ετεοκλῆς τί ταύτας ἀνακαλεῖς ἔχθιστος ὤν;   Πολυνείκης μῆτερ, ἀλλά μοι σὺ χαῖρε.   ̓ιοκάστη χαρτὰ γοῦν πάσχω, τέκνον.   Πολυνείκης οὐκέτ΄ εἰμὶ παῖς σόσ.   ̓ιοκάστη ἐς πόλλ΄ ἀθλία πέφυκ΄ ἐγώ.   Πολυνείκης ὅδε γὰρ εἰς ἡμᾶς ὑβρίζει.   ̓ετεοκλῆς καὶ γὰρ ἀνθυβρίζομαι.   Πολυνείκης ποῦ ποτε στήσῃ πρὸ πύργων;   ̓ετεοκλῆς ὡς τί μ΄ ἱστορεῖς τόδε;   Πολυνείκης ἀντιτάξομαι κτενῶν σε.   ̓ετεοκλῆς κἀμὲ τοῦδ΄ ἔρως ἔχει.   ̓ιοκάστη ὦ τάλαιν΄ ἐγώ· τί δράσετ΄, ὦ τέκνα;   Πολυνείκης αὐτὸ σημανεῖ.   ̓ιοκάστη πατρὸς οὐ φεύξεσθ΄ ̓ερινῦσ;   ̓ετεοκλῆς ἐρρέτω πρόπας δόμοσ.   Πολυνείκης ὡς τάχ΄ οὐκέθ΄ αἱματηρὸν τοὐμὸν ἀργήσει ξίφοσ. τὴν δὲ θρέψασάν με γαῖαν καὶ θεοὺς μαρτύρομαι, ὡς ἄτιμος οἰκτρὰ πάσχων ἐξελαύνομαι χθονόσ, δοῦλος ὥσ, ἀλλ΄ οὐχὶ ταὐτοῦ πατρὸς Οἰδίπου γεγώσ· κἄν τί σοι, πόλισ, γένηται, μὴ ἐμέ, τόνδε δ΄ αἰτιῶ· οὐχ ἑκὼν γὰρ ἦλθον, ἄκων δ΄ ἐξελαύνομαι χθονόσ. καὶ σύ, Φοῖβ΄ ἄναξ ̓αγυιεῦ, καὶ μέλαθρα, χαίρετε, ἥλικές θ΄ οὑμοί, θεῶν τε δεξίμηλ΄ ἀγάλματα. οὐ γὰρ οἶδ΄ εἴ μοι προσειπεῖν αὖθις ἔσθ΄ ὑμᾶς ποτε· ἐλπίδες δ΄ οὔπω καθεύδουσ΄, αἷς πέποιθα σὺν θεοῖς τόνδ΄ ἀποκτείνας κρατήσειν τῆσδε Θηβαίας χθονόσ.   ̓ετεοκλῆς ἔξιθ΄ ἐκ χώρασ· ἀληθῶς δ΄ ὄνομα Πολυνείκη πατὴρ ἔθετό σοι θείᾳ προνοίᾳ νεικέων ἐπώνυμον.      Χορός Κάδμος ἔμολε τάνδε γᾶν Τύριοσ, ᾧ τετρασκελὴς μόσχος ἀδάματον πέσημα δίκε τελεσφόρον διδοῦσα χρησμόν, οὗ κατοικίσαι πεδία νιν τὸ θέσφατον πυροφόρα δόμων ἔχρη, καλλιπόταμος ὕδατος ἵνα τε νοτὶς ἐπέρχεται γύασ, Δίρκας χλοηφόρους καὶ βαθυσπόρους γύασ· Βρόμιον ἔνθα τέκετο μά- τηρ Διὸς γάμοισι, κισσὸς ὃν περιστεφὴς ἕλικος εὐθὺς ἔτι βρέφος χλοηφόροισιν ἔρνεσιν κατασκίοισιν ὀλβίσας ἐνώτισεν, Βάκχιον χόρευμα παρθένοισι Θηβαί̈αισι καὶ γυναιξὶν εὐίοισ.   Χορός ἔνθα φόνιος ἦν δράκων ̓́αρεος ὠμόφρων φύλαξ νάματ΄ ἔνυδρα καὶ ῥέεθρα χλοερὰ δεργμάτων κόραισι πολυπλάνοις ἐπισκοπῶν· ὃν ἐπὶ χέρνιβας μολὼν Κάδμος ὄλεσε μαρμάρῳ· κρᾶτα φόνιον ὀλεσίθηρος ὠλένας δικὼν βολαῖσ, δίας ἀμάτορος <δ΄> ἐς βαθυσπόρους γύας γαπετεῖς δικὼν ὀδόν- τας Παλλάδος φραδαῖσιν· ἔνθεν ἐξανῆκε γᾶ πάνοπλον ὄψιν ὑπὲρ ἄκρων ὅρων χθονόσ· σιδαρόφρων δέ νιν φόνος πάλιν ξυνῆψε γᾷ φίλᾳ. αἵματος δ΄ ἔδευσε γαῖαν, ἅ νιν εὐηλίοισι δεῖξεν αἰθέρος πνοαῖσ.   Χορός καὶ σέ, τὸν προμάτορος ̓ιοῦς ποτ΄ ἔκγονον ̓́επαφον, ὦ Διὸς γένεθλον, ἐκάλεσ΄ ἐκάλεσα βαρβάρῳ βοᾷ, ἰώ, βαρβάροις λιταῖσ· βᾶθι βᾶθι τάνδε γᾶν·   σοί νιν ἔκγονοι κτίσαν καὶ διώνυμοι θεαί, Περσέφασσα καὶ φίλα Δαμάτηρ θεά, πάντων ἄνασσα, πάντων δὲ Γᾶ τροφόσ, κτήσαντο  πέμπε πυρφόρους θεάσ, ἄμυνε τᾷδε γᾷ· πάντα δ΄ εὐπετῆ θεοῖσ.     ̓ετεοκλῆς χώρει σὺ καὶ κόμιζε τὸν Μενοικέως Κρέοντ΄, ἀδελφὸν μητρὸς ̓ιοκάστης ἐμῆσ, λέγων τάδ΄, ὡς οἰκεῖα καὶ κοινὰ χθονὸς θέλω πρὸς αὐτὸν συμβαλεῖν βουλεύματα, πρὶν ἐς μάχην τε καὶ δορὸς τάξιν μολεῖν. καίτοι ποδῶν σῶν μόχθον ἐκλύει παρών· ὁρῶ γὰρ αὐτὸν πρὸς δόμους στείχοντ΄ ἐμούσ.   Κρέων ἦ πόλλ΄ ἐπῆλθον εἰσιδεῖν χρῄζων σ΄, ἄναξ ̓ετεόκλεεσ, πέριξ δὲ Καδμείων πύλας φυλακάς τ΄ ἐπῆλθον σὸν δέμας θηρώμενοσ.   ̓ετεοκλῆς καὶ μὴν ἐγὼ σ΄ ἔχρῃζον εἰσιδεῖν, Κρέον· πολλῷ γὰρ ηὗρον ἐνδεεῖς διαλλαγάς ὡς ἐς λόγους συνῆψα Πολυνείκει μολών.   Κρέων ἤκουσα μεῖζον αὐτὸν ἢ Θήβας φρονεῖν, κήδει τ΄ ̓αδράστου καὶ στρατῷ πεποιθότα. ἀλλ΄ ἐς θεοὺς χρὴ ταῦτ΄ ἀναρτήσαντ΄ ἔχειν· ἃ δ΄ ἐμποδὼν μάλιστα, ταῦθ΄ ἥκω φράσων.   ̓ετεοκλῆς τὰ ποῖα ταῦτα; τὸν λόγον γὰρ ἀγνοῶ.   Κρέων ἥκει τις αἰχμάλωτος ̓αργείων πάρα.   ̓ετεοκλῆς λέγει δὲ δὴ τί τῶν ἐκεῖ νεώτερον;   Κρέων μέλλειν πέριξ πύργοισι Καδμείων πόλιν ὅπλοις ἑλίξειν αὐτίκ΄ ̓αργείων στρατόν.   ̓ετεοκλῆς ἐξοιστέον τἄρ΄ ὅπλα Καδμείων πόλει.   Κρέων ποῖ; μῶν νεάζων οὐχ ὁρᾷς ἃ χρή σ΄ ὁρᾶν;   ̓ετεοκλῆς ἐκτὸς τάφρων τῶνδ΄, ὡς μαχουμένους τάχα.   Κρέων σμικρὸν τὸ πλῆθος τῆσδε γῆσ, οἳ δ΄ ἄφθονοι.   ̓ετεοκλῆς ἐγᾦδα κείνους τοῖς λόγοις ὄντας θρασεῖσ.   Κρέων ἔχει τιν΄ ὄγκον τἄργος ̔ελλήνων πάρα.   ̓ετεοκλῆς θάρσει· τάχ΄ αὐτῶν πεδίον ἐμπλήσω φόνου.   Κρέων θέλοιμ΄ ἄν· ἀλλὰ τοῦθ΄ ὁρῶ πολλοῦ πόνου.   ̓ετεοκλῆς ὡς οὐ καθέξω τειχέων ἔσω στρατόν.   Κρέων καὶ μὴν τὸ νικᾶν ἐστι πᾶν εὐβουλία.   ̓ετεοκλῆς βούλῃ τράπωμαι δῆθ΄ ὁδοὺς ἄλλας τινάσ;   Κρέων πάσας γε, πρὶν κίνδυνον εἰς ἅπαξ μολεῖν.   ̓ετεοκλῆς εἰ νυκτὸς αὐτοῖς προσβάλοιμεν ἐκ λόχου;   Κρέων εἴπερ σφαλείς γε δεῦρο σωθήσῃ πάλιν.   ̓ετεοκλῆς ἴσον φέρει νύξ, τοῖς δὲ τολμῶσιν πλέον.   Κρέων ἐνδυστυχῆσαι δεινὸν εὐφρόνης κνέφασ.   ̓ετεοκλῆς ἀλλ΄ ἀμφὶ δεῖπνον οὖσι προσβάλω δόρυ;   Κρέων ἔκπληξις ἂν γένοιτο· νικῆσαι δὲ δεῖ.   ̓ετεοκλῆς βαθύς γέ τοι Διρκαῖος ἀναχωρεῖν πόροσ.   Κρέων ἅπαν κάκιον τοῦ φυλάσσεσθαι καλῶσ.   ̓ετεοκλῆς τί δ΄, εἰ καθιππεύσαιμεν ̓αργείων στρατόν;   Κρέων κἀκεῖ πέφρακται λαὸς ἅρμασιν πέριξ.   ̓ετεοκλῆς τί δῆτα δράσω; πολεμίοισι δῶ πόλιν;   Κρέων μὴ δῆτα· βουλεύου δ΄, ἐπείπερ εἶ σοφόσ.   ̓ετεοκλῆς τίς οὖν πρόνοια γίγνεται σοφωτέρα;    Κρέων ἕπτ΄ ἄνδρας αὐτοῖς φασιν, ὡς ἤκουσ΄ ἐγώ     ̓ετεοκλῆς τί προστετάχθαι δρᾶν; τὸ γὰρ σθένος βραχύ.   Κρέων  λόχων ἀνάσσειν  ἑπτὰ προσκεῖσθαι πύλαισ.   ̓ετεοκλῆς τί δῆτα δρῶμεν; ἀπορίαν γὰρ οὐ μενῶ.   Κρέων ἕπτ΄ ἄνδρας αὐτοῖς καὶ σὺ πρὸς πύλαις ἑλοῦ.   ̓ετεοκλῆς λόχων ἀνάσσειν ἢ μονοστόλου δορόσ;   Κρέων λόχων, προκρίνας οἵπερ ἀλκιμώτατοι.   ̓ετεοκλῆς ξυνῆκ΄· ἀμύνειν τειχέων προσαμβάσεισ.   Κρέων καὶ ξυστρατήγους <γ΄>· εἷς δ΄ ἀνὴρ οὐ πάνθ΄ ὁρᾷ.   ̓ετεοκλῆς θάρσει προκρίνας ἢ φρενῶν εὐβουλίᾳ;   Κρέων ἀμφότερον· ἀπολειφθὲν γὰρ οὐδὲν θάτερον.   ̓ετεοκλῆς ἔσται τάδ΄· ἐλθὼν ἑπτάπυργον ἐς πόλιν τάξω λοχαγοὺς πρὸς πύλαισιν, ὡς λέγεισ, ἴσους ἴσοισι πολεμίοισιν ἀντιθείσ. ὄνομα δ΄ ἑκάστου διατριβὴ πολλὴ λέγειν, ἐχθρῶν ὑπ΄ αὐτοῖς τείχεσιν καθημένων. ἀλλ΄ εἶμ΄, ὅπως ἂν μὴ καταργῶμεν χέρα. καί μοι γένοιτ΄ ἀδελφὸν ἀντήρη λαβεῖν καὶ ξυσταθέντα διὰ μάχης ἑλεῖν δορί. κτανεῖν θ΄, ὃς ἦλθε πατρίδα πορθήσων ἐμήν. γάμους δ΄ ἀδελφῆς ̓αντιγόνης παιδός τε σοῦ Αἵμονοσ, ἐάν τι τῆς τύχης ἐγὼ σφαλῶ, σοὶ χρὴ μέλεσθαι· τὴν δόσιν δ΄ ἐχέγγυον τὴν πρόσθε ποιῶ νῦν ἐπ΄ ἐξόδοις ἐμαῖσ. μητρὸς δ΄ ἀδελφὸς εἶ· τί δεῖ μακρηγορεῖν; τρέφ΄ ἀξίως νιν σοῦ τε τήν τ΄ ἐμὴν χάριν. πατὴρ δ΄ ἐς αὑτὸν ἀμαθίαν ὀφλισκάνει, ὄψιν τυφλώσασ· οὐκ ἄγαν σφ΄ ἐπῄνεσα· ἡμᾶς δ΄ ἀραῖσιν, ἢν τύχῃ, κατακτενεῖ. ἓν δ΄ ἐστὶν ἡμῖν ἀργόν, εἴ τι θέσφατον οἰωνόμαντις Τειρεσίας ἔχει φράσαι, τοῦδ΄ ἐκπυθέσθαι ταῦτ΄· ἐγὼ δὲ παῖδα σὸν Μενοικέα, σοῦ πατρὸς αὐτεπώνυμον, λαβόντα πέμψω δεῦρο Τειρεσίαν, Κρέον· σοὶ μὲν γὰρ ἡδὺς ἐς λόγους ἀφίξεται, ἐγὼ δὲ τέχνην μαντικὴν ἐμεμψάμην ἤδη πρὸς αὐτόν, ὥστε μοι μομφὰς ἔχειν. πόλει δὲ καὶ σοὶ ταῦτ΄ ἐπισκήπτω, Κρέον· ἤνπερ κρατήσῃ τἀμά, Πολυνείκους νέκυν μήποτε ταφῆναι τῇδε Θηβαίᾳ χθονί, θνῄσκειν δὲ τὸν θάψαντα, κἂν φίλων τις ᾖ. σοὶ μὲν τάδ΄ εἶπον· προσπόλοις δ΄ ἐμοῖς λέγω· ἐκφέρετε τεύχη πάνοπλά τ΄ ἀμφιβλήματα, ὡς εἰς ἀγῶνα τὸν προκείμενον δορὸς ὁρμώμεθ΄ ἤδη ξὺν δίκῃ νικηφόρῳ. τῇ δ΄ Εὐλαβείᾳ, χρησιμωτάτῃ θεῶν, προσευχόμεσθα τήνδε διασῷσαι πόλιν.      Χορός ὦ πολύμοχθος ̓́αρησ, τί ποθ΄ αἵματι καὶ θανάτῳ κατέχῃ Βρομίου παράμουσος ἑορταῖσ; οὐκ ἐπὶ καλλιχόροις στεφάνοισι νεάνιδος ὥρας βόστρυχον ἀμπετάσας λωτοῦ κατὰ πνεύματα μέλπῃ μοῦσαν, ἐν ᾇ χάριτες χοροποιοί, ἀλλὰ σὺν ὁπλοφόροις στρατὸν ̓αργείων ἐπιπνεύσας αἵματι Θήβας κῶμον ἀναυλότατον προχορεύεισ. οὐδ΄ ὑπὸ θυρσομανεῖ νεβρίδων μέτα δίνᾳ, ἅρμασι καὶ ψαλίων τετραβάμοσι μωνυχοπώλων ἱππείαις ἐπὶ χεύμασι βαίνων ̓ισμηνοῖο θοάζεισ, ̓αργείοις ἐπιπνεύσας Σπαρτῶν γένναν, ἀσπιδοφέρμονα θίασον ἐνόπλιον, ἀντίπαλον κατὰ λάινα τείχεα χαλκῷ κοσμήσασ. ἦ δεινά τις ̓́ερις θεόσ, ἃ τάδε μήσατο πήματα γᾶς βασιλεῦσιν, Λαβδακίδαις πολυμόχθοισ.   Χορός ὦ ζαθέων πετάλων πολυθηρότα- τον νάποσ, ̓αρτέμιδος χιονοτρόφον ὄμμα Κιθαιρών, μήποτε τὸν θανάτῳ προτεθέντα, λόχευμ΄ ̓ιοκάστασ, ὤφελες Οἰδιπόδαν θρέψαι, βρέφος ἔκβολον οἴκων, χρυσοδέτοις περόναις ἐπίσαμον· μηδὲ τὸ παρθένιον πτερόν, οὔρειον τέρασ, ἐλθεῖν πένθεα γαίας Σφιγγὸς ἀμουσοτάταισι σὺν ᾠδαῖσ, ἅ ποτε Καδμογενῆ τετραβάμοσι χαλαῖς τείχεσι χριμπτομένα φέρεν αἰθέρος εἰς ἄβατον φῶς γένναν, ἃν ὁ κατὰ χθονὸς ̔́αιδας Καδμείοις ἐπιπέμπει· δυσδαίμων δ΄ ἔρις ἄλλα θάλλει παίδων Οἰδιπόδα κατὰ δώματα καὶ πόλιν. οὐ γὰρ ὃ μὴ καλὸν οὔποτ΄ ἔφυ καλόν, οὐδ΄ οἱ μὴ νόμιμοι  παῖδες ματρὶ λόχευμα, μίασμα πατρόσ· ἣ δὲ συναίμονος ἐς λέχος ἦλθεν.     Χορός ἔτεκεσ, ὦ Γαῖ΄, ἔτεκές ποτε, βάρβαρον ὡς ἀκοὰν ἐδάην ἐδάην ποτ΄ ἐν οἴκοισ, τὰν ἀπὸ θηροτρόφου φοινικολόφοιο δράκοντος γένναν ὀδοντοφυῆ, Θήβαις κάλλιστον ὄνειδοσ· ̔αρμονίας δέ ποτ΄ εἰς ὑμεναίους ἤλυθον οὐρανίδαι, φόρμιγγί τε τείχεα Θήβας τᾶς ̓αμφιονίας τε λύρας ὕπο πύργος ἀνέστα διδύμων ποταμῶν πόρον ἀμφὶ μέσον, Δίρκα χλοεροτρόφον ᾇ πεδίον πρόπαρ ̓ισμηνοῦ καταδεύει· ̓ιώ θ΄, ἁ κερόεσσα προμάτωρ, Καδμείων βασιλῆας ἐγείνατο, μυριάδας δ΄ ἀγαθῶν ἑτέροις ἑτέ- ρας μεταμειβομένα πόλις ἅδ΄ ἐπ΄ ἄκροις ἕστακ΄ ̓αρηί̈οις στεφάνοισιν.     Τειρεσίας ἡγοῦ πάροιθε, θύγατερ· ὡς τυφλῷ ποδὶ ὀφθαλμὸς εἶ σύ, ναυβάταισιν ἄστρον ὥσ· δεῦρ΄ ἐς τὸ λευρὸν πέδον ἴχνος τιθεῖσ΄ ἐμόν, πρόβαινε, μὴ σφαλῶμεν· ἀσθενὴς πατήρ· κλήρους τέ μοι φύλασσε παρθένῳ χερί, οὓς ἔλαβον οἰωνίσματ΄ ὀρνίθων μαθὼν θάκοισιν ἐν ἱεροῖσιν, οὗ μαντεύομαι. τέκνον Μενοικεῦ, παῖ Κρέοντοσ, εἰπέ μοι πόση τις ἡ ΄πίλοιπος ἄστεως ὁδὸς πρὸς πατέρα τὸν σόν· ὡς ἐμὸν κάμνει γόνυ, πυκνὴν δὲ βαίνων ἤλυσιν μόλις περῶ.   Κρέων θάρσει· πέλας γάρ, Τειρεσία, φίλοισι σοῖς ἐξώρμισαι σὸν πόδα· λαβοῦ δ΄ αὐτοῦ, τέκνον· ὡς πᾶσ΄ ἀπήνη πούς τε πρεσβύτου φιλεῖ χειρὸς θυραίας ἀναμένειν κουφίσματα.   Τειρεσίας εἶἑν, πάρεσμεν· τί με καλεῖς σπουδῇ, Κρέον;   Κρέων οὔπω λελήσμεθ΄· ἀλλὰ σύλλεξαι σθένος καὶ πνεῦμ΄ ἄθροισον, αἶπος ἐκβαλὼν ὁδοῦ.   Τειρεσίας κόπῳ παρεῖμαι γοῦν ̓ερεχθειδῶν ἄπο δεῦρ΄ ἐκκομισθεὶς τῆς πάροιθεν ἡμέρασ· κἀκεῖ γὰρ ἦν τις πόλεμος Εὐμόλπου δορόσ, οὗ καλλινίκους Κεκροπίδας ἔθηκ΄ ἐγώ· καὶ τόνδε χρυσοῦν στέφανον, ὡς ὁρᾷσ, ἔχω λαβὼν ἀπαρχὰς πολεμίων σκυλευμάτων.   Κρέων οἰωνὸν ἐθέμην καλλίνικα σὰ στέφη· ἐν γὰρ κλύδωνι κείμεθ΄, ὥσπερ οἶσθα σύ, δορὸς Δαναϊδῶν, καὶ μέγας Θήβαις ἀγών. βασιλεὺς μὲν οὖν βέβηκε κοσμηθεὶς ὅπλοις ἤδη πρὸς ἀλκὴν ̓ετεοκλῆς Μυκηνίδα· ἐμοὶ δ΄ ἐπέσταλκ΄ ἐκμαθεῖν σέθεν πάρα, τί δρῶντες ἂν μάλιστα σώσαιμεν πόλιν.    Τειρεσίας ̓ετεοκλέους μὲν οὕνεκ΄ ἂν κλῄσας στόμα χρησμοὺς ἐπέσχον· σοὶ δ΄, ἐπεὶ χρῄζεις μαθεῖν, λέξω. νοσεῖ γὰρ ἥδε γῆ πάλαι, Κρέον, ἐξ οὗ ΄τεκνώθη Λάιος βίᾳ θεῶν πόσιν τ΄ ἔφυσε μητρὶ μέλεον Οἰδίπουν· αἵ θ΄ αἱματωποὶ δεργμάτων διαφθοραὶ θεῶν σόφισμα κἀπίδειξις ̔ελλάδι. ἃ συγκαλύψαι παῖδες Οἰδίπου χρόνῳ χρῄζοντεσ, ὡς δὴ θεοὺς ὑπεκδραμούμενοι, ἥμαρτον ἀμαθῶσ· οὔτε γὰρ γέρα πατρὶ οὔτ΄ ἔξοδον διδόντεσ, ἄνδρα δυστυχῆ ἐξηγρίωσαν· ἐκ δ΄ ἔπνευσ΄ αὐτοῖς ἀρὰς δεινάσ, νοσῶν τε καὶ πρὸς ἠτιμασμένοσ. ἁγὼ τί <οὐ> δρῶν, ποῖα δ΄ οὐ λέγων ἔπη ἐς ἔχθος ἦλθον παισὶ τοῖσιν Οἰδίπου; ἐγγὺς δὲ θάνατος αὐτόχειρ αὐτοῖσ, Κρέον· πολλοὶ δὲ νεκροὶ περὶ νεκροῖς πεπτωκότες ̓αργεῖα καὶ Καδμεῖα μείξαντες βέλη πικροὺς γόους δώσουσι Θηβαίᾳ χθονί. σύ τ΄ ὦ τάλαινα συγκατασκάπτῃ πόλι, εἰ μὴ λόγοισι τοῖς ἐμοῖς τὶς πείσεται. ἐκεῖνο μὲν γὰρ πρῶτον ἦν, τῶν Οἰδίπου μηδένα πολίτην μηδ΄ ἄνακτ΄ εἶναι χθονόσ, ὡς δαιμονῶντας κἀνατρέψοντας πόλιν. ἐπεὶ δὲ κρεῖσσον τὸ κακόν ἐστι τἀγαθοῦ, μί΄ ἔστιν ἄλλη μηχανὴ σωτηρίασ. ἀλλ΄  οὐ γὰρ εἰπεῖν οὔτ΄ ἐμοὶ τόδ΄ ἀσφαλὲς πικρόν τε τοῖσι τὴν τύχην κεκτημένοις πόλει παρασχεῖν φάρμακον σωτηρίας   ἄπειμι. χαίρεθ΄· εἷς γὰρ ὢν πολλῶν μέτα τὸ μέλλον, εἰ χρή, πείσομαι· τί γὰρ πάθω;   Κρέων ἐπίσχες αὐτοῦ, πρέσβυ.   Τειρεσίας μὴ ΄πιλαμβάνου.   Κρέων μεῖνον, τί φεύγεισ;   Τειρεσίας ἡ τύχη σ΄, ἀλλ΄ οὐκ ἐγώ.   Κρέων φράσον πολίταις καὶ πόλει σωτηρίαν.   Τειρεσίας βούλῃ σὺ μέντοι κοὐχὶ βουλήσῃ τάχα.   Κρέων καὶ πῶς πατρῴαν γαῖαν οὐ σῷσαι θέλω;   Τειρεσίας θέλεις ἀκοῦσαι δῆτα καὶ σπουδὴν ἔχεισ;   Κρέων ἐς γὰρ τί μᾶλλον δεῖ προθυμίαν ἔχειν;   Τειρεσίας κλύοις ἂν ἤδη τῶν ἐμῶν θεσπισμάτων. πρῶτον δ΄ ἐκεῖνο βούλομαι σαφῶς μαθεῖν, ποῦ ΄στιν Μενοικεύσ, ὅς με δεῦρ΄ ἐπήγαγεν;   Κρέων ὅδ΄ οὐ μακρὰν ἄπεστι, πλησίον δὲ σοῦ.   Τειρεσίας ἀπελθέτω νυν θεσφάτων ἐμῶν ἑκάσ.   Κρέων ἐμὸς πεφυκὼς παῖς ἃ δεῖ σιγήσεται.   Τειρεσίας βούλῃ παρόντος δῆτά σοι τούτου φράσω;   Κρέων κλύων γὰρ ἂν τέρποιτο τῆς σωτηρίασ.    Τειρεσίας ἄκουε δή νυν θεσφάτων ἐμῶν ὁδόν· ἃ δρῶντες ἂν σώσαιτε Καδμείων πόλιν σφάξαι Μενοικέα τόνδε δεῖ σ΄ ὑπὲρ πάτρασ, σὸν παῖδ΄, ἐπειδὴ τὴν τύχην αὐτὸς καλεῖσ.   Κρέων τί φῄσ; τίν΄ εἶπας τόνδε μῦθον, ὦ γέρον;   Τειρεσίας ἅπερ πέφυκε, ταῦτα κἀνάγκη σὲ δρᾶν.   Κρέων ὦ πολλὰ λέξας ἐν βραχεῖ χρόνῳ κακά.   Τειρεσίας σοί γ΄, ἀλλὰ πατρίδι μεγάλα καὶ σωτήρια.   Κρέων οὐκ ἔκλυον, οὐκ ἤκουσα· χαιρέτω πόλισ.   Τειρεσίας ἁνὴρ ὅδ΄ οὐκέθ΄ αὑτόσ· ἐκνεύει πάλιν.   Κρέων χαίρων ἴθ΄· οὐ γὰρ σῶν με δεῖ μαντευμάτων.   Τειρεσίας ἀπόλωλεν ἡ ἀλήθει΄, ἐπεὶ σὺ δυστυχεῖσ;   Κρέων ὦ πρός σε γονάτων καὶ γερασμίου τριχὸς     Τειρεσίας τί προσπίτνεις με; δυσφύλακτ΄ αἰτῇ κακά.   Κρέων σίγα· πόλει δὲ τούσδε μὴ λέξῃς λόγουσ.   Τειρεσίας ἀδικεῖν κελεύεις μ΄· οὐ σιωπήσαιμεν ἄν.   Κρέων τί δή με δράσεισ; παῖδά μου κατακτενεῖσ;   Τειρεσίας ἄλλοις μελήσει ταῦτ΄, ἐμοὶ δ΄ εἰρήσεται.   Κρέων ἐκ τοῦ δ΄ ἐμοὶ τόδ΄ ἦλθε καὶ τέκνῳ κακόν;   Τειρεσίας ὀρθῶς μ΄ ἐρωτᾷς κεἰς ἀγῶν΄ ἔρχῃ λόγων. δεῖ τόνδε θαλάμαισ, οὗ δράκων ὁ γηγενὴς ἐγένετο Δίρκης ναμάτων ἐπίσκοποσ, σφαγέντα φόνιον αἷμα γῇ δοῦναι χοὰς Κάδμου, παλαιῶν ̓́αρεος ἐκ μηνιμάτων, ὃς γηγενεῖ δράκοντι τιμωρεῖ φόνον. καὶ ταῦτα δρῶντες σύμμαχον κτήσεσθ΄ ̓́αρη. χθὼν δ΄ ἀντὶ καρποῦ καρπὸν ἀντί θ΄ αἵματος αἷμ΄ ἢν λάβῃ βρότειον, ἕξετ΄ εὐμενῆ γῆν, ἥ ποθ΄ ἡμῖν χρυσοπήληκα στάχυν σπαρτῶν ἀνῆκεν· ἐκ γένους δὲ δεῖ θανεῖν τοῦδ΄, ὃς δράκοντος γένυος ἐκπέφυκε παῖσ. σὺ δ΄ ἐνθάδ΄ ἡμῖν λοιπὸς εἶ σπαρτῶν γένους ἀκέραιοσ, ἔκ τε μητρὸς ἀρσένων τ΄ ἄπο, οἱ σοί τε παῖδεσ. Αἵμονος μὲν οὖν γάμοι σφαγὰς ἀπείργουσ΄. οὐ γάρ ἐστιν ᾔθεοσ· κεἰ μὴ γὰρ εὐνῆς ἥψατ΄, ἀλλ΄ ἔχει λέχοσ. οὗτος δὲ πῶλος τῇδ΄ ἀνειμένος πόλει θανὼν πατρῴαν γαῖαν ἐκσώσειεν ἄν. πικρὸν δ΄ ̓αδράστῳ νόστον ̓αργείοισί τε θήσει, μέλαιναν κῆρ΄ ἐπ΄ ὄμμασιν βαλών, κλεινάς τε Θήβασ. τοῖνδ΄ ἑλοῦ δυοῖν πότμοιν τὸν ἕτερον· ἢ γὰρ παῖδα σῷσον ἢ πόλιν. τὰ μὲν παρ΄ ἡμῶν πάντ΄ ἔχεισ· ἡγοῦ, τέκνον, πρὸς οἶκον. ὅστις δ΄ ἐμπύρῳ χρῆται τέχνῃ, μάταιοσ· ἢν μὲν ἐχθρὰ σημήνας τύχῃ, πικρὸς καθέστηχ΄ οἷς ἂν οἰωνοσκοπῇ· ψευδῆ δ΄ ὑπ΄ οἴκτου τοῖσι χρωμένοις λέγων ἀδικεῖ τὰ τῶν θεῶν. Φοῖβον ἀνθρώποις μόνον χρῆν θεσπιῳδεῖν, ὃς δέδοικεν οὐδένα.    Χορός Κρέον, τί σιγᾷς γῆρυν ἄφθογγον σχάσασ; κἀμοὶ γὰρ οὐδὲν ἧσσον ἔκπληξις πάρα.   Κρέων τί δ΄ ἄν τις εἴποι; δῆλον οἵ γ΄ ἐμοὶ λόγοι. ἐγὼ γὰρ οὔποτ΄ ἐς τόδ΄ εἶμι συμφορᾶσ, ὥστε σφαγέντα παῖδα προσθεῖναι πόλει. πᾶσιν γὰρ ἀνθρώποισι φιλότεκνος βίοσ, οὐδ΄ ἂν τὸν αὑτοῦ παῖδά τις δοίη κτανεῖν. μή μ΄ εὐλογείτω τἀμά τις κτείνων τέκνα. αὐτὸς δ΄  ἐν ὡραίῳ γὰρ ἕσταμεν βίου   θνῄσκειν ἕτοιμος πατρίδος ἐκλυτήριον. ἀλλ΄ εἶα, τέκνον, πρὶν μαθεῖν πᾶσαν πόλιν, ἀκόλαστ΄ ἐάσας μάντεων θεσπίσματα, φεῦγ΄ ὡς τάχιστα τῆσδ΄ ἀπαλλαχθεὶς χθονόσ· λέξει γὰρ ἀρχαῖς καὶ στρατηλάταις τάδε, πύλας ἐφ΄ ἑπτὰ καὶ λοχαγέτας μολών· κἂν μὲν φθάσωμεν, ἔστι σοι σωτηρία· ἢν δ΄ ὑστερήσῃσ, οἰχόμεσθα, κατθανῇ.   Μενοικεύς ποῖ δῆτα φεύγω; τίνα πόλιν; τίνα ξένων;   Κρέων ὅπου χθονὸς τῆσδ΄ ἐκποδὼν μάλιστ΄ ἔσῃ.   Μενοικεύς οὐκοῦν σὲ φράζειν εἰκόσ, ἐκπονεῖν δ΄ ἐμέ.   Κρέων Δελφοὺς περάσας     Μενοικεύς ποῖ με χρή, πάτερ, μολεῖν;   Κρέων Αἰτωλίδ΄ ἐς γῆν.   Μενοικεύς ἐκ δὲ τῆσδε ποῖ περῶ;   Κρέων Θεσπρωτὸν οὖδασ.   Μενοικεύς σεμνὰ Δωδώνης βάθρα;   Κρέων ἔγνωσ.   Μενοικεύς τί δὴ τόδ΄ ἔρυμά μοι γενήσεται;   Κρέων πόμπιμος ὁ δαίμων.   Μενοικεύς χρημάτων δὲ τίς πόροσ;   Κρέων ἐγὼ πορεύσω χρυσόν.   Μενοικεύς εὖ λέγεισ, πάτερ. χώρει νυν· ὡς σὴν πρὸς κασιγνήτην μολών, ἧς πρῶτα μαστὸν εἵλκυσ΄, ̓ιοκάστην λέγω, μητρὸς στερηθεὶς ὀρφανός τ΄ ἀποζυγείς   προσηγορήσων εἶμι καὶ σῴσων βίον. ἀλλ΄ εἶα, χώρει· μὴ τὸ σὸν κωλυέτω.    γυναῖκεσ, ὡς εὖ πατρὸς ἐξεῖλον φόβον, κλέψας λόγοισιν, ὥσθ΄ ἃ βούλομαι τυχεῖν· ὅς μ΄ ἐκκομίζει, πόλιν ἀποστερῶν τύχησ, καὶ δειλίᾳ δίδωσι. καὶ συγγνωστὰ μὲν γέροντι, τοὐμὸν δ΄ οὐχὶ συγγνώμην ἔχει, προδότην γενέσθαι πατρίδος ἥ μ΄ ἐγείνατο. ὡς οὖν ἂν εἰδῆτ΄, εἶμι καὶ σῴσω πόλιν ψυχήν τε δώσω τῆσδ΄ ὑπερθανεῖν χθονόσ. αἰσχρὸν γάρ· οἱ μὲν θεσφάτων ἐλεύθεροι κοὐκ εἰς ἀνάγκην δαιμόνων ἀφιγμένοι στάντες παρ΄ ἀσπίδ΄ οὐκ ὀκνήσουσιν θανεῖν, πύργων πάροιθε μαχόμενοι πάτρας ὕπερ· ἐγὼ δέ, πατέρα καὶ κασίγνητον προδοὺς πόλιν τ΄ ἐμαυτοῦ, δειλὸς ὣς ἔξω χθονὸς ἄπειμ΄· ὅπου δ΄ ἂν ζῶ, κακὸς φανήσομαι. μὰ τὸν μετ΄ ἄστρων Ζῆν΄ ̓́αρη τε φοίνιον, ὃς τοὺς ὑπερτείλαντας ἐκ γαίας ποτὲ Σπαρτοὺς ἄνακτας τῆσδε γῆς ἱδρύσατο. ἀλλ΄ εἶμι καὶ στὰς ἐξ ἐπάλξεων ἄκρων σφάξας ἐμαυτὸν σηκὸν ἐς μελαμβαθῆ δράκοντοσ, ἔνθ΄ ὁ μάντις ἐξηγήσατο, ἐλευθερώσω γαῖαν· εἴρηται λόγοσ. στείχω δέ, θανάτου δῶρον οὐκ αἰσχρὸν πόλει δώσων, νόσου δὲ τήνδ΄ ἀπαλλάξω χθόνα. εἰ γὰρ λαβὼν ἕκαστος ὅ τι δύναιτό τις χρηστὸν διέλθοι τοῦτο κἀς κοινὸν φέροι πατρίδι, κακῶν ἂν αἱ πόλεις ἐλασσόνων πειρώμεναι τὸ λοιπὸν εὐτυχοῖεν ἄν.      Χορός ἔβας ἔβασ, ὦ πτεροῦσσα, γᾶς λόχευμα νερτέρου τ΄ ̓εχίδνασ, Καδμείων ἁρπαγά, πολύφθορος πολύστονος μειξοπάρθενοσ, δάιον τέρασ, φοιτάσι πτεροῖς χαλαῖσί τ΄ ὠμοσίτοισ· Διρκαίων ἅ ποτ΄ ἐκ τόπων νέους πεδαίρουσ΄ ἄλυρον ἀμφὶ μοῦσαν ὀλομέναν τ΄ ̓ερινὺν ἔφερες ἔφερες ἄχεα πατρίδι φόνια· φόνιος ἐκ θεῶν ὃς τάδ΄ ἦν ὁ πράξασ. ἰάλεμοι δὲ ματέρων, ἰάλεμοι δὲ παρθένων ἐστέναζον οἴκοισ· ἰηιήιον βοάν, ἰηιήιον μέλοσ, ἄλλος ἄλλ΄ ἐπωτότυζε διαδοχαῖς ἀνὰ πτόλιν. βροντᾷ δὲ στεναγμὸς ἀχά τ΄ ἦν ὅμοιοσ, ὁπότε πόλεος ἀφανίσειεν ἁ πτεροῦσσα παρθένος τιν΄ ἀνδρῶν.   Χορός χρόνῳ δ΄ ἔβα Πυθίαις ἀποστολαῖσιν Οἰδίπους ὁ τλάμων Θηβαίαν τάνδε γᾶν τότ΄ ἀσμένοισ, πάλιν δ΄ ἄχη· ματρὶ γὰρ γάμους δυσγάμους τάλας καλλίνικος ὢν αἰνιγμάτων συνάπτει, μιαίνει δὲ πτόλιν· δι΄ αἱμάτων δ΄ ἀμείβει μυσαρὸν εἰς ἀγῶνα καταβαλὼν ἀραῖσι τέκεα μέλεοσ. ἀγάμεθ΄ ἀγάμεθ΄, ὃς ἐπὶ θάνατον οἴχεται γᾶς ὑπὲρ πατρῴασ, Κρέοντι μὲν λιπὼν γόουσ, τὰ δ΄ ἑπτάπυργα κλῇθρα γᾶς καλλίνικα θήσων. γενοίμεθ΄ ὧδε ματέρες γενοίμεθ΄ εὔτεκνοι, φίλα Παλλάσ, ἃ δράκοντος αἷμα λιθόβολον κατειργάσω, Καδμείαν μέριμναν ὁρμήσασ΄ ἐπ΄ ἔργον, ὅθεν ἐπέσυτο τάνδε γαῖαν ἁρπαγαῖσι δαιμόνων τις ἄτα.     ̓́αγγελος ὠή, τίς ἐν πύλαισι δωμάτων κυρεῖ; ἀνοίγετ΄· ἐκπορεύετ΄ ̓ιοκάστην δόμων. ὠὴ μάλ΄ αὖθισ· διὰ μακροῦ μέν, ἀλλ΄ ὅμως ἔξελθ΄, ἄκουσον, Οἰδίπου κλεινὴ δάμαρ, λήξασ΄ ὀδυρμῶν πενθίμων τε δακρύων.   ̓ιοκάστη ὦ φίλτατ΄, οὔ που ξυμφορὰν ἥκεις φέρων ̓ετεοκλέους θανόντοσ, οὗ παρ΄ ἀσπίδα βέβηκας αἰεὶ πολεμίων εἴργων βέλη; τί μοί ποθ΄ ἥκεις καινὸν ἀγγελῶν ἔποσ; τέθνηκεν ἢ ζῇ παῖς ἐμόσ; σήμαινέ μοι.   ̓́αγγελος ζῇ, μὴ τρέσῃς τόδ΄, ὥς <σ΄> ἀπαλλάξω φόβου.   ̓ιοκάστη τί δ΄; ἑπτάπυργοι πῶς ἔχουσι περιβολαί;   ̓́αγγελος ἑστᾶσ΄ ἄθραυστοι, κοὐκ ἀνήρπασται πόλισ.   ̓ιοκάστη ἦλθον δὲ πρὸς κίνδυνον ̓αργείου δορόσ;   ̓́αγγελος ἀκμήν γ΄ ἐπ΄ αὐτήν· ἀλλ΄ ὁ Καδμείων ̓́αρης κρείσσων κατέστη τοῦ Μυκηναίου δορόσ.   ̓ιοκάστη ἓν εἰπὲ πρὸς θεῶν, εἴ τι Πολυνείκους πέρι οἶσθ΄· ὡς μέλει μοι καὶ τόδ΄, εἰ λεύσσει φάοσ.   ̓́αγγελος ζῇ σοι ξυνωρὶς ἐς τόδ΄ ἡμέρας τέκνων.   ̓ιοκάστη εὐδαιμονοίησ. πῶς γὰρ ̓αργείων δόρυ πυλῶν ἀπεστήσασθε πυργηρούμενοι; λέξον, γέροντα τυφλὸν ὡς κατὰ στέγας ἐλθοῦσα τέρψω, τῆσδε γῆς σεσῳσμένησ.   ̓́αγγελος ἐπεὶ Κρέοντος παῖς ὁ γῆς ὑπερθανὼν πύργων ἐπ΄ ἄκρων στὰς μελάνδετον ξίφος λαιμῶν διῆκε τῇδε γῇ σωτήριον, λόχους ἔνειμεν ἑπτὰ καὶ λοχαγέτας πύλας ἐφ΄ ἑπτά, φύλακας ̓αργείου δορόσ, σὸς παῖσ, ἐφέδρους <δ΄> ἱππότας μὲν ἱππόταις ἔταξ΄, ὁπλίτας δ΄ ἀσπιδηφόροις ἔπι, ὡς τῷ νοσοῦντι τειχέων εἴη δορὸς ἀλκὴ δι΄ ὀλίγου. περγάμων δ΄ ἀπ΄ ὀρθίων λεύκασπιν εἰσορῶμεν ̓αργείων στρατὸν Τευμησὸν ἐκλιπόντα, καὶ τάφρου πέλας δρόμῳ ξυνῆψαν ἄστυ Καδμείας χθονόσ. παιὰν δὲ καὶ σάλπιγγες ἐκελάδουν ὁμοῦ ἐκεῖθεν ἔκ τε τειχέων ἡμῶν πάρα.  καὶ πρῶτα μὲν προσῆγε Νηίταις πύλαις λόχον πυκναῖσιν ἀσπίσιν πεφρικότα ὁ τῆς κυναγοῦ Παρθενοπαῖος ἔκγονοσ, ἐπίσημ΄ ἔχων οἰκεῖον ἐν μέσῳ σάκει, ἑκηβόλοις τόξοισιν ̓αταλάντην κάπρον χειρουμένην Αἰτωλόν. ἐς δὲ Προιτίδας πύλας ἐχώρει σφάγι΄ ἔχων ἐφ΄ ἅρματι ὁ μάντις ̓αμφιάραοσ, οὐ σημεῖ΄ ἔχων ὑβρισμέν΄, ἀλλὰ σωφρόνως ἄσημ΄ ὅπλα. ̓ωγύγια δ΄ ἐς πυλώμαθ΄ ̔ιππομέδων ἄναξ ἔστειχ΄ ἔχων σημεῖον ἐν μέσῳ σάκει στικτοῖς Πανόπτην ὄμμασιν δεδορκότα, τὰ μὲν σὺν ἄστρων ἐπιτολαῖσιν ὄμματα βλέποντα, τὰ δὲ κρύπτοντα δυνόντων μέτα, ὡς ὕστερον θανόντος εἰσορᾶν παρῆν. ̔ομολωίσιν δὲ τάξιν εἶχε πρὸς πύλαις Τυδεύσ, λέοντος δέρος ἔχων ἐπ΄ ἀσπίδι χαίτῃ πεφρικόσ· δεξιᾷ δὲ λαμπάδα Τιτὰν Προμηθεὺς ἔφερεν ὡς πρήσων πόλιν. ὁ σὸς δὲ Κρηναίαισι Πολυνείκης πύλαις ̓́αρη προσῆγε· Ποτνιάδες δ΄ ἐπ΄ ἀσπίδι ἐπίσημα πῶλοι δρομάδες ἐσκίρτων φόβῳ, εὖ πως στρόφιγξιν ἔνδοθεν κυκλούμεναι πόρπαχ΄ ὑπ΄ αὐτόν, ὥστε μαίνεσθαι δοκεῖν. ὁ δ΄ οὐκ ἔλασσον ̓́αρεος ἐς μάχην φρονῶν Καπανεὺς προσῆγε λόχον ἐπ΄ ̓ηλέκτραις πύλαισ· σιδηρονώτοις δ΄ ἀσπίδος τύποις ἐπῆν γίγας ἐπ΄ ὤμοις γηγενὴς ὅλην πόλιν φέρων μοχλοῖσιν ἐξανασπάσας βάθρων, ὑπόνοιαν ἡμῖν οἷα πείσεται πόλισ. ταῖς δ΄ ἑβδόμαις ̓́αδραστος ἐν πύλαισιν ἦν, ἑκατὸν ἐχίδναις ἀσπίδ΄ ἐκπληρῶν γραφῇ, ὕδρας ἔχων λαιοῖσιν ἐν βραχίοσιν ̓αργεῖον αὔχημ΄· ἐκ δὲ τειχέων μέσων δράκοντες ἔφερον τέκνα Καδμείων γνάθοισ. παρῆν δ΄ ἑκάστου τῶνδέ μοι θεάματα ξύνθημα παρφέροντι ποιμέσιν λόχων. καὶ πρῶτα μὲν τόξοισι καὶ μεσαγκύλοις ἐμαρνάμεσθα σφενδόναις θ΄ ἑκηβόλοις πετρῶν τ΄ ἀραγμοῖσ· ὡς δ΄ ἐνικῶμεν μάχῃ, ἔκλαγξε Τυδεὺς καὶ σὸς ἐξαίφνης γόνοσ· ὦ τέκνα Δαναῶν, πρὶν κατεξάνθαι βολαῖσ, τί μέλλετ΄ ἄρδην πάντες ἐμπίπτειν πύλαισ, γυμνῆτες ἱππῆς ἁρμάτων τ΄ ἐπιστάται; ἠχῆς δ΄ ὅπως ἤκουσαν, οὔτις ἀργὸς ἦν· πολλοὶ δ΄ ἔπιπτον κρᾶτας αἱματούμενοι, ἡμῶν τ΄ ἐς οὖδας εἶδες ἂν πρὸ τειχέων πυκνοὺς κυβιστητῆρας ἐκπεπνευκότασ· ξηρὰν δ΄ ἔδευον γαῖαν αἵματος ῥοαῖσ.  ὁ δ΄ ̓αρκάσ, οὐκ ̓αργεῖοσ, ̓αταλάντης γόνος τυφὼς πύλαισιν ὥς τις ἐμπεσὼν βοᾷ πῦρ καὶ δικέλλασ, ὡς κατασκάψων πόλιν· ἀλλ΄ ἔσχε μαργῶντ΄ αὐτὸν ἐναλίου θεοῦ Περικλύμενος παῖς λᾶαν ἐμβαλὼν κάρᾳ ἁμαξοπληθῆ, γεῖσ΄ ἐπάλξεων ἄπο· ξανθὸν δὲ κρᾶτα διεπάλυνε καὶ ῥαφὰς ἔρρηξεν ὀστέων, ἄρτι δ΄ οἰνωπὸν γένυν καθῃμάτωσεν· οὐδ΄ ἀποίσεται βίον τῇ καλλιτόξῳ μητρὶ Μαινάλου κόρῃ. ἐπεὶ δὲ τάσδ΄ ἐσεῖδεν εὐτυχεῖς πύλασ, ἄλλας ἐπῄει παῖς σόσ, εἱπόμην δ΄ ἐγώ. ὁρῶ δὲ Τυδέα καὶ παρασπιστὰς πυκνοὺς Αἰτωλίσιν λόγχαισιν εἰς ἄκρον στόμα πύργων ἀκοντίζοντασ, ὥστ΄ ἐπάλξεων λιπεῖν ἐρίπνας φυγάδασ· ἀλλά νιν πάλιν κυναγὸς ὡσεὶ παῖς σὸς ἐξαθροίζεται, πύργοις δ΄ ἐπέστησ΄ αὖθισ. ἐς δ΄ ἄλλας πύλας ἠπειγόμεσθα, τοῦτο παύσαντες νοσοῦν. Καπανεὺς δὲ πῶς εἴποιμ΄ ἂν ὡς ἐμαίνετο; μακραύχενος γὰρ κλίμακος προσαμβάσεις ἔχων ἐχώρει, καὶ τοσόνδ΄ ἐκόμπασε, μηδ΄ ἂν τὸ σεμνὸν πῦρ νιν εἰργαθεῖν Διὸς τὸ μὴ οὐ κατ΄ ἄκρων περγάμων ἑλεῖν πόλιν. καὶ ταῦθ΄ ἅμ΄ ἠγόρευε καὶ πετρούμενος ἀνεῖρφ΄ ὑπ΄ αὐτὴν ἀσπίδ΄ εἱλίξας δέμασ, κλίμακος ἀμείβων ξέστ΄ ἐνηλάτων βάθρα. ἤδη δ΄ ὑπερβαίνοντα γεῖσα τειχέων βάλλει κεραυνῷ Ζεύς νιν· ἐκτύπησε δὲ χθών, ὥστε δεῖσαι πάντασ· ἐκ δὲ κλιμάκων ἐσφενδονᾶτο χωρὶς ἀλλήλων μέλη, κόμαι μὲν εἰς ̓́ολυμπον, αἷμα δ΄ ἐς χθόνα, χεῖρες δὲ καὶ κῶλ΄ ὡς κύκλωμ΄ ̓ιξίονος εἱλίσσετ΄· ἐς γῆν δ΄ ἔμπυρος πίπτει νεκρόσ. ὡς δ΄ εἶδ΄ ̓́αδραστος Ζῆνα πολέμιον στρατῷ, ἔξω τάφρου καθῖσεν ̓αργείων στρατόν. οἱ δ΄ αὖ παρ΄ ἡμῶν δεξιὸν Διὸς τέρας ἰδόντες ἐξήλαυνον ἁρμάτων ὄχους ἱππῆς ὁπλῖται, κἀς μέσ΄ ̓αργείων ὅπλα συνῆψαν ἔγχη· πάντα δ΄ ἦν ὁμοῦ κακά· ἔθνῃσκον ἐξέπιπτον ἀντύγων ἄπο, τροχοί τ΄ ἐπήδων ἄξονές τ΄ ἐπ΄ ἄξοσι, νεκροὶ δὲ νεκροῖς ἐξεσωρεύονθ΄ ὁμοῦ. πύργων μὲν οὖν γῆς ἔσχομεν κατασκαφὰς ἐς τὴν παροῦσαν ἡμέραν· εἰ δ΄ εὐτυχὴς ἔσται τὸ λοιπὸν ἥδε γῆ, θεοῖς μέλει· καὶ νῦν γὰρ αὐτὴν δαιμόνων ἔσῳσέ τισ.   Χορός καλὸν τὸ νικᾶν· εἰ δ΄ ἀμείνον΄ οἱ θεοὶ γνώμην ἔχουσιν  εὐτυχὴς εἴην ἐγώ.    ̓ιοκάστη καλῶς τὰ τῶν θεῶν καὶ τὰ τῆς τύχης ἔχει· παῖδές τε γάρ μοι ζῶσι κἀκπέφευγε γῆ. Κρέων δ΄ ἔοικε τῶν ἐμῶν νυμφευμάτων τῶν τ΄ Οἰδίπου δύστηνος ἀπολαῦσαι κακῶν, παιδὸς στερηθείσ, τῇ πόλει μὲν εὐτυχῶσ, ἰδίᾳ δὲ λυπρῶσ. ἀλλ΄ ἄνελθέ μοι πάλιν, τί τἀπὶ τούτοις παῖδ΄ ἐμὼ δρασείετον.   ̓́αγγελος ἔα τὰ λοιπά· δεῦρ΄ ἀεὶ γὰρ εὐτυχεῖσ.   ̓ιοκάστη τοῦτ΄ εἰς ὕποπτον εἶπασ· οὐκ ἐατέον.   ̓́αγγελος μεῖζον τί χρῄζεις παῖδας ἢ σεσῳσμένουσ;   ̓ιοκάστη καὶ τἀπίλοιπά γ΄ εἰ καλῶς πράσσω κλύειν.   ̓́αγγελος μέθες μ΄· ἔρημος παῖς ὑπασπιστοῦ σέθεν.   ̓ιοκάστη κακόν τι κεύθεις καὶ στέγεις ὑπὸ σκότῳ.   ̓́αγγελος κοὐκ ἄν γε λέξαιμ΄ ἐπ΄ ἀγαθοῖσι σοῖς κακά.   ̓ιοκάστη ἢν μή γε φεύγων ἐκφύγῃς πρὸς αἰθέρα.   ̓́αγγελος αἰαῖ· τί μ΄ οὐκ εἴασας ἐξ εὐαγγέλου φήμης ἀπελθεῖν, ἀλλὰ μηνῦσαι κακά; τὼ παῖδε τὼ σὼ μέλλετον, τολμήματα αἴσχιστα, χωρὶς μονομαχεῖν παντὸς στρατοῦ, λέξαντες ̓αργείοισι Καδμείοισί τε ἐς κοινὸν οἷον μήποτ΄ ὤφελον λόγον. ̓ετεοκλέης δ΄ ὑπῆρξ΄ ἀπ΄ ὀρθίου σταθεὶς πύργου, κελεύσας σῖγα κηρῦξαι στρατῷ· ἔλεξε δ΄· ὦ γῆς ̔ελλάδος στρατηλάται Δαναῶν ἀριστῆσ, οἵπερ ἤλθετ΄ ἐνθάδε, Κάδμου τε λαόσ, μήτε Πολυνείκους χάριν ψυχὰς ἀπεμπολᾶτε μήθ΄ ἡμῶν ὕπερ. ἐγὼ γὰρ αὐτὸς τόνδε κίνδυνον μεθεὶς μόνος συνάψω συγγόνῳ τὠμῷ μάχην· κἂν μὲν κτάνω τόνδ΄, οἶκον οἰκήσω μόνοσ, ἡσσώμενος δὲ τῷδε παραδώσω μόνῳ· ὑμεῖς δ΄ ἀγῶν΄ ἀφέντεσ, ̓αργεῖοι, χθόνα νίσεσθε, βίοτον μὴ λιπόντες ἐνθάδε, Σπαρτῶν τε λαὸς ἅλις ὅσος κεῖται νεκρόσ. τοσαῦτ΄ ἔλεξε· σὸς δὲ Πολυνείκης γόνος ἐκ τάξεων ὤρουσε κἀπῄνει λόγουσ. πάντες δ΄ ἐπερρόθησαν ̓αργεῖοι τάδε Κάδμου τε λαὸς ὡς δίκαι΄ ἡγούμενοι. ἐπὶ τοῖσδε δ΄ ἐσπείσαντο, κἀν μεταιχμίοις ὅρκους συνῆψαν ἐμμενεῖν στρατηλάται.  ἤδη δ΄ ἔκρυπτον σῶμα παγχάλκοις ὅπλοις δισσοὶ γέροντος Οἰδίπου νεανίαι· φίλοι δ΄ ἐκόσμουν, τῆσδε μὲν πρόμον χθονὸς Σπαρτῶν ἀριστῆσ, τὸν δὲ Δαναϊδῶν ἄκροι. ἔσταν δὲ λαμπρὼ χρῶμά τ΄ οὐκ ἠλλαξάτην μαργῶντ΄ ἐπ΄ ἀλλήλοισιν ἱέναι δόρυ. παρεξιόντες δ΄ ἄλλος ἄλλοθεν φίλων λόγοις ἐθάρσυνόν τε κἀξηύδων τάδε· Πολύνεικεσ, ἐν σοὶ Ζηνὸς ὀρθῶσαι βρέτας τρόπαιον ̓́αργει τ΄ εὐκλεᾶ δοῦναι λόγον· ̓ετεοκλέα δ΄ αὖ· νῦν πόλεως ὑπερμαχεῖσ, νῦν καλλίνικος γενόμενος σκήπτρων κρατεῖσ. τάδ΄ ἠγόρευον παρακαλοῦντες ἐς μάχην. μάντεις δὲ μῆλ΄ ἔσφαζον, ἐμπύρους τ΄ ἀκμὰς ῥήξεις τ΄ ἐνώμων ὑγρότητ΄ ἐναντίαν ἄκραν τε λαμπάδ΄, ἣ δυοῖν ὅρους ἔχει, νίκης τε σῆμα καὶ τὸ τῶν ἡσσωμένων. ἀλλ΄, εἴ τιν΄ ἀλκὴν ἢ σοφοὺς ἔχεις λόγους ἢ φίλτρ΄ ἐπῳδῶν, στεῖχ΄, ἐρήτυσον τέκνα δεινῆς ἁμίλλησ· ὡς ὁ κίνδυνος μέγασ· κἄπαθλα δεινὰ δάκρυά σοι γενήσεται δισσοῖν στερείσῃ τῇδ΄ ἐν ἡμέρᾳ τέκνοιν.   ̓ιοκάστη ὦ τέκνον ἔξελθ΄ ̓αντιγόνη δόμων πάροσ· οὐκ ἐν χορείαις οὐδὲ παρθενεύμασι νῦν σοι προχωρεῖ δαιμόνων κατάστασισ, ἀλλ΄ ἄνδρ΄ ἀρίστω καὶ κασιγνήτω σέθεν ἐς θάνατον ἐκνεύοντε κωλῦσαί σε δεῖ ξὺν μητρὶ τῇ σῇ μὴ πρὸς ἀλλήλοιν θανεῖν.   ̓αντιγόνη τίν΄, ὦ τεκοῦσα μῆτερ, ἔκπληξιν νέαν φίλοις ἀυτεῖς τῶνδε δωμάτων πάροσ;   ̓ιοκάστη ὦ θύγατερ, ἔρρει σῶν κασιγνήτων βίοσ.   ̓αντιγόνη πῶς εἶπασ;   ̓ιοκάστη αἰχμὴν ἐς μίαν καθέστατον.   ̓αντιγόνη οἲ ΄γώ, τί λέξεισ, μῆτερ;   ̓ιοκάστη οὐ φίλ΄, ἀλλ΄ ἕπου.   ̓αντιγόνη ποῖ, παρθενῶνας ἐκλιποῦσ΄;   ̓ιοκάστη ἀνὰ στρατόν.   ̓αντιγόνη αἰδούμεθ΄ ὄχλον.   ̓ιοκάστη οὐκ ἐν αἰσχύνῃ τὰ σά.   ̓αντιγόνη δράσω δὲ δὴ τί;   ̓ιοκάστη συγγόνων λύσεις ἔριν.   ̓αντιγόνη τί δρῶσα, μῆτερ;   ̓ιοκάστη προσπίτνουσ΄ ἐμοῦ μέτα.   ̓αντιγόνη ἡγοῦ σὺ πρὸς μεταίχμι΄· οὐ μελλητέον.   ̓ιοκάστη ἔπειγ΄ ἔπειγε, θύγατερ· ὡσ, ἢν μὲν φθάσω παῖδας πρὸ λόγχησ, οὑμὸς ἐν φάει βίοσ· θανοῦσι δ΄ αὐτοῖς συνθανοῦσα κείσομαι.      Χορός αἰαῖ αἰαῖ, τρομερὰν φρίκᾳ τρομερὰν φρέν΄ ἔχω· διὰ σάρκα δ΄ ἐμὰν ἔλεος ἔλεος ἔμολε μα- τέρος δειλαίασ. δίδυμα τέκεα πότερος ἄρα πότερον αἱμάξει   ἰώ μοι πόνων, ἰὼ Ζεῦ, ἰὼ γᾶ   ὁμογενῆ δέραν, ὁμογενῆ ψυχὰν δι΄ ἀσπίδων, δι΄ αἱμάτων; τάλαιν΄ ἐγὼ τάλαινα, πό- τερον ἄρα νέκυν ὀλόμενον ἰαχήσω;   Χορός φεῦ δᾶ φεῦ δᾶ, δίδυμοι θῆρεσ, φόνιαι ψυχαὶ δορὶ παλλόμεναι πέσεα πέσεα δάι΄ αὐ- τίχ΄ αἱμάξετον. τάλανεσ, ὅ τι ποτὲ μονομάχον ἐπὶ φρέν΄ ἠλθέτην, βοᾷ βαρβάρῳ στενακτὰν ἰαχὰν μελομέναν νεκροῖς δάκρυσι θρηνήσω. σχεδὸν τύχα πέλας φόνου· κρινεῖ φάος τὸ μέλλον. ἄ- ποτμος ἄποτμος ὁ φόνος ἕνεκ΄ ̓ερινύων.      Χορός ἀλλὰ γὰρ Κρέοντα λεύσσω τόνδε δεῦρο συννεφῆ πρὸς δόμους στείχοντα, παύσω τοὺς παρεστῶτας γόουσ.    Κρέων οἴμοι, τί δράσω; πότερ΄ ἐμαυτὸν ἢ πόλιν στένω δακρύσασ, ἣν πέριξ ἔχει νέφος τοιοῦτον ὥστε δι΄ ̓αχέροντος ἱέναι; ἐμός τε γὰρ παῖς γῆς ὄλωλ΄ ὑπερθανών, τοὔνομα λαβὼν γενναῖον, ἀνιαρὸν δ΄ ἐμοί· ὃν ἄρτι κρημνῶν ἐκ δρακοντείων ἑλὼν αὐτοσφαγῆ δύστηνος ἐκόμισ΄ ἐν χεροῖν, βοᾷ δὲ δῶμα πᾶν· ἐγὼ δ΄ ἥκω μέτα γέρων ἀδελφὴν γραῖαν ̓ιοκάστην, ὅπως λούσῃ προθῆταί τ΄ οὐκέτ΄ ὄντα παῖδ΄ ἐμόν. τοῖς γὰρ θανοῦσι χρὴ τὸν οὐ τεθνηκότα τιμὰς διδόντα χθόνιον εὐσεβεῖν θεόν.   Χορός βέβηκ΄ ἀδελφὴ σή, Κρέων, ἔξω δόμων κόρη τε μητρὸς ̓αντιγόνη κοινῷ ποδί.   Κρέων ποῖ; κἀπὶ ποίαν συμφοράν; σήμαινέ μοι.   Χορός ἤκουσε τέκνα μονομάχῳ μέλλειν δορὶ ἐς ἀσπίδ΄ ἥξειν βασιλικῶν δόμων ὕπερ.   Κρέων πῶς φῄσ; νέκυν τοι παιδὸς ἀγαπάζων ἐμοῦ οὐκ ἐς τόδ΄ ἦλθον ὥστε καὶ τάδ΄ εἰδέναι.   Χορός ἀλλ΄ οἴχεται μὲν σὴ κασιγνήτη πάλαι· δοκῶ δ΄ ἀγῶνα τὸν περὶ ψυχῆσ, Κρέον, ἤδη πεπρᾶχθαι παισὶ τοῖσιν Οἰδίπου.   Κρέων οἴμοι, τὸ μὲν σημεῖον εἰσορῶ τόδε, σκυθρωπὸν ὄμμα καὶ πρόσωπον ἀγγέλου στείχοντοσ, ὃς πᾶν ἀγγελεῖ τὸ δρώμενον.     ̓́αγγελος ὦ τάλας ἐγώ, τίν΄ εἴπω μῦθον ἢ τίνας γόουσ;   Κρέων οἰχόμεσθ΄· οὐκ εὐπροσώποις φροιμίοις ἄρχῃ λόγου.   ̓́αγγελος ὦ τάλασ, δισσῶς ἀυτῶ· μεγάλα γὰρ φέρω κακά.   Κρέων πρὸς πεπραγμένοισιν ἄλλοις πήμασιν. λέγεις δὲ τί;   ̓́αγγελος οὐκέτ΄ εἰσὶ σῆς ἀδελφῆς παῖδες ἐν φάει, Κρέον.    Κρέων αἰαῖ·  μεγάλα μοι θροεῖς πάθεα καὶ πόλει. ὦ δώματ΄ εἰσηκούσατ΄ Οἰδίπου τάδε παίδων ὁμοίαις συμφοραῖς ὀλωλότων;   Χορός ὥστ΄ ἂν δακρῦσαί γ΄, εἰ φρονοῦντ΄ ἐτύγχανεν.   Κρέων  οἴμοι ξυμφορᾶς βαρυποτμωτάτασ, οἴμοι κακῶν δύστηνοσ· ὦ τάλας ἐγώ.   ̓́αγγελος εἰ καὶ τὰ πρὸς τούτοισί γ΄ εἰδείης κακά.   Κρέων καὶ πῶς γένοιτ΄ ἂν τῶνδε δυσποτμώτερα;   ̓́αγγελος τέθνηκ΄ ἀδελφὴ σὴ δυοῖν παίδοιν μέτα.    Χορός ἀνάγετ΄ ἀνάγετε κωκυ- τόν, ἐπὶ κάρα τε λευκοπήχεις κτύπους χεροῖν.   Κρέων ὦ τλῆμον, οἷον τέρμον΄, ̓ιοκάστη, βίου γάμων τε τῶν σῶν Σφιγγὸς αἰνιγμοὺς ἔτλησ. πῶς καὶ πέπρακται διπτύχων παίδων φόνος ἀρᾶς τ΄ ἀγώνισμ΄ Οἰδίπου; σήμαινέ μοι.   ̓́αγγελος τὰ μὲν πρὸ πύργων εὐτυχήματα χθονὸς οἶσθ΄· οὐ μακρὰν γὰρ τειχέων περιπτυχαί. ὥστ΄ οὐχ ἅπαντά σ΄ εἰδέναι τὰ δρώμενα. ἐπεὶ δὲ χαλκέοις σῶμ΄ ἐκοσμήσανθ΄ ὅπλοις οἱ τοῦ γέροντος Οἰδίπου νεανίαι, ἔστησαν ἐλθόντ΄ ἐς μέσον μεταίχμιον δισσὼ στρατηγὼ καὶ διπλὼ στρατηλάτα ὡς εἰς ἀγῶνα μονομάχου τ΄ ἀλκὴν δορόσ. βλέψας δ΄ ἐπ΄ ̓́αργος ἧκε Πολυνείκης ἀράσ· ὦ πότνι΄ ̔́ηρα  σὸς γάρ εἰμ΄, ἐπεὶ γάμοις ἔζευξ΄ ̓αδράστου παῖδα καὶ ναίω χθόνα   δός μοι κτανεῖν ἀδελφόν, ἀντήρη δ΄ ἐμὴν καθαιματῶσαι δεξιὰν νικηφόρον·   αἴσχιστον αἰτῶν στέφανον, ὁμογενῆ κτανεῖν. πολλοῖς δ΄ ἐπῄει δάκρυα τῆς τύχης ὅση, κἄβλεψαν ἀλλήλοισι διαδόντες κόρασ. ̓ετεοκλέης δὲ Παλλάδος χρυσάσπιδος βλέψας πρὸς οἶκον ηὔξατ΄· ὦ Διὸς κόρη, δὸς ἔγχος ἡμῖν καλλίνικον ἐκ χερὸς ἐς στέρν΄ ἀδελφοῦ τῆσδ΄ ἀπ΄ ὠλένης βαλεῖν κτανεῖν θ΄ ὃς ἦλθε πατρίδα πορθήσων ἐμήν. ἐπεὶ δ΄ ἀφείθη πυρσὸς ὣς Τυρσηνικῆς σάλπιγγος ἠχὴ σῆμα φοινίου μάχησ, ᾖξαν δράμημα δεινὸν ἀλλήλοις ἔπι· κάπροι δ΄ ὅπως θήγοντες ἀγρίαν γένυν ξυνῆψαν, ἀφρῷ διάβροχοι γενειάδασ· ᾖσσον δὲ λόγχαισ· ἀλλ΄ ὑφίζανον κύκλοισ, ὅπως σίδηρος ἐξολισθάνοι μάτην. εἰ δ΄ ὄμμ΄ ὑπερσχὸν ἴτυος ἅτερος μάθοι, λόγχην ἐνώμα, στόματι προφθῆναι θέλων. ἀλλ΄ εὖ προσῆγον ἀσπίδων κεγχρώμασιν ὀφθαλμόν, ἀργὸν ὥστε γίγνεσθαι δόρυ. πλείων δὲ τοῖς ὁρῶσιν ἐστάλασσ΄ ἱδρὼς ἢ τοῖσι δρῶσι, διὰ φίλων ὀρρωδίαν.  ̓ετεοκλέης δὲ ποδὶ μεταψαίρων πέτρον ἴχνους ὑπόδρομον, κῶλον ἐκτὸς ἀσπίδος τίθησι· Πολυνείκης δ΄ ἀπήντησεν δορί, πληγὴν σιδήρῳ παραδοθεῖσαν εἰσιδών, κνήμην τε διεπέρασεν ̓αργεῖον δόρυ· στρατὸς δ΄ ἀνηλάλαξε Δαναϊδῶν ἅπασ. κἀν τῷδε μόχθῳ γυμνὸν ὦμον εἰσιδὼν ὁ πρόσθε τρωθεὶς στέρνα Πολυνείκους βίᾳ διῆκε λόγχην, κἀπέδωκεν ἡδονὰς Κάδμου πολίταισ, ἀπὸ δ΄ ἔθραυσ΄ ἄκρον δόρυ. ἐς δ΄ ἄπορον ἥκων δορὸς ἐπὶ σκέλος πάλιν χωρεῖ, λαβὼν δ΄ ἀφῆκε μάρμαρον πέτρον μέσον δ΄ ἄκοντ΄ ἔθραυσεν· ἐξ ἴσου δ΄ ̓́αρης ἦν, κάμακος ἀμφοῖν χεῖρ΄ ἀπεστερημένοιν. ἔνθεν δὲ κώπας ἁρπάσαντε φασγάνων ἐς ταὐτὸν ἧκον, συμβαλόντε δ΄ ἀσπίδας πολὺν ταραγμὸν ἀμφιβάντ΄ εἶχον μάχησ. καί πως νοήσας ̓ετεοκλῆς τὸ Θεσσαλὸν ἐσήγαγεν σόφισμ΄ ὁμιλίᾳ χθονόσ. ἐξαλλαγεὶς γὰρ τοῦ παρεστῶτος πόνου, λαιὸν μὲν ἐς τοὔπισθεν ἀμφέρει πόδα, πρόσω τὰ κοῖλα γαστρὸς εὐλαβούμενοσ, προβὰς δὲ κῶλον δεξιὸν δι΄ ὀμφαλοῦ καθῆκεν ἔγχος σφονδύλοις τ΄ ἐνήρμοσεν. ὁμοῦ δὲ κάμψας πλευρὰ καὶ νηδὺν τάλας σὺν αἱματηραῖς σταγόσι Πολυνείκης πίτνει. ὃ δ΄, ὡς κρατῶν δὴ καὶ νενικηκὼς μάχῃ, ξίφος δικὼν ἐς γαῖαν ἐσκύλευέ νιν τὸν νοῦν πρὸς αὑτὸν οὐκ ἔχων, ἐκεῖσε δέ. ὃ καί νιν ἔσφηλ΄· ἔτι γὰρ ἐμπνέων βραχύ, σῴζων σίδηρον ἐν λυγρῷ πεσήματι, μόλις μέν, ἐξέτεινε δ΄ εἰς ἧπαρ ξίφοσ. ̓ετεοκλέους ὁ πρόσθε Πολυνείκης πεσών. γαῖαν δ΄ ὀδὰξ ἑλόντες ἀλλήλων πέλας πίπτουσιν ἄμφω κοὐ διώρισαν κράτοσ.   Χορός φεῦ φεῦ, κακῶν σῶν, Οἰδίπου, σ΄ ὅσον στένω· τὰς σὰς δ΄ ἀρὰς ἔοικεν ἐκπλῆσαι θεόσ.    ̓́αγγελος ἄκουε δή νυν καὶ τὰ πρὸς τούτοις κακά. ἐπεὶ τέκνω πεσόντ΄ ἐλειπέτην βίον, ἐν τῷδε μήτηρ ἡ τάλαινα προσπίτνει σὺν παρθένῳ τε καὶ προθυμίᾳ ποδόσ. τετρωμένους δ΄ ἰδοῦσα καιρίους σφαγὰς ᾤμωξεν· ὦ τέκν΄, ὑστέρα βοηδρόμος πάρειμι. προσπίτνουσα δ΄ ἐν μέρει τέκνα ἔκλαι΄, ἐθρήνει, τὸν πολὺν μαστῶν πόνον στένουσ΄, ἀδελφή θ΄ ἡ παρασπίζουσ΄ ὁμοῦ· ὦ γηροβοσκὼ μητρόσ, ὦ γάμους ἐμοὺς προδόντ΄ ἀδελφὼ φιλτάτω. στέρνων δ΄ ἄπο φύσημ΄ ἀνεὶς δύσθνητον ̓ετεοκλῆς ἄναξ ἤκουσε μητρόσ, κἀπιθεὶς ὑγρὰν χέρα φωνὴν μὲν οὐκ ἀφῆκεν, ὀμμάτων δ΄ ἄπο προσεῖπε δακρύοισ, ὥστε σημῆναι φίλα. ὃ δ΄ ἦν ἔτ΄ ἔμπνουσ, πρὸς κασιγνήτην δ΄ ἰδὼν γραῖάν τε μητέρ΄ εἶπε Πολυνείκης τάδε· ̓απωλόμεσθα, μῆτερ· οἰκτίρω δὲ σὲ καὶ τήνδ΄ ἀδελφὴν καὶ κασίγνητον νεκρόν. φίλος γὰρ ἐχθρὸς ἐγένετ΄, ἀλλ΄ ὅμως φίλοσ. θάψον δέ μ΄, ὦ τεκοῦσα, καὶ σύ, σύγγονε, ἐν γῇ πατρῴᾳ, καὶ πόλιν θυμουμένην παρηγορεῖτον, ὡς τοσόνδε γοῦν τύχω χθονὸς πατρῴασ, κεἰ δόμους ἀπώλεσα. ξυνάρμοσον δὲ βλέφαρά μου τῇ σῇ χερί, μῆτερ  τίθησι δ΄ αὐτὸς ὀμμάτων ἔπι   καὶ χαίρετ΄· ἤδη γάρ με περιβάλλει σκότοσ.  ἄμφω δ΄ ἅμ΄ ἐξέπνευσαν ἄθλιον βίον. μήτηρ δ΄, ὅπως ἐσεῖδε τήνδε συμφοράν, ὑπερπαθήσασ΄, ἥρπασ΄ ἐκ νεκρῶν ξίφος κἄπραξε δεινά· διὰ μέσου γὰρ αὐχένος ὠθεῖ σίδηρον, ἐν δὲ τοῖσι φιλτάτοις θανοῦσα κεῖται περιβαλοῦσ΄ ἀμφοῖν χέρασ. ἀνῇξε δ΄ ὀρθὸς λαὸς εἰς ἔριν λόγων, ἡμεῖς μὲν ὡς νικῶντα δεσπότην ἐμόν, οἳ δ΄ ὡς ἐκεῖνον. ἦν δ΄ ἔρις στρατηλάταισ, οἳ μὲν πατάξαι πρόσθε Πολυνείκη δορί, οἳ δ΄ ὡς θανόντων οὐδαμοῦ νίκη πέλοι. κἀν τῷδ΄ ὑπεξῆλθ΄ ̓αντιγόνη στρατοῦ δίχα. οἳ δ΄ εἰς ὅπλ΄ ᾖσσον· εὖ δέ πως προμηθίᾳ καθῆστο Κάδμου λαὸς ἀσπίδων ἔπι· κἄφθημεν οὔπω τεύχεσιν πεφραγμένον ̓αργεῖον ἐσπεσόντες ἐξαίφνης στρατόν. κοὐδεὶς ὑπέστη, πεδία δ΄ ἐξεπίμπλασαν φεύγοντεσ, ἔρρει δ΄ αἷμα μυρίων νεκρῶν λόγχαις πιτνόντων. ὡς δ΄ ἐνικῶμεν μάχῃ, οἳ μὲν Διὸς τροπαῖον ἵστασαν βρέτασ, οἳ δ΄ ἀσπίδας συλῶντες ̓αργείων νεκρῶν σκυλεύματ΄ εἴσω τειχέων ἐπέμπομεν. ἄλλοι δὲ τοὺς θανόντας ̓αντιγόνης μέτα νεκροὺς φέρουσιν ἐνθάδ΄ οἰκτίσαι φίλοισ. πόλει δ΄ ἀγῶνες οἳ μὲν εὐτυχέστατοι τῇδ΄ ἐξέβησαν, οἳ δὲ δυστυχέστατοι.     Χορός οὐκ εἰς ἀκοὰς ἔτι δυστυχία δώματος ἥκει· πάρα γὰρ λεύσσειν πτώματα νεκρῶν τρισσῶν ἤδη τάδε πρὸς μελάθροις κοινῷ θανάτῳ σκοτίαν αἰῶνα λαχόντων.     ̓αντιγόνη οὐ προκαλυπτομένα βοτρυχώδεος ἁβρὰ παρηίδος οὐδ΄ ὑπὸ παρθενί- ας τὸν ὑπὸ βλεφάροις φοίνικ΄, ἐρύθημα προσώπου, αἰδομένα φέρομαι βάκχα νεκύ- ων, κράδεμνα δικοῦσα κόμας ἀπ΄ ἐ- μᾶσ, στολίδος κροκόεσσαν ἀνεῖσα τρυφάν, ἁγεμόνευμα νεκροῖσι πολύστονον. αἰαῖ, ἰώ μοι. ὦ Πολύνεικεσ, ἔφυς ἄρ΄ ἐπώνυμοσ· ὤμοι μοι, Θῆβαι· σὰ δ΄ ἔρις  οὐκ ἔρισ, ἀλλὰ φόνῳ φόνος   Οἰδιπόδα δόμον ὤλεσε κρανθεῖσ΄ αἵματι δεινῷ, αἵματι λυγρῷ. τίνα προσῳδὸν ἢ τίνα μουσοπόλον στοναχὰν ἐπὶ δάκρυσι δάκρυσιν, ὦ δόμοσ, ὦ δόμοσ, ἀγκαλέσωμαι, τρισσὰ φέρουσα τάδ΄ αἵματα σύγγονα, ματέρα καὶ τέκνα, χάρματ΄ ̓ερινύοσ; ἃ δόμον Οἰδιπόδα πρόπαν ὤλεσε, τᾶς ἀγρίας ὅτε δυσξυνέτου ξυνετὸν μέλος ἔγνω Σφιγγὸς ἀοιδοῦ σῶμα φονεύσασ. ἰώ μοί μοι, πάτερ, τίς ̔ελλὰς ἢ βάρβαρος ἢ τῶν προπάροιθ΄ εὐγενετᾶν ἕτερος ἔτλα κακῶν τοσῶνδ΄ αἵματος ἁμερίου τοιάδ΄ ἄχεα φανερά; τάλαιν΄, ὡς ἐλελίζει   τίς ἄρ΄ ὄρνισ, ἢ δρυὸς ἢ ἐλάτας ἀκροκόμοις ἀμφὶ κλάδοις ἑζομένα, μονομάτορσιν ὀδυρμοῖς ἐμοῖς ἄχεσι συνῳδόσ; αἴλινον αἰάγμασιν ἃ τοῖσδε προκλαίω μονάδ΄ αἰ- ῶνα διάξουσα τὸν αἰεὶ χρόνον ἐν λειβομένοισιν δάκρυσιν ἰαχήσω. τίν΄ ἐπὶ πρῶτον ἀπὸ χαί- τας σπαραγμοῖς ἀπαρχὰς βάλω; ματρὸς ἐμᾶς ἢ διδύμοι- σι γάλακτος παρὰ μαστοῖς ἢ πρὸς ἀδελ- φῶν οὐλόμεν΄ αἰκίσματα νεκρῶν;  ὀτοτοτοῖ λεῖπε σοὺς δόμουσ, ἀλαὸν ὄμμα φέρων, πάτερ γεραιέ, δεῖξον, Οἰδιπόδα, σὸν αἰῶνα μέλεον, ὃς  ἐπὶ δώμασιν ἀέριον σκότον ὄμμασι  σοῖσι βαλὼν ἕλκεις μακρόπνουν ζόαν. κλύεισ, ὦ κατ΄ αὐλὰν ἀλαίνων γεραιὸν πόδ΄ ἢ δεμνίοις δύ- στανος ἰαύων;   Οἰδίπους τί μ΄, ὦ παρθένε, βακτρεύμασι τυφλοῦ ποδὸς ἐξάγαγες ἐς φῶς λεχήρη σκοτίων ἐκ θαλάμων οἰκ- τροτάτοισιν δακρύοισιν, πολιὸν αἰθέρος ἀφανὲς εἴδωλον ἢ νέκυν ἔνερθεν ἢ πτανὸν ὄνειρον;   ̓αντιγόνη δυστυχὲς ἀγγελίας ἔπος οἴσῃ, πάτερ, οὐκέτι σοι τέκνα λεύσσει φάος οὐδ΄ ἄλοχοσ, παραβάκτροις ἃ πόδα σὸν τυφλόπουν θεραπεύμασιν αἰὲν ἐμόχθει, <ὦ> πάτερ, ὤμοι.   Οἰδίπους ὤμοι ἐμῶν παθέων· πάρα γὰρ στενάχειν τάδ΄, ἀυτεῖν. τρισσαὶ ψυχαί· ποίᾳ μοίρᾳ πῶς ἔλιπον φάοσ; ὦ τέκνον, αὔδα.    ̓αντιγόνη οὐκ ἐπ΄ ὀνείδεσιν οὐδ΄ ἐπιχάρμασιν, ἀλλ΄ ὀδύναισι λέγω· σὸς ἀλάστωρ ξίφεσιν βρίθων καὶ πυρὶ καὶ σχετλίαισι μάχαις ἐπὶ παῖδας ἔβα σούσ, ὦ πάτερ, ὤ μοι.   Οἰδίπους αἰαῖ.   ̓αντιγόνη τί τάδε καταστένεισ,   Οἰδίπους τέκνα.   ̓αντιγόνη δι΄ ὀδύνας ἔβασ· εἰ δὲ τέθριππά γ΄ ἔθ΄ ἅρματα λεύσσων ἀελίου τάδε σώματα νεκρῶν ὄμματος αὐγαῖς σαῖς ἐπενώμας     Οἰδίπους τῶν μὲν ἐμῶν τεκέων φανερὸν κακόν· ἁ δὲ τάλαιν΄ ἄλοχος τίνι μοι, τέκνον, ὤλετο μοίρᾳ;   ̓αντιγόνη δάκρυα γοερὰ φανερὰ πᾶσι τιθεμένα, τέκεσι μαστὸν ἔφερεν ἔφερεν ἱκέτις ἱκέτιν ὀρομένα. ηὗρε δ΄ ἐν ̓ηλέκτραισι πύλαις τέκνα λωτοτρόφον κατὰ λείμακα λόγχαισ, κοινὸν ἐνυάλιον, μάτηρ, ὥστε λέοντας ἐναύλουσ, μαρναμένους ἐπὶ τραύμασιν, αἵματος ἤδη ψυχρὰν λοιβὰν φονίαν, ἃν ἔλαχ΄ ̔́αιδασ, ὤπασε δ΄ ̓́αρησ· χαλκόκροτον δὲ λαβοῦσα νεκρῶν πάρα φάσγανον εἴσω σαρκὸς ἔβαψεν, ἄχει δὲ τέκνων ἔπεσ΄ ἀμφὶ τέκνοισι. πάντα δ΄ ἐν ἄματι τῷδε συνάγαγεν, ὦ πάτερ, ἁμετέροισι δόμοισιν ἄχη θεὸς ὃς τάδε τελευτᾷ.     Χορός πολλῶν κακῶν κατῆρξεν Οἰδίπου δόμοις τόδ΄ ἦμαρ· εἴη δ΄ εὐτυχέστερος βίοσ.   Κρέων οἴκτων μὲν ἤδη λήγεθ΄, ὡς ὥρα τάφου μνήμην τίθεσθαι· τόνδε δ΄, Οἰδίπου, λόγον ἄκουσον· ἀρχὰς τῆσδε γῆς ἔδωκέ μοι ̓ετεοκλέης παῖς σόσ, γάμων φερνὰς διδοὺς Αἵμονι κόρης τε λέκτρον ̓αντιγόνης σέθεν. οὐκ οὖν σ΄ ἐάσω τήνδε γῆν οἰκεῖν ἔτι· σαφῶς γὰρ εἶπε Τειρεσίας οὐ μή ποτε σοῦ τήνδε γῆν οἰκοῦντος εὖ πράξειν πόλιν. ἀλλ΄ ἐκκομίζου. καὶ τάδ΄ οὐχ ὕβρει λέγω οὐδ΄ ἐχθρὸς ὢν σόσ, διὰ δὲ τοὺς ἀλάστορας τοὺς σοὺς δεδοικὼς μή τι γῆ πάθῃ κακόν.   Οἰδίπους ὦ μοῖρ΄, ἀπ΄ ἀρχῆς ὥς μ΄ ἔφυσας ἄθλιον καὶ τλήμον΄, εἴ τις ἄλλος ἀνθρώπων ἔφυ· ὃν καὶ πρὶν ἐς φῶς μητρὸς ἐκ γονῆς μολεῖν, ἄγονον ̓απόλλων Λαί̈ῳ μ΄ ἐθέσπισεν φονέα γενέσθαι πατρόσ· ὦ τάλας ἐγώ. ἐπεὶ δ΄ ἐγενόμην, αὖθις ὁ σπείρας πατὴρ κτείνει με νομίσας πολέμιον πεφυκέναι· χρῆν γὰρ θανεῖν νιν ἐξ ἐμοῦ· πέμπει δέ με μαστὸν ποθοῦντα θηρσὶν ἄθλιον βοράν· οὗ σῳζόμεσθα  Ταρτάρου γὰρ ὤφελεν ἐλθεῖν Κιθαιρὼν εἰς ἄβυσσα χάσματα, ὅς μ΄ οὐ διώλεσ΄, ἀλλὰ    .    .    .    .    . .    .    .    .    .    . δουλεῦσαί τέ μοι δαίμων ἔδωκε Πόλυβον ἀμφὶ δεσπότην. κτανὼν δ΄ ἐμαυτοῦ πατέρ΄ ὁ δυσδαίμων ἐγὼ ἐς μητρὸς ἦλθον τῆς ταλαιπώρου λέχοσ, παῖδάς τ΄ ἀδελφοὺς ἔτεκον, οὓς ἀπώλεσα, ἀρὰς παραλαβὼν Λαί̈ου καὶ παισὶ δούσ. οὐ γὰρ τοσοῦτον ἀσύνετος πέφυκ΄ ἐγὼ ὥστ΄ εἰς ἔμ΄ ὄμματ΄ ἔς τ΄ ἐμῶν παίδων βίον ἄνευ θεῶν του ταῦτ΄ ἐμηχανησάμην. εἶἑν· τί δράσω δῆθ΄ ὁ δυσδαίμων ἐγώ; τίς ἡγεμών μοι ποδὸς ὁμαρτήσει τυφλοῦ; ἥδ΄ ἡ θανοῦσα; ζῶσά γ΄ ἂν σάφ΄ οἶδ΄ ὅτι. ἀλλ΄ εὔτεκνος ξυνωρίσ; ἀλλ΄ οὐκ ἔστι μοι. ἀλλ΄ ἔτι νεάζων αὐτὸς εὕροιμ΄ ἂν βίον; πόθεν; τί μ΄ ἄρδην ὧδ΄ ἀποκτείνεισ, Κρέον; ἀποκτενεῖς γάρ, εἴ με γῆς ἔξω βαλεῖσ. οὐ μὴν ἑλίξας γ΄ ἀμφὶ σὸν χεῖρας γόνυ κακὸς φανοῦμαι· τὸ γὰρ ἐμόν ποτ΄ εὐγενὲς οὐκ ἂν προδοίην, οὐδέ περ πράσσων κακῶσ.    Κρέων σοί τ΄ εὖ λέλεκται γόνατα μὴ χρῴζειν ἐμά, ἐγὼ δὲ ναίειν σ΄ οὐκ ἐάσαιμ΄ ἂν χθόνα. νεκρῶν δὲ τῶνδε τὸν μὲν ἐς δόμους χρεὼν ἤδη κομίζειν, τόνδε δ΄, ὃς πέρσων πόλιν πατρίδα σὺν ἄλλοις ἦλθε, Πολυνείκους νέκυν ἐκβάλετ΄ ἄθαπτον τῆσδ΄ ὅρων ἔξω χθονόσ. κηρύξεται δὲ πᾶσι Καδμείοις τάδε· ὃς ἂν νεκρὸν τόνδ΄ ἢ καταστέφων ἁλῷ ἢ γῇ καλύπτων, θάνατον ἀνταλλάξεται. ἐᾶν δ΄ ἄκλαυτον, ἄταφον, οἰωνοῖς βοράν. σὺ δ΄ ἐκλιποῦσα τριπτύχους θρήνους νεκρῶν κόμιζε σαυτήν, ̓αντιγόνη, δόμων ἔσω καὶ παρθενεύου τὴν ἰοῦσαν ἡμέραν μένουσ΄, ἐν ᾗ σε λέκτρον Αἵμονος μένει.   ̓αντιγόνη ὦ πάτερ, ἐν οἵοις κείμεθ΄ ἄθλιοι κακοῖσ. ὥς σε στενάζω τῶν τεθνηκότων πλέον· οὐ γὰρ τὸ μέν σοι βαρὺ κακῶν, τὸ δ΄ οὐ βαρύ, ἀλλ΄ εἰς ἅπαντα δυστυχὴς ἔφυσ, πάτερ. ἀτὰρ σ΄ ἐρωτῶ τὸν νεωστὶ κοίρανον· τί τόνδ΄ ὑβρίζεις πατέρ΄ ἀποστέλλων χθονόσ; τί θεσμοποιεῖς ἐπὶ ταλαιπώρῳ νεκρῷ;   Κρέων ̓ετεοκλέους βουλεύματ΄, οὐχ ἡμῶν, τάδε.   ̓αντιγόνη ἄφρονά γε, καὶ σὺ μῶρος ὃς ἐπίθου τάδε.   Κρέων πῶσ; τἀντεταλμέν΄ οὐ δίκαιον ἐκπονεῖν;   ̓αντιγόνη οὔκ, ἢν πονηρά γ΄ ᾖ κακῶς τ΄ εἰρημένα.   Κρέων τί δ΄; οὐ δικαίως ὅδε κυσὶν δοθήσεται;   ̓αντιγόνη οὐκ ἔννομον γὰρ τὴν δίκην πράσσεσθέ νιν.   Κρέων εἴπερ γε πόλεως ἐχθρὸς ἦν οὐκ ἐχθρὸς ὤν.   ̓αντιγόνη οὐκοῦν ἔδωκε τῇ τύχῃ τὸν δαίμονα.   Κρέων καὶ τῷ τάφῳ νυν τὴν δίκην παρασχέτω.   ̓αντιγόνη τί πλημμελήσασ, τὸ μέρος εἰ μετῆλθε γῆσ;   Κρέων ἄταφος ὅδ΄ ἁνήρ, ὡς μάθῃσ, γενήσεται.   ̓αντιγόνη ἐγώ σφε θάψω, κἂν ἀπεννέπῃ πόλισ.   Κρέων σαυτὴν ἄρ΄ ἐγγὺς τῷδε συνθάψεις νεκρῷ.   ̓αντιγόνη ἀλλ΄ εὐκλεές τοι δύο φίλω κεῖσθαι πέλασ.   Κρέων λάζυσθε τήνδε κἀς δόμους κομίζετε.   ̓αντιγόνη οὐ δῆτ΄, ἐπεὶ τοῦδ΄ οὐ μεθήσομαι νεκροῦ.   Κρέων ἔκριν΄ ὁ δαίμων, παρθέν΄, οὐχ ἃ σοὶ δοκεῖ.   ̓αντιγόνη κἀκεῖνο κέκριται, μὴ ἐφυβρίζεσθαι νεκρούσ.   Κρέων ὡς οὔτις ἀμφὶ τῷδ΄ ὑγρὰν θήσει κόνιν.   ̓αντιγόνη ναὶ πρός σε τῆσδε μητρὸς ̓ιοκάστησ, Κρέον.   Κρέων μάταια μοχθεῖσ· οὐ γὰρ ἂν τύχοις τάδε.   ̓αντιγόνη σὺ δ΄ ἀλλὰ νεκρῷ λουτρὰ περιβαλεῖν μ΄ ἔα.   Κρέων ἓν τοῦτ΄ ἂν εἴη τῶν ἀπορρήτων πόλει.   ̓αντιγόνη ἀλλ΄ ἀμφὶ τραύματ΄ ἄγρια τελαμῶνας βαλεῖν.   Κρέων οὐκ ἔσθ΄ ὅπως σὺ τόνδε τιμήσεις νέκυν.   ̓αντιγόνη ὦ φίλτατ΄, ἀλλὰ στόμα γε σὸν προσπτύξομαι.    Κρέων οὐ μὴ ἐς γάμους σοὺς συμφορὰν κτήσῃ γόοισ.   ̓αντιγόνη ἦ γὰρ γαμοῦμαι ζῶσα παιδὶ σῷ ποτε;   Κρέων πολλή σ΄ ἀνάγκη· ποῖ γὰρ ἐκφεύξῃ λέχοσ;   ̓αντιγόνη νὺξ ἆρ΄ ἐκείνη Δαναί̈δων μ΄ ἕξει μίαν.   Κρέων εἶδες τὸ τόλμημ΄ οἷον ἐξωνείδισεν;   ̓αντιγόνη ἴστω σίδηρος ὅρκιόν τέ μοι ξίφοσ.   Κρέων τί δ΄ ἐκπροθυμῇ τῶνδ΄ ἀπηλλάχθαι γάμων;   ̓αντιγόνη συμφεύξομαι τῷδ΄ ἀθλιωτάτῳ πατρί.   Κρέων γενναιότης σοι, μωρία δ΄ ἔνεστί τισ.   ̓αντιγόνη καὶ ξυνθανοῦμαί γ΄, ὡς μάθῃς περαιτέρω.   Κρέων ἴθ΄, οὐ φονεύσεις παῖδ΄ ἐμόν, λίπε χθόνα.   Οἰδίπους ὦ θύγατερ, αἰνῶ μέν σε τῆς προθυμίασ.   ̓αντιγόνη ἀλλ΄ εἰ γαμοίμην, σὺ δὲ μόνος φεύγοισ, πάτερ;   Οἰδίπους μέν΄ εὐτυχοῦσα, τἄμ΄ ἐγὼ στέρξω κακά.   ̓αντιγόνη καὶ τίς σε τυφλὸν ὄντα θεραπεύσει, πάτερ;   Οἰδίπους πεσὼν ὅπου μοι μοῖρα κείσομαι πέδῳ.   ̓αντιγόνη ὁ δ΄ Οἰδίπους ποῦ καὶ τὰ κλείν΄ αἰνίγματα;   Οἰδίπους ὄλωλ΄· ἓν ἦμάρ μ΄ ὤλβισ΄, ἓν δ΄ ἀπώλεσεν.   ̓αντιγόνη οὔκουν μετασχεῖν κἀμὲ δεῖ τῶν σῶν κακῶν;   Οἰδίπους αἰσχρὰ φυγὴ θυγατρὶ σὺν τυφλῷ πατρί.   ̓αντιγόνη οὔ, σωφρονούσῃ γ΄, ἀλλὰ γενναία, πάτερ.   Οἰδίπους προσάγαγέ νύν με, μητρὸς ὡς ψαύσω σέθεν.   ̓αντιγόνη ἰδού, γεραιᾶς φιλτάτης ψαῦσον χερί.   Οἰδίπους ὦ μῆτερ, ὦ ξυνάορ΄ ἀθλιωτάτη.   ̓αντιγόνη οἰκτρὰ πρόκειται, πάντ΄ ἔχουσ΄ ὁμοῦ κακά.   Οἰδίπους ̓ετεοκλέους δὲ πτῶμα Πολυνείκους τε ποῦ;   ̓αντιγόνη τώδ΄ ἐκτάδην σοι κεῖσθον ἀλλήλοιν πέλασ.   Οἰδίπους πρόσθες τυφλὴν χεῖρ΄ ἐπὶ πρόσωπα δυστυχῆ.   ̓αντιγόνη ἰδού, θανόντων σῶν τέκνων ἅπτου χερί.   Οἰδίπους ὦ φίλα πεσήματ΄ ἄθλι΄ ἀθλίου πατρόσ.   ̓αντιγόνη ὦ φίλτατον δῆτ΄ ὄνομα Πολυνείκους ἐμοί.   Οἰδίπους νῦν χρησμόσ, ὦ παῖ, Λοξίου περαίνεται.   ̓αντιγόνη ὁ ποῖοσ; ἀλλ΄ ἦ πρὸς κακοῖς ἐρεῖς κακά;   Οἰδίπους ἐν ταῖς ̓αθήναις κατθανεῖν μ΄ ἀλώμενον.   ̓αντιγόνη ποῦ; τίς σε πύργος ̓ατθίδος προσδέξεται;   Οἰδίπους ἱερὸς Κολωνόσ, δώμαθ΄ ἱππίου θεοῦ. ἀλλ΄ εἶα, τυφλῷ τῷδ΄ ὑπηρέτει πατρί, ἐπεὶ προθυμῇ τῆσδε κοινοῦσθαι φυγῆσ.    ̓αντιγόνη ἴθ΄ ἐς φυγὰν τάλαιναν· ὄρεγε χέρα φίλαν, πάτερ γεραιέ, πομπίμαν ἔχων ἔμ΄ ὥστε ναυσίπομπον αὔραν.   Οἰδίπους <ἰδοὺ> ἰδού, πορεύομαι· τέκνον, σύ μοι ποδαγὸς ἀθλία γενοῦ.   ̓αντιγόνη γενόμεθα γενόμεθ΄, ἄθλιαί γε δῆτα Θηβαιᾶν μάλιστα παρθένων.   Οἰδίπους πόθι γεραιὸν ἴχνος τίθημι; βάκτρα πρόσφερ΄, ὦ τέκνον.   ̓αντιγόνη τᾷδε τᾷδε βᾶθί μοι, τᾷδε τᾷδε πόδα τιθείσ, ὥστ΄ ὄνειρον ἰσχύν.   Οἰδίπους ἰὼ ἰώ, δυστυχεστάτας φυγὰς ἐλαύνων τὸν γέροντά μ΄ ἐκ πάτρασ. ἰὼ ἰώ, δεινὰ δείν΄ ἐγὼ τλάσ.   ̓αντιγόνη τί τλάσ; τί τλάσ; οὐχ ὁρᾷ Δίκα κακούσ, οὐδ΄ ἀμείβεται βροτῶν ἀσυνεσίασ.   Οἰδίπους ὅδ΄ εἰμὶ μοῦσαν ὃς ἐπὶ καλ- λίνικον οὐράνιον ἔβαν <μειξο>παρθένου κόρας αἴνιγμ΄ ἀσύνετον εὑρών.   ̓αντιγόνη Σφιγγὸς ἀναφέρεις ὄνειδοσ. ἄπαγε τὰ πάρος εὐτυχήματ΄ αὐδῶν. τάδε σ΄ ἐπέμενε μέλεα πάθεα φυγάδα πατρίδος ἄπο γενόμενον, ὦ πάτερ, θανεῖν που. ποθεινὰ δάκρυα παρὰ φίλαισι παρθένοις λιποῦσ΄ ἄπειμι πατρίδος ἀποπρὸ γαίας ἀπαρθένευτ΄ ἀλωμένα. φεῦ τὸ χρήσιμον φρενῶν ἐς πατρός γε συμφορὰς εὐκλεᾶ με θήσει· τάλαιν΄ ἐγὼ <σῶν> συγγόνου θ΄ ὑβρισμάτων, ὃς ἐκ δόμων νέκυς ἄθαπτος οἴχεται μέλεοσ, ὅν, εἴ με καὶ θανεῖν, πάτερ, χρεών, σκότια γᾷ καλύψω.   Οἰδίπους πρὸς ἥλικας φάνηθι σάσ.   ̓αντιγόνη ἅλις ὀδυρμάτων ἐμῶν.   Οἰδίπους σὺ δ΄ ἀμφὶ βωμίους λιτὰς     ̓αντιγόνη κόρον ἔχουσ΄ ἐμῶν κακῶν.   Οἰδίπους ἴθ΄ ἀλλὰ Βρόμιος ἵνα τε σηκὸς ἄβατος ὄρεσι μαινάδων.   ̓αντιγόνη Καδμείαν ᾧ νεβρίδα στολιδωσαμένα ποτ΄ ἐγὼ Σεμέλας θίασον ἱερὸν ὄρεσιν ἀνεχόρευσα, χάριν ἀχάριτον ἐς θεοὺς διδοῦσα;     Οἰδίπους ὦ πάτρας κλεινῆς πολῖται, λεύσσετ΄, Οἰδίπους ὅδε, ὃς τὰ κλείν΄ αἰνίγματ΄ ἔγνω καὶ μέγιστος ἦν ἀνήρ, ὃς μόνος Σφιγγὸς κατέσχον τῆς μιαιφόνου κράτη, νῦν ἄτιμος αὐτὸς οἰκτρὸς ἐξελαύνομαι χθονόσ. ἀλλὰ γὰρ τί ταῦτα θρηνῶ καὶ μάτην ὀδύρομαι; τὰς γὰρ ἐκ θεῶν ἀνάγκας θνητὸν ὄντα δεῖ φέρειν.     Χορός ὦ μέγα σεμνὴ Νίκη, τὸν ἐμὸν βίοτον κατέχοις καὶ μὴ λήγοις στεφανοῦσα.  