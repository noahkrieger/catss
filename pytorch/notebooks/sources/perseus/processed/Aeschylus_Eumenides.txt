    Πυθιάς πρῶτον μὲν εὐχῇ τῇδε πρεσβεύω θεῶν τὴν πρωτόμαντιν Γαῖαν· ἐκ δὲ τῆς Θέμιν, ἣ δὴ τὸ μητρὸς δευτέρα τόδ΄ ἕζετο μαντεῖον, ὡς λόγος τισ· ἐν δὲ τῷ τρίτῳ λάχει, θελούσησ, οὐδὲ πρὸς βίαν τινόσ, Τιτανὶς ἄλλη παῖς Χθονὸς καθέζετο, Φοίβη· δίδωσι δ΄ ἣ γενέθλιον δόσιν Φοίβῳ· τὸ Φοίβης δ΄ ὄνομ΄ ἔχει παρώνυμον. λιπὼν δὲ λίμνην Δηλίαν τε χοιράδα, κέλσας ἐπ΄ ἀκτὰς ναυπόρους τὰς Παλλάδοσ, ἐς τήνδε γαῖαν ἦλθε Παρνησοῦ θ΄ ἕδρασ. πέμπουσι δ΄ αὐτὸν καὶ σεβίζουσιν μέγα κελευθοποιοὶ παῖδες ̔ηφαίστου, χθόνα ἀνήμερον τιθέντες ἡμερωμένην. μολόντα δ΄ αὐτὸν κάρτα τιμαλφεῖ λεώσ, Δελφός τε χώρας τῆσδε πρυμνήτης ἄναξ. τέχνης δέ νιν Ζεὺς ἔνθεον κτίσας φρένα ἵζει τέταρτον τοῖσδε μάντιν ἐν θρόνοισ· Διὸς προφήτης δ΄ ἐστὶ Λοξίας πατρόσ. τούτους ἐν εὐχαῖς φροιμιάζομαι θεούσ. Παλλὰς προναία δ΄ ἐν λόγοις πρεσβεύεται· σέβω δὲ νύμφασ, ἔνθα Κωρυκὶς πέτρα κοίλη, φίλορνισ, δαιμόνων ἀναστροφή· Βρόμιος ἔχει τὸν χῶρον, οὐδ΄ ἀμνημονῶ, ἐξ οὗτε Βάκχαις ἐστρατήγησεν θεόσ, λαγὼ δίκην Πενθεῖ καταρράψας μόρον· Πλειστοῦ τε πηγὰς καὶ Ποσειδῶνος κράτος καλοῦσα καὶ τέλειον ὕψιστον Δία, ἔπειτα μάντις ἐς θρόνους καθιζάνω. καὶ νῦν τυχεῖν με τῶν πρὶν εἰσόδων μακρῷ ἄριστα δοῖεν· κεἰ παρ΄ ̔ελλήνων τινέσ, ἴτων πάλῳ λαχόντεσ, ὡς νομίζεται. μαντεύομαι γὰρ ὡς ἂν ἡγῆται θεόσ.  ἦ δεινὰ λέξαι, δεινὰ δ΄ ὀφθαλμοῖς δρακεῖν, πάλιν μ΄ ἔπεμψεν ἐκ δόμων τῶν Λοξίου, ὡς μήτε σωκεῖν μήτε μ΄ ἀκταίνειν βάσιν, τρέχω δὲ χερσίν, οὐ ποδωκείᾳ σκελῶν· δείσασα γὰρ γραῦς οὐδέν, ἀντίπαις μὲν οὖν. ἐγὼ μὲν ἕρπω πρὸς πολυστεφῆ μυχόν· ὁρῶ δ΄ ἐπ΄ ὀμφαλῷ μὲν ἄνδρα θεομυσῆ ἕδραν ἔχοντα προστρόπαιον, αἵματι στάζοντα χεῖρας καὶ νεοσπαδὲς ξίφος ἔχοντ΄ ἐλαίας θ΄ ὑψιγέννητον κλάδον, λήνει μεγίστῳ σωφρόνως ἐστεμμένον, ἀργῆτι μαλλῷ· τῇδε γὰρ τρανῶς ἐρῶ. πρόσθεν δὲ τἀνδρὸς τοῦδε θαυμαστὸς λόχος εὕδει γυναικῶν ἐν θρόνοισιν ἥμενοσ. οὔτοι γυναῖκασ, ἀλλὰ Γοργόνας λέγω, οὐδ΄ αὖτε Γοργείοισιν εἰκάσω τύποισ. εἶδόν ποτ΄ ἤδη Φινέως γεγραμμένας δεῖπνον φερούσασ· ἄπτεροί γε μὴν ἰδεῖν αὗται, μέλαιναι δ΄ ἐς τὸ πᾶν βδελύκτροποι· ῥέγκουσι δ΄ οὐ πλατοῖσι φυσιάμασιν· ἐκ δ΄ ὀμμάτων λείβουσι δυσφιλῆ λίβα· καὶ κόσμος οὔτε πρὸς θεῶν ἀγάλματα φέρειν δίκαιος οὔτ΄ ἐς ἀνθρώπων στέγασ. τὸ φῦλον οὐκ ὄπωπα τῆσδ΄ ὁμιλίας οὐδ΄ ἥτις αἶα τοῦτ΄ ἐπεύχεται γένος τρέφουσ΄ ἀνατεὶ μὴ μεταστένειν πόνον. τἀντεῦθεν ἤδη τῶνδε δεσπότῃ δόμων αὐτῷ μελέσθω Λοξίᾳ μεγασθενεῖ. ἰατρόμαντις δ΄ ἐστὶ καὶ τερασκόπος καὶ τοῖσιν ἄλλοις δωμάτων καθάρσιοσ.    ̓απόλλων οὔτοι προδώσω· διὰ τέλους δέ σοι φύλαξ ἐγγὺς παρεστὼς καὶ πρόσω δ΄ ἀποστατῶν ἐχθροῖσι τοῖς σοῖς οὐ γενήσομαι πέπων. καὶ νῦν ἁλούσας τάσδε τὰς μάργους ὁρᾷσ· ὕπνῳ πεσοῦσαι δ΄ αἱ κατάπτυστοι κόραι, γραῖαι παλαιαὶ παῖδεσ, αἷς οὐ μείγνυται θεῶν τις οὐδ΄ ἄνθρωπος οὐδὲ θήρ ποτε. κακῶν δ΄ ἕκατι κἀγένοντ΄, ἐπεὶ κακὸν σκότον νέμονται Τάρταρόν θ΄ ὑπὸ χθονόσ, μισήματ΄ ἀνδρῶν καὶ θεῶν ̓ολυμπίων. ὅμως δὲ φεῦγε μηδὲ μαλθακὸς γένῃ. ἐλῶσι γάρ σε καὶ δι΄ ἠπείρου μακρᾶς βιβῶντ΄ ἀν΄ αἰεὶ τὴν πλανοστιβῆ χθόνα ὑπέρ τε πόντον καὶ περιρρύτας πόλεισ. καὶ μὴ πρόκαμνε τόνδε βουκολούμενος πόνον· μολὼν δὲ Παλλάδος ποτὶ πτόλιν ἵζου παλαιὸν ἄγκαθεν λαβὼν βρέτασ. κἀκεῖ δικαστὰς τῶνδε καὶ θελκτηρίους μύθους ἔχοντες μηχανὰς εὑρήσομεν, ὥστ΄ ἐς τὸ πᾶν σε τῶνδ΄ ἀπαλλάξαι πόνων· καὶ γὰρ κτανεῖν σ΄ ἔπεισα μητρῷον δέμασ.   ̓ορέστης ἄναξ ̓́απολλον, οἶσθα μὲν τὸ μὴ ΄δικεῖν· ἐπεὶ δ΄ ἐπίστᾳ, καὶ τὸ μὴ ΄μελεῖν μάθε. σθένος δὲ ποιεῖν εὖ φερέγγυον τὸ σόν.   ̓απόλλων μέμνησο, μὴ φόβος σε νικάτω φρένασ. σὺ δ΄, αὐτάδελφον αἷμα καὶ κοινοῦ πατρόσ, ̔ερμῆ, φύλασσε· κάρτα δ΄ ὢν ἐπώνυμος πομπαῖος ἴσθι, τόνδε ποιμαίνων ἐμὸν ἱκέτηνσέβει τοι Ζεὺς τόδ΄ ἐκνόμων σέβας ὁρμώμενον βροτοῖσιν εὐπόμπῳ τύχῃ.    Κλυταιμήστρας Εἴδωλον εὕδοιτ΄ ἄν, ὠή, καὶ καθευδουσῶν τί δεῖ; ἐγὼ δ΄ ὑφ΄ ὑμῶν ὧδ΄ ἀπητιμασμένη ἄλλοισιν ἐν νεκροῖσιν, ὧν μὲν ἔκτανον ὄνειδος ἐν φθιτοῖσιν οὐκ ἐκλείπεται, αἰσχρῶς δ΄ ἀλῶμαι· προυννέπω δ΄ ὑμῖν ὅτι ἔχω μεγίστην αἰτίαν κείνων ὕπο· παθοῦσα δ΄ οὕτω δεινὰ πρὸς τῶν φιλτάτων, οὐδεὶς ὑπέρ μου δαιμόνων μηνίεται, κατασφαγείσης πρὸς χερῶν μητροκτόνων. ὁρᾶτε πληγὰς τάσδε καρδίας ὅθεν. εὕδουσα γὰρ φρὴν ὄμμασιν λαμπρύνεται, ἐν ἡμέρᾳ δὲ μοῖρ΄ ἀπρόσκοπος βροτῶν. ἦ πολλὰ μὲν δὴ τῶν ἐμῶν ἐλείξατε, χοάς τ΄ ἀοίνουσ, νηφάλια μειλίγματα, καὶ νυκτίσεμνα δεῖπν΄ ἐπ΄ ἐσχάρᾳ πυρὸς ἔθυον, ὥραν οὐδενὸς κοινὴν θεῶν. καὶ πάντα ταῦτα λὰξ ὁρῶ πατούμενα. ὁ δ΄ ἐξαλύξας οἴχεται νεβροῦ δίκην, καὶ ταῦτα κούφως ἐκ μέσων ἀρκυστάτων ὤρουσεν ὑμῖν ἐγκατιλλώψας μέγα. ἀκούσαθ΄ ὡς ἔλεξα τῆς ἐμῆς περὶ ψυχῆσ, φρονήσατ΄, ὦ κατὰ χθονὸς θεαί. ὄναρ γὰρ ὑμᾶς νῦν Κλυταιμήστρα καλῶ.   Χορός μυγμόσ.   Κλυταιμήστρας Εἴδωλον μύζοιτ΄ ἄν, ἁνὴρ δ΄ οἴχεται φεύγων πρόσω· φίλοι γάρ εἰσιν οὐκ ἐμοῖς προσεικότεσ.   Χορός μυγμόσ.   Κλυταιμήστρας Εἴδωλον ἄγαν ὑπνώσσεις κοὐ κατοικτίζεις πάθοσ· φονεὺς δ΄ ̓ορέστης τῆσδε μητρὸς οἴχεται.   Χορός ὠγμόσ.   Κλυταιμήστρας Εἴδωλον ᾤζεισ, ὑπνώσσεισ· οὐκ ἀναστήσῃ τάχοσ; τί σοι πέπρωται πρᾶγμα πλὴν τεύχειν κακά;   Χορός ὠγμόσ.   Κλυταιμήστρας Εἴδωλον ὕπνος πόνος τε κύριοι συνωμόται δεινῆς δρακαίνης ἐξεκήραναν μένοσ.   Χορός μυγμὸς διπλοῦς ὀξύσ. λαβὲ λαβὲ λαβὲ λαβέ, φράζου.    Κλυταιμήστρας Εἴδωλον ὄναρ διώκεις θῆρα, κλαγγαίνεις δ΄ ἅπερ κύων μέριμναν οὔποτ΄ ἐκλείπων πόνου. τί δρᾷσ; ἀνίστω, μή σε νικάτω πόνοσ, μηδ΄ ἀγνοήσῃς πῆμα μαλθαχθεῖσ΄ ὕπνῳ. ἄλγησον ἧπαρ ἐνδίκοις ὀνείδεσιν· τοῖς σώφροσιν γὰρ ἀντίκεντρα γίγνεται. σὺ δ΄ αἱματηρὸν πνεῦμ΄ ἐπουρίσασα τῷ, ἀτμῷ κατισχναίνουσα, νηδύος πυρί, ἕπου, μάραινε δευτέροις διώγμασιν.   Χορός ἔγειρ΄, ἔγειρε καὶ σὺ τήνδ΄, ἐγὼ δὲ σέ. εὕδεισ; ἀνίστω, κἀπολακτίσασ΄ ὕπνον, ἰδώμεθ΄ εἴ τι τοῦδε φροιμίου ματᾷ.      Χορός ἰοὺ ἰοὺ πύπαξ. ἐπάθομεν, φίλαι, ἦ πολλὰ δὴ παθοῦσα καὶ μάτην ἐγώ, ἐπάθομεν πάθος δυσαχέσ, ὦ πόποι, ἄφερτον κακόν· ἐξ ἀρκύων πέπτωκεν οἴχεταί θ΄ ὁ θήρ. ὕπνῳ κρατηθεῖσ΄ ἄγραν ὤλεσα.   Χορός ἰὼ παῖ Διόσ, ἐπίκλοπος πέλῃ, νέος δὲ γραίας δαίμονας καθιππάσω, τὸν ἱκέταν σέβων, ἄθεον ἄνδρα καὶ τοκεῦσιν πικρόν· τὸν μητραλοίαν δ΄ ἐξέκλεψας ὢν θεόσ. τί τῶνδ΄ ἐρεῖ τις δικαίως ἔχειν;   Χορός ἐμοὶ δ΄ ὄνειδος ἐξ ὀνειράτων μολὸν ἔτυψεν δίκαν διφρηλάτου μεσολαβεῖ κέντρῳ ὑπὸ φρένασ, ὑπὸ λοβόν. πάρεστι μαστίκτορος δαί̈ου δαμίου βαρὺ τὸ περίβαρυ κρύος ἔχειν.   Χορός τοιαῦτα δρῶσιν οἱ νεώτεροι θεοί, κρατοῦντες τὸ πᾶν δίκας πλέον φονολιβῆ θρόνον περὶ πόδα, περὶ κάρα. πάρεστι γᾶς ὀμφαλὸν προσδρακεῖν αἱμάτων βλοσυρὸν ἀρόμενον ἄγος ἔχειν.   Χορός ἐφεστίῳ δὲ μάντις ὢν μιάσματι μυχὸν ἐχράνατ΄ αὐτόσσυτοσ, αὐτόκλητοσ, παρὰ νόμον θεῶν βρότεα μὲν τίων, παλαιγενεῖς δὲ μοίρας φθίσασ.   Χορός κἀμοί γε λυπρόσ, καὶ τὸν οὐκ ἐκλύσεται, ὑπό τε γᾶν φυγὼν οὔ ποτ΄ ἐλευθεροῦται. ποτιτρόπαιος ὢν δ΄ ἕτερον ἐν κάρᾳ μιάστορ΄ ἐκ γένους πάσεται.     ̓απόλλων ἔξω, κελεύω, τῶνδε δωμάτων τάχος χωρεῖτ΄, ἀπαλλάσσεσθε μαντικῶν μυχῶν, μὴ καὶ λαβοῦσα πτηνὸν ἀργηστὴν ὄφιν, χρυσηλάτου θώμιγγος ἐξορμώμενον, ἀνῇς ὑπ΄ ἄλγους μέλαν΄ ἀπ΄ ἀνθρώπων ἀφρόν, ἐμοῦσα θρόμβους οὓς ἀφείλκυσας φόνου. οὔτοι δόμοισι τοῖσδε χρίμπτεσθαι πρέπει· ἀλλ΄ οὗ καρανιστῆρες ὀφθαλμωρύχοι δίκαι σφαγαί τε σπέρματός τ΄ ἀποφθορᾷ παίδων κακοῦται χλοῦνισ, ἠδ΄ ἀκρωνία, λευσμός τε, καὶ μύζουσιν οἰκτισμὸν πολὺν ὑπὸ ῥάχιν παγέντεσ. ἆρ΄ ἀκούετε οἵας ἑορτῆς ἔστ΄ ἀπόπτυστοι θεοῖς στέργηθρ΄ ἔχουσαι; πᾶς δ΄ ὑφηγεῖται τρόπος μορφῆσ. λέοντος ἄντρον αἱματορρόφου οἰκεῖν τοιαύτας εἰκόσ, οὐ χρηστηρίοις ἐν τοῖσδε πλησίοισι τρίβεσθαι μύσοσ. χωρεῖτ΄ ἄνευ βοτῆρος αἰπολούμεναι. ποίμνης τοιαύτης δ΄ οὔτις εὐφιλὴς θεῶν.   Χορός ἄναξ ̓́απολλον, ἀντάκουσον ἐν μέρει. αὐτὸς σὺ τούτων οὐ μεταίτιος πέλῃ, ἀλλ΄ εἷς τὸ πᾶν ἔπραξας ὢν παναίτιοσ.   ̓απόλλων πῶς δή; τοσοῦτο μῆκος ἔκτεινον λόγου.   Χορός ἔχρησας ὥστε τὸν ξένον μητροκτονεῖν.   ̓απόλλων ἔχρησα ποινὰς τοῦ πατρὸς πρᾶξαι. τί μήν ;   Χορός κἄπειθ΄ ὑπέστης αἵματος δέκτωρ νέου.   ̓απόλλων καὶ προστραπέσθαι τούσδ΄ ἐπέστελλον δόμουσ.   Χορός καὶ τὰς προπομποὺς δῆτα τάσδε λοιδορεῖσ;   ̓απόλλων οὐ γὰρ δόμοισι τοῖσδε πρόσφορον μολεῖν.   Χορός ἀλλ΄ ἔστιν ἡμῖν τοῦτο προστεταγμένον.   ̓απόλλων τίς ἥδε τιμή; κόμπασον γέρας καλόν.   Χορός τοὺς μητραλοίας ἐκ δόμων ἐλαύνομεν.   ̓απόλλων τί γὰρ γυναικὸς ἥτις ἄνδρα νοσφίσῃ;   Χορός οὐκ ἂν γένοιθ΄ ὅμαιμος αὐθέντης φόνοσ.    ̓απόλλων ἦ κάρτ΄ ἄτιμα καὶ παρ΄ οὐδὲν εἰργάσω ̔́ηρας τελείας καὶ Διὸς πιστώματα. Κύπρις δ΄ ἄτιμος τῷδ΄ ἀπέρριπται λόγῳ, ὅθεν βροτοῖσι γίγνεται τὰ φίλτατα. εὐνὴ γὰρ ἀνδρὶ καὶ γυναικὶ μόρσιμος ὅρκου ΄στὶ μείζων τῇ δίκῃ φρουρουμένη. εἰ τοῖσιν οὖν κτείνουσιν ἀλλήλους χαλᾷς τὸ μὴ τίνεσθαι μηδ΄ ἐποπτεύειν κότῳ, οὔ φημ΄ ̓ορέστην σ΄ ἐνδίκως ἀνδρηλατεῖν. τὰ μὲν γὰρ οἶδα κάρτα σ΄ ἐνθυμουμένην, τὰ δ΄ ἐμφανῶς πράσσουσαν ἡσυχαιτέραν. δίκας δὲ Παλλὰς τῶνδ΄ ἐποπτεύσει θεά.   Χορός τὸν ἄνδρ΄ ἐκεῖνον οὔ τι μὴ λίπω ποτέ.   ̓απόλλων σὺ δ΄ οὖν δίωκε καὶ πόνον πλείω τίθου.   Χορός τιμὰς σὺ μὴ σύντεμνε τὰς ἐμὰς λόγῳ.   ̓απόλλων οὐδ΄ ἂν δεχοίμην ὥστ΄ ἔχειν τιμὰς σέθεν.   Χορός μέγας γὰρ ἔμπας πὰρ Διὸς θρόνοις λέγῃ. ἐγὼ δ΄, ἄγει γὰρ αἷμα μητρῷον, δίκας μέτειμι τόνδε φῶτα κἀκκυνηγετῶ.   ̓απόλλων ἐγὼ δ΄ ἀρήξω τὸν ἱκέτην τε ῥύσομαι· δεινὴ γὰρ ἐν βροτοῖσι κἀν θεοῖς πέλει τοῦ προστροπαίου μῆνισ, εἰ προδῶ σφ΄ ἑκών.   ̓ορέστης ἄνασσ΄ ̓αθάνα, Λοξίου κελεύμασιν ἥκω, δέχου δὲ πρευμενῶς ἀλάστορα, οὐ προστρόπαιον οὐδ΄ ἀφοίβαντον χέρα, ἀλλ΄ ἀμβλὺς ἤδη προστετριμμένος τε πρὸς ἄλλοισιν οἴκοις καὶ πορεύμασιν βροτῶν. ὅμοια χέρσον καὶ θάλασσαν ἐκπερῶν, σῴζων ἐφετμὰς Λοξίου χρηστηρίουσ, πρόσειμι δῶμα καὶ βρέτας τὸ σόν, θεά. αὐτοῦ φυλάσσων ἀναμένω τέλος δίκησ.   Χορός εἶεν· τόδ΄ ἐστὶ τἀνδρὸς ἐκφανὲς τέκμαρ. ἕπου δὲ μηνυτῆρος ἀφθέγκτου φραδαῖσ. τετραυματισμένον γὰρ ὡς κύων νεβρὸν πρὸς αἷμα καὶ σταλαγμὸν ἐκματεύομεν. πολλοῖς δὲ μόχθοις ἀνδροκμῆσι φυσιᾷ σπλάγχνον· χθονὸς γὰρ πᾶς πεποίμανται τόποσ, ὑπέρ τε πόντον ἀπτέροις ποτήμασιν ἦλθον διώκουσ΄, οὐδὲν ὑστέρα νεώσ. καὶ νῦν ὅδ΄ ἐνθάδ΄ ἐστί που καταπτακών. ὀσμὴ βροτείων αἱμάτων με προσγελᾷ.    Χορός ὅρα ὅρα μάλ΄ αὖ, λεύσσετε πάντα, μὴ λάθῃ φύγδα βὰς ὁ  ματροφόνος ἀτίτασ. ὁ δ΄ αὖτέ γ΄ οὖν ἀλκὰν ἔχων περὶ βρέτει πλεχθεὶς θεᾶς ἀμβρότου ὑπόδικος θέλει γενέσθαι χρεῶν. τὸ δ΄ οὐ πάρεστιν· αἷμα μητρῷον χαμαὶ δυσαγκόμιστον, παπαῖ, τὸ διερὸν πέδοι χύμενον οἴχεται. ἀλλ΄ ἀντιδοῦναι δεῖ σ΄ ἀπὸ ζῶντος ῥοφεῖν ἐρυθρὸν ἐκ μελέων πέλανον· ἀπὸ δὲ σοῦ φεροίμαν βοσκὰν πώματος δυσπότου· καὶ ζῶντά σ΄ ἰσχνάνασ΄ ἀπάξομαι κάτω, ἀντίποιν΄ ὡς τίνῃς ματροφόνου δύασ. ὄψει δὲ κεἴ τις ἄλλος ἤλιτεν βροτῶν ἢ θεὸν ἢ ξένον τιν΄ ἀσεβῶν ἢ τοκέας φίλουσ, ἔχονθ΄ ἕκαστον τῆς δίκης ἐπάξια. μέγας γὰρ ̔́αιδης ἐστὶν εὔθυνος βροτῶν ἔνερθε χθονόσ, δελτογράφῳ δὲ πάντ΄ ἐπωπᾷ φρενί.    ̓ορέστης ἐγὼ διδαχθεὶς ἐν κακοῖς ἐπίσταμαι πολλοὺς καθαρμούσ, καὶ λέγειν ὅπου δίκη σιγᾶν θ΄ ὁμοίωσ· ἐν δὲ τῷδε πράγματι φωνεῖν ἐτάχθην πρὸς σοφοῦ διδασκάλου. βρίζει γὰρ αἷμα καὶ μαραίνεται χερόσ, μητροκτόνον μίασμα δ΄ ἔκπλυτον πέλει· ποταίνιον γὰρ ὂν πρὸς ἑστίᾳ θεοῦ Φοίβου καθαρμοῖς ἠλάθη χοιροκτόνοισ. πολὺς δέ μοι γένοιτ΄ ἂν ἐξ ἀρχῆς λόγοσ, ὅσοις προσῆλθον ἀβλαβεῖ ξυνουσίᾳ. χρόνος καθαιρεῖ πάντα γηράσκων ὁμοῦ. καὶ νῦν ἀφ΄ ἁγνοῦ στόματος εὐφήμως καλῶ χώρας ἄνασσαν τῆσδ΄ ̓αθηναίαν ἐμοὶ μολεῖν ἀρωγόν· κτήσεται δ΄ ἄνευ δορὸς αὐτόν τε καὶ γῆν καὶ τὸν ̓αργεῖον λεὼν πιστὸν δικαίως ἐς τὸ πᾶν τε σύμμαχον. ἀλλ΄ εἴτε χώρας ἐν τόποις Λιβυστικοῖσ, Τρίτωνος ἀμφὶ χεῦμα γενεθλίου πόρου, τίθησιν ὀρθὸν ἢ κατηρεφῆ πόδα, φίλοις ἀρήγουσ΄, εἴτε Φλεγραίαν πλάκα θρασὺς ταγοῦχος ὡς ἀνὴρ ἐπισκοπεῖ, ἔλθοικλύει δὲ καὶ πρόσωθεν ὢν θεός ὅπως γένοιτο τῶνδ΄ ἐμοὶ λυτήριοσ.      Χορός οὔτοι σ΄ ̓απόλλων οὐδ΄ ̓αθηναίας σθένος ῥύσαιτ΄ ἂν ὥστε μὴ οὐ παρημελημένον ἔρρειν, τὸ χαίρειν μὴ μαθόνθ΄ ὅπου φρενῶν, ἀναίματον βόσκημα δαιμόνων, σκιάν. οὐδ΄ ἀντιφωνεῖσ, ἀλλ΄ ἀποπτύεις λόγουσ, ἐμοὶ τραφείς τε καὶ καθιερωμένοσ; καὶ ζῶν με δαίσεις οὐδὲ πρὸς βωμῷ σφαγείσ· ὕμνον δ΄ ἀκούσῃ τόνδε δέσμιον σέθεν.   Χορός ἄγε δὴ καὶ χορὸν ἅψωμεν, ἐπεὶ μοῦσαν στυγερὰν ἀποφαίνεσθαι δεδόκηκεν, λέξαι τε λάχη τὰ κατ΄ ἀνθρώπους ὡς ἐπινωμᾷ στάσις ἁμά. εὐθυδίκαιοι δ΄ οἰόμεθ΄ εἶναι· τὸν μὲν καθαρὰς χεῖρας προνέμοντ΄ οὔτις ἐφέρπει μῆνις ἀφ΄ ἡμῶν, ἀσινὴς δ΄ αἰῶνα διοιχνεῖ· ὅστις δ΄ ἀλιτὼν ὥσπερ ὅδ΄ ἁνὴρ χεῖρας φονίας ἐπικρύπτει, μάρτυρες ὀρθαὶ τοῖσι θανοῦσιν παραγιγνόμεναι πράκτορες αἵματος αὐτῷ τελέως ἐφάνημεν.    Χορός μᾶτερ ἅ μ΄ ἔτικτεσ, ὦ μᾶτερ Νύξ, ἀλαοῖσι καὶ δεδορκόσιν ποινάν, κλῦθ΄. ὁ Λατοῦς γὰρ ἶ- νίς μ΄ ἄτιμον τίθησιν τόνδ΄ ἀφαιρούμενος πτῶκα, ματρῷον ἅ- γνισμα κύριον φόνου.   Χορός ἐπὶ δὲ τῷ τεθυμένῳ τόδε μέλοσ, παρακοπά, παραφορὰ φρενοδαλήσ, ὕμνος ἐξ ̓ερινύων, δέσμιος φρενῶν, ἀφόρ- μικτοσ, αὐονὰ βροτοῖσ.   Χορός τοῦτο γὰρ λάχος διανταία Μοῖρ΄ ἐπέκλωσεν ἐμπέδως ἔχειν, θνατῶν τοῖσιν αὐτουργίαι ξυμπέσωσιν μάταιοι, τοῖς ὁμαρτεῖν, ὄφρ΄ ἂν γᾶν ὑπέλθῃ· θανὼν δ΄ οὐκ ἄγαν ἐλεύθεροσ.   Χορός ἐπὶ δὲ τῷ τεθυμένῳ τόδε μέλοσ, παρακοπά, παραφορὰ φρενοδαλήσ, ὕμνος ἐξ ̓ερινύων, δέσμιος φρενῶν, ἀφόρ- μικτοσ, αὐονὰ βροτοῖσ.   Χορός γιγνομέναισι λάχη τάδ΄ ἐφ΄ ἁμὶν ἐκράνθη· ἀθανάτων δ΄ ἀπέχειν χέρασ, οὐδέ τις ἐστί συνδαίτωρ μετάκοινοσ· παλλεύκων δὲ πέπλων ἀπόμοιρος ἄκληρος ἐτύχθην    Χορός <δωμάτων γὰρ εἱλόμαν ἀνατροπάσ, ὅταν ̓́αρης τιθασὸς ὢν φίλον ἕλῃ. ἐπὶ τὸν ὧδ΄ ἱέμεναι κρατερὸν ὄνθ΄ ὅμως ἀμαυ- ροῦμεν ὑφ΄ αἵματος νέου.>   Χορός σπεύδομεν αἵδ΄ ἀφελεῖν τινὰ τάσδε μερίμνασ, θεῶν δ΄ ἀτέλειαν ἐμαῖς μελέταις ἐπικραίνειν, μηδ΄ εἰς ἄγκρισιν ἐλθεῖν· Ζεὺς δ΄ αἱμοσταγὲς ἀξιόμισον ἔθνος τόδε λέσχας ἇς ἀπηξιώσατο.   Χορός <δωμάτων γὰρ εἱλόμαν ἀνατροπάσ, ὅταν ̓́αρης τιθασὸς ὢν φίλον ἕλῃ. ἐπὶ τὸν ὧδ΄ ἱέμεναι κρατερὸν ὄνθ΄ ὅμως ἀμαυ- ροῦμεν ὑφ΄ αἵματος νέου.>   Χορός δόξαι τ΄ ἀνδρῶν καὶ μάλ΄ ὑπ΄ αἰθέρι σεμναὶ τακόμεναι κατὰ γᾶν μινύθουσιν ἄτιμοι ἁμετέραις ἐφόδοις μελανείμοσιν, ὀρχη- σμοῖς τ΄ ἐπιφθόνοις ποδόσ.   Χορός <μάλα γὰρ οὖν ἁλομένα ἀνέκαθεν βαρυπεσῆ καταφέρω ποδὸς ἀκμάν, σφαλερὰ <καὶ> τανυδρόμοις κῶλα, δύσφορον ἄταν.>   Χορός πίπτων δ΄ οὐκ οἶδεν τόδ΄ ὑπ΄ ἄφρονι λύμᾳ· τοῖον γὰρ ἐπὶ κνέφας ἀνδρὶ μύσος πεπόταται, καὶ δνοφεράν τιν΄ ἀχλὺν κατὰ δώματος αὐδᾶ- ται πολύστονος φάτισ.   Χορός <μάλα γὰρ οὖν ἁλομένα ἀνέκαθεν βαρυπεσῆ καταφέρω ποδὸς ἀκμάν, σφαλερὰ καὶ τανυδρόμοις κῶλα, δύσφορον ἄταν.>   Χορός μένει γάρ. εὐμήχανοί τε καὶ τέλειοι, κακῶν τε μνήμονες σεμναὶ καὶ δυσπαρήγοροι βροτοῖσ, ἄτιμ΄ ἀτίετα διόμεναι λάχη θεῶν διχοστατοῦντ΄ ἀνηλίῳ λάμπᾳ, δυσοδοπαίπαλα δερκομένοισι καὶ δυσομμάτοις ὁμῶσ.   Χορός τίς οὖν τάδ΄ οὐχ ἅζεταί τε καὶ δέδοικεν βροτῶν, ἐμοῦ κλύων θεσμὸν τὸν μοιρόκραντον ἐκ θεῶν δοθέντα τέλεον; ἔτι δέ μοι <μένει> γέρας παλαιόν, οὐδ΄ ἀτιμίας κύρω, καίπερ ὑπὸ χθόνα τάξιν ἔχουσα καὶ δυσήλιον κνέφασ.     ̓αθηνᾶ πρόσωθεν ἐξήκουσα κληδόνος βοὴν ἀπὸ Σκαμάνδρου γῆν καταφθατουμένη, ἣν δῆτ΄ ̓αχαιῶν ἄκτορές τε καὶ πρόμοι, τῶν αἰχμαλώτων χρημάτων λάχος μέγα, ἔνειμαν αὐτόπρεμνον εἰς τὸ πᾶν ἐμοί, ἐξαίρετον δώρημα Θησέως τόκοισ· ἔνθεν διώκουσ΄ ἦλθον ἄτρυτον πόδα, πτερῶν ἄτερ ῥοιβδοῦσα κόλπον αἰγίδοσ. πώλοις ἀκμαίοις τόνδ΄ ἐπιζεύξασ΄ ὄχον καινὴν δ΄ ὁρῶσα τήνδ΄ ὁμιλίαν χθονὸς ταρβῶ μὲν οὐδέν, θαῦμα δ΄ ὄμμασιν πάρα. τίνες ποτ΄ ἐστέ; πᾶσι δ΄ ἐς κοινὸν λέγω· βρέτας τε τοὐμὸν τῷδ΄ ἐφημένῳ ξένῳ, ὑμᾶς θ΄ ὁμοίας οὐδενὶ σπαρτῶν γένει, οὔτ΄ ἐν θεαῖσι πρὸς θεῶν ὁρωμένας οὔτ΄ οὖν βροτείοις ἐμφερεῖς μορφώμασιν. λέγειν δ΄ ἄμομφον ὄντα τοὺς πέλας κακῶς πρόσω δικαίων ἠδ΄ ἀποστατεῖ θέμισ.   Χορός πεύσῃ τὰ πάντα συντόμωσ, Διὸς κόρη. ἡμεῖς γάρ ἐσμεν Νυκτὸς αἰανῆ τέκνα. ̓αραὶ δ΄ ἐν οἴκοις γῆς ὑπαὶ κεκλήμεθα.   ̓αθηνᾶ γένος μὲν οἶδα κληδόνας τ΄ ἐπωνύμουσ.   Χορός τιμάς γε μὲν δὴ τὰς ἐμὰς πεύσῃ τάχα.   ̓αθηνᾶ μάθοιμ΄ ἄν, εἰ λέγοι τις ἐμφανῆ λόγον.   Χορός βροτοκτονοῦντας ἐκ δόμων ἐλαύνομεν.   ̓αθηνᾶ καὶ τῷ κτανόντι ποῦ τὸ τέρμα τῆς φυγῆσ;   Χορός ὅπου τὸ χαίρειν μηδαμοῦ νομίζεται.   ̓αθηνᾶ ἦ καὶ τοιαύτας τῷδ΄ ἐπιρροιζεῖς φυγάσ;   Χορός φονεὺς γὰρ εἶναι μητρὸς ἠξιώσατο.   ̓αθηνᾶ ἄλλαις ἀνάγκαισ, ἤ τινος τρέων κότον;   Χορός ποῦ γὰρ τοσοῦτο κέντρον ὡς μητροκτονεῖν;   ̓αθηνᾶ δυοῖν παρόντοιν ἥμισυς λόγου πάρα.   Χορός ἀλλ΄ ὅρκον οὐ δέξαιτ΄ ἄν, οὐ δοῦναι θέλοι.   ̓αθηνᾶ κλύειν δίκαιος μᾶλλον ἢ πρᾶξαι θέλεισ.   Χορός πῶς δή; δίδαξον· τῶν σοφῶν γὰρ οὐ πένῃ.   ̓αθηνᾶ ὅρκοις τὰ μὴ δίκαια μὴ νικᾶν λέγω.   Χορός ἀλλ΄ ἐξέλεγχε, κρῖνε δ΄ εὐθεῖαν δίκην.   ̓αθηνᾶ ἦ κἀπ΄ ἐμοὶ τρέποιτ΄ ἂν αἰτίας τέλοσ;   Χορός πῶς δ΄ οὔ; σέβουσαί γ΄ ἀξίαν κἀπ΄ ἀξίων.    ̓αθηνᾶ τί πρὸς τάδ΄ εἰπεῖν, ὦ ξέν΄, ἐν μέρει θέλεισ; λέξας δὲ χώραν καὶ γένος καὶ ξυμφορὰς τὰς σάσ, ἔπειτα τόνδ΄ ἀμυναθοῦ ψόγον· εἴπερ πεποιθὼς τῇ δίκῃ βρέτας τόδε ἧσαι φυλάσσων ἑστίας ἁμῆς πέλας σεμνὸς προσίκτωρ ἐν τρόποις ̓ιξίονοσ. τούτοις ἀμείβου πᾶσιν εὐμαθές τί μοι.   ̓ορέστης ἄνασσ΄ ̓αθάνα, πρῶτον ἐκ τῶν ὑστάτων τῶν σῶν ἐπῶν μέλημ΄ ἀφαιρήσω μέγα. οὐκ εἰμὶ προστρόπαιοσ, οὐδ΄ ἔχων μύσος πρὸς χειρὶ τἠμῇ τὸ σὸν ἐφεζόμην βρέτασ. τεκμήριον δὲ τῶνδέ σοι λέξω μέγα. ἄφθογγον εἶναι τὸν παλαμναῖον νόμοσ, ἔστ΄ ἂν πρὸς ἀνδρὸς αἵματος καθαρσίου σφαγαὶ καθαιμάξωσι νεοθήλου βοτοῦ. πάλαι πρὸς ἄλλοις ταῦτ΄ ἀφιερώμεθα οἴκοισι, καὶ βοτοῖσι καὶ ῥυτοῖς πόροισ. ταύτην μὲν οὕτω φροντίδ΄ ἐκποδὼν λέγω. γένος δὲ τοὐμὸν ὡς ἔχει πεύσῃ τάχα. ̓αργεῖός εἰμι, πατέρα δ΄ ἱστορεῖς καλῶσ, ̓αγαμέμνον΄, ἀνδρῶν ναυβατῶν ἁρμόστορα, ξὺν ᾧ σὺ Τροίαν ἄπολιν ̓ιλίου πόλιν ἔθηκασ. ἔφθιθ΄ οὗτος οὐ καλῶσ, μολὼν εἰς οἶκον· ἀλλά νιν κελαινόφρων ἐμὴ μήτηρ κατέκτα, ποικίλοις ἀγρεύμασιν κρύψασ΄, ἃ λουτρῶν ἐξεμαρτύρει φόνον. κἀγὼ κατελθών, τὸν πρὸ τοῦ φεύγων χρόνον, ἔκτεινα τὴν τεκοῦσαν, οὐκ ἀρνήσομαι, ἀντικτόνοις ποιναῖσι φιλτάτου πατρόσ. καὶ τῶνδε κοινῇ Λοξίας ἐπαίτιοσ, ἄλγη προφωνῶν ἀντίκεντρα καρδίᾳ, εἰ μή τι τῶνδ΄ ἔρξαιμι τοὺς ἐπαιτίουσ. σὺ δ΄ εἰ δικαίως εἴτε μὴ κρῖνον δίκην· πράξας γὰρ ἐν σοὶ πανταχῇ τάδ΄ αἰνέσω.    ̓αθηνᾶ τὸ πρᾶγμα μεῖζον, εἴ τις οἴεται τόδε βροτὸς δικάζειν· οὐδὲ μὴν ἐμοὶ θέμις φόνου διαιρεῖν ὀξυμηνίτου δίκασ· ἄλλως τε καὶ σὺ μὲν κατηρτυκὼς ἐμοῖς ἱκέτης προσῆλθες καθαρὸς ἀβλαβὴς δόμοισ· οὕτως δ΄ ἄμομφον ὄντα σ΄ αἰδοῦμαι πόλει. αὗται δ΄ ἔχουσι μοῖραν οὐκ εὐπέμπελον, καὶ μὴ τυχοῦσαι πράγματος νικηφόρου, χώρᾳ μεταῦθις ἰὸς ἐκ φρονημάτων πέδοι πεσὼν ἄφερτος αἰανὴς νόσοσ. τοιαῦτα μὲν τάδ΄ ἐστίν· ἀμφότερα, μένειν πέμπειν τε δυσπήμαντ΄ ἀμηχάνως ἐμοί. ἐπεὶ δὲ πρᾶγμα δεῦρ΄ ἐπέσκηψεν τόδε, φόνων δικαστὰς ὁρκίους αἱρουμένη θεσμὸν τὸν εἰς ἅπαντ΄ ἐγὼ θήσω χρόνον. ὑμεῖς δὲ μαρτύριά τε καὶ τεκμήρια καλεῖσθ΄, ἀρωγὰ τῆς δίκης ὁρκώματα· κρίνασα δ΄ ἀστῶν τῶν ἐμῶν τὰ βέλτατα ἥξω, διαιρεῖν τοῦτο πρᾶγμ΄ ἐτητύμωσ, ὅρκον πορόντας μηδὲν ἔκδικον φράσειν.      Χορός νῦν καταστροφαὶ νέων θεσμίων, εἰ κρατή- σει δίκα <τε> καὶ βλάβα τοῦδε ματροκτόνου. πάντας ἤδη τόδ΄ ἔργον εὐχερεί- ᾳ συναρμόσει βροτούσ· πολλὰ δ΄ ἔτυμα παιδότρωτα πάθεα προσμένει τοκεῦ- σιν μεταῦθις ἐν χρόνῳ.   Χορός οὐδὲ γὰρ βροτοσκόπων μαινάδων τῶνδ΄ ἐφέρ- ψει κότος τις ἐργμάτων πάντ΄ ἐφήσω μόρον. πεύσεται δ΄ ἄλλος ἄλλοθεν, προφω- νῶν τὰ τῶν πέλας κακά, λῆξιν ὑπόδοσίν τε μόχθων· ἄκεά τ΄ οὐ βέβαια τλά- μων δέ τις  μάταν παρηγορεῖ.   Χορός μηδέ τις κικλῃσκέτω ξυμφορᾷ τετυμμένοσ, τοῦτ΄ ἔπος θροούμενοσ, ὦ δίκα, ὦ θρόνοι τ΄ ̓ερινύων. ταῦτά τις τάχ΄ ἂν πατὴρ ἢ τεκοῦσα νεοπαθὴς οἶκτον οἰκτίσαιτ΄, ἐπει- δὴ πίτνει δόμος δίκασ.   Χορός ἔσθ΄ ὅπου τὸ δεινὸν εὖ, καὶ φρενῶν ἐπίσκοπον δεῖ μένειν καθήμενον. ξυμφέρει σωφρονεῖν ὑπὸ στένει. τίς δὲ μηδὲν ἐν δέει καρδίαν <ἂν> ἀνατρέφων ἢ πόλις βροτός θ΄ ὁμοί- ως ἔτ΄ ἂν σέβοι δίκαν;   Χορός μήτ΄ ἀνάρχετον βίον μήτε δεσποτούμενον αἰνέσῃσ. παντὶ μέσῳ τὸ κράτος θεὸς ὤπασεν, ἄλλ΄ ἄλλᾳ δ΄ ἐφορεύει. ξύμμετρον δ΄ ἔπος λέγω, δυσσεβίας μὲν ὕβρις τέκος ὡς ἐτύμωσ· ἐκ δ΄ ὑγιεί- ας φρενῶν ὁ πάμφιλος καὶ πολύευκτος ὄλβοσ.   Χορός ἐς τὸ πᾶν δέ σοι λέγω, βωμὸν αἴδεσαι Δίκασ· μηδέ νιν κέρδος ἰδὼν ἀθέῳ ποδὶ λὰξ ἀτίσῃσ· ποινὰ γὰρ ἐπέσται. κύριον μένει τέλοσ. πρὸς τάδε τις τοκέων σέβας εὖ προτίων καὶ ξενοτί- μους δόμων ἐπιστροφὰς αἰδόμενός τις ἔστω.   Χορός ἑκὼν δ΄ ἀνάγκας ἄτερ δίκαιος ὢν οὐκ ἄνολβος ἔσται· πανώλεθρος <δ΄> οὔποτ΄ ἂν γένοιτο. τὸν ἀντίτολμον δέ φαμι παρβάταν ἄγοντα πολλὰ παντόφυρτ΄ ἄνευ δίκας βιαίως ξὺν χρόνῳ καθήσειν λαῖφοσ, ὅταν λάβῃ πόνος θραυομένας κεραίασ.   Χορός καλεῖ δ΄ ἀκούοντας οὐδὲν <ἐν> μέσᾳ δυσπαλεῖ τε δίνᾳ· γελᾷ δὲ δαίμων ἐπ΄ ἀνδρὶ θερμῷ, τὸν οὔποτ΄ αὐχοῦντ΄ ἰδὼν ἀμαχάνοις δύαις λαπαδνὸν οὐδ΄ ὑπερθέοντ΄ ἄκραν· δι΄ αἰῶνος δὲ τὸν πρὶν ὄλβον ἕρματι προσβαλὼν δίκας ὤλετ΄ ἄκλαυτοσ, αἶστοσ.     ̓αθηνᾶ κήρυσσε, κῆρυξ, καὶ στρατὸν κατειργαθοῦ, ἥ τ΄ οὖν διάτορος Τυρσηνικὴ σάλπιγξ, βροτείου πνεύματος πληρουμένη, ὑπέρτονον γήρυμα φαινέτω στρατῷ. πληρουμένου γὰρ τοῦδε βουλευτηρίου σιγᾶν ἀρήγει καὶ μαθεῖν θεσμοὺς ἐμοὺς πόλιν τε πᾶσαν εἰς τὸν αἰανῆ χρόνον καὶ τούσδ΄ ὅπως ἂν εὖ καταγνωσθῇ δίκη.   Χορός ἄναξ ̓́απολλον, ὧν ἔχεις αὐτὸς κράτει. τί τοῦδε σοὶ μέτεστι πράγματος λέγε.   ̓απόλλων καὶ μαρτυρήσων ἦλθονἔστι γὰρ νόμῳ ἱκέτης ὅδ΄ ἁνὴρ καὶ δόμων ἐφέστιος ἐμῶν, φόνου δὲ τοῦδ΄ ἐγὼ καθάρσιος καὶ ξυνδικήσων αὐτόσ· αἰτίαν δ΄ ἔχω τῆς τοῦδε μητρὸς τοῦ φόνου. σὺ δ΄ εἴσαγε ὅπως <τ΄> ἐπίστᾳ τήνδε κύρωσον δίκην.   ̓αθηνᾶ ὑμῶν ὁ μῦθοσ, εἰσάγω δὲ τὴν δίκην· ὁ γὰρ διώκων πρότερος ἐξ ἀρχῆς λέγων γένοιτ΄ ἂν ὀρθῶς πράγματος διδάσκαλοσ.   Χορος πολλαὶ μέν ἐσμεν, λέξομεν δὲ συντόμωσ. ἔπος δ΄ ἀμείβου πρὸς ἔπος ἐν μέρει τιθείς τὴν μητέρ΄ εἰπὲ πρῶτον εἰ κατέκτονασ.   ̓ορέστης ἔκτεινα· τούτου δ΄ οὔτις ἄρνησις πέλει.   Χορός ἓν μὲν τόδ΄ ἤδη τῶν τριῶν παλαισμάτων.   ̓ορέστης οὐ κειμένῳ πω τόνδε κομπάζεις λόγον.   Χορός εἰπεῖν γε μέντοι δεῖ σ΄ ὅπως κατέκτανεσ.   ̓ορέστης λέγω· ξιφουλκῷ χειρὶ πρὸς δέρην τεμών.   Χορός πρὸς τοῦ δ΄ ἐπείσθης καὶ τίνος βουλεύμασιν;   ̓ορέστης τοῖς τοῦδε θεσφάτοισι· μαρτυρεῖ δέ μοι.   Χορός ὁ μάντις ἐξηγεῖτό σοι μητροκτονεῖν;   ̓ορέστης καὶ δεῦρό γ΄ ἀεὶ τὴν τύχην οὐ μέμφομαι.   Χορός ἀλλ΄ εἴ σε μάρψει ψῆφοσ, ἄλλ΄ ἐρεῖς τάχα.   ̓ορέστης πέποιθ΄. ἀρωγὰς δ΄ ἐκ τάφου πέμψει πατήρ.   Χορός νεκροῖσί νυν πέπισθι μητέρα κτανών.   ̓ορέστης δυοῖν γὰρ εἶχε προσβολὰς μιασμάτοιν.   Χορός πῶς δή; δίδαξον τοὺς δικάζοντας τάδε.   ̓ορέστης ἀνδροκτονοῦσα πατέρ΄ ἐμὸν κατέκτανεν.   Χορός τοιγὰρ σὺ μὲν ζῇσ, ἡ δ΄ ἐλευθέρα φόνῳ.   ̓ορέστης τί δ΄ οὐκ ἐκείνην ζῶσαν ἤλαυνες φυγῇ;   Χορός οὐκ ἦν ὅμαιμος φωτὸς ὃν κατέκτανεν.   ̓ορέστης ἐγὼ δὲ μητρὸς τῆς ἐμῆς ἐν αἵματι;    Χορός πῶς γάρ σ΄ ἔθρεψ΄ ἂν ἐντόσ, ὦ μιαιφόνε, ζώνησ; ἀπεύχῃ μητρὸς αἷμα φίλτατον;   ̓ορέστης ἤδη σὺ μαρτύρησον· ἐξηγοῦ δέ μοι, ̓́απολλον, εἴ σφε σὺν δίκῃ κατέκτανον. δρᾶσαι γὰρ ὥσπερ ἐστὶν οὐκ ἀρνούμεθα. ἀλλ΄ εἰ δίκαιον εἴτε μὴ τῇ σῇ φρενὶ δοκεῖ τόδ΄ αἷμα, κρῖνον, ὡς τούτοις φράσω.   ̓απόλλων λέξω πρὸς ὑμᾶς τόνδ΄ ̓αθηναίας μέγαν θεσμὸν δικαίωσ,μάντις ὢν δ΄ οὐ ψεύσομαι. οὐπώποτ΄ εἶπον μαντικοῖσιν ἐν θρόνοισ, οὐκ ἀνδρόσ, οὐ γυναικόσ, οὐ πόλεως πέρι, ὃ μὴ κελεύσαι Ζεὺς ̓ολυμπίων πατήρ. τὸ μὲν δίκαιον τοῦθ΄ ὅσον σθένει μαθεῖν, βουλῇ πιφαύσκω δ΄ ὔμμ΄ ἐπισπέσθαι πατρόσ· ὅρκος γὰρ οὔτι Ζηνὸς ἰσχύει πλέον.   Χορός Ζεύσ, ὡς λέγεις σύ, τόνδε χρησμὸν ὤπασε, φράζειν ̓ορέστῃ τῷδε, τὸν πατρὸς φόνον πράξαντα μητρὸς μηδαμοῦ τιμὰς νέμειν;   ̓απόλλων οὐ γάρ τι ταὐτὸν ἄνδρα γενναῖον θανεῖν διοσδότοις σκήπτροισι τιμαλφούμενον, καὶ ταῦτα πρὸς γυναικόσ, οὔ τι θουρίοις τόξοις ἑκηβόλοισιν, ὥστ΄ ̓αμαζόνοσ, ἀλλ΄ ὡς ἀκούσῃ, Παλλὰς οἵ τ΄ ἐφήμενοι ψήφῳ διαιρεῖν τοῦδε πράγματος πέρι. ἀπὸ στρατείας γάρ νιν ἠμποληκότα τὰ πλεῖστ΄ ἄμεινον εὔφροσιν δεδεγμένη, δροίτῃ περῶντι λουτρὰ κἀπὶ τέρματι φᾶρος περεσκήνωσεν , ἐν δ΄ ἀτέρμονι κόπτει πεδήσασ΄ ἄνδρα δαιδάλῳ πέπλῳ. ἀνδρὸς μὲν ὑμῖν οὗτος εἴρηται μόρος τοῦ παντοσέμνου, τοῦ στρατηλάτου νεῶν. ταύτην τοιαύτην εἶπον, ὡς δηχθῇ λεώσ, ὅσπερ τέτακται τήνδε κυρῶσαι δίκην.    Χορός πατρὸς προτιμᾷ Ζεὺς μόρον τῷ σῷ λόγῳ· αὐτὸς δ΄ ἔδησε πατέρα πρεσβύτην Κρόνον. πῶς ταῦτα τούτοις οὐκ ἐναντίως λέγεισ; ὑμᾶς δ΄ ἀκούειν ταῦτ΄ ἐγὼ μαρτύρομαι.   ̓απόλλων ὦ παντομισῆ κνώδαλα, στύγη θεῶν, πέδας μὲν ἂν λύσειεν, ἔστι τοῦδ΄ ἄκος καὶ κάρτα πολλὴ μηχανὴ λυτήριοσ· ἀνδρὸς δ΄ ἐπειδὰν αἷμ΄ ἀνασπάσῃ κόνις ἅπαξ θανόντοσ, οὔτις ἔστ΄ ἀνάστασισ. τούτων ἐπῳδὰς οὐκ ἐποίησεν πατὴρ οὑμόσ, τὰ δ΄ ἄλλα πάντ΄ ἄνω τε καὶ κάτω στρέφων τίθησιν οὐδὲν ἀσθμαίνων μένει.   Χορός πῶς γὰρ τὸ φεύγειν τοῦδ΄ ὑπερδικεῖς ὅρα· τὸ μητρὸς αἷμ΄ ὅμαιμον ἐκχέας πέδοι ἔπειτ΄ ἐν ̓́αργει δώματ΄ οἰκήσει πατρόσ; ποίοισι βωμοῖς χρώμενος τοῖς δημίοισ; ποία δὲ χέρνιψ φρατέρων προσδέξεται;   ̓απόλλων καὶ τοῦτο λέξω, καὶ μάθ΄ ὡς ὀρθῶς ἐρῶ. οὔκ ἔστι μήτηρ ἡ κεκλημένου τέκνου τοκεύσ, τροφὸς δὲ κύματος νεοσπόρου. τίκτει δ΄ ὁ θρῴσκων, ἡ δ΄ ἅπερ ξένῳ ξένη ἔσωσεν ἔρνοσ, οἷσι μὴ βλάψῃ θεόσ. τεκμήριον δὲ τοῦδέ σοι δείξω λόγου. πατὴρ μὲν ἂν γένοιτ΄ ἄνευ μητρόσ· πέλας μάρτυς πάρεστι παῖς ̓ολυμπίου Διόσ, οὐδ΄ ἐν σκότοισι νηδύος τεθραμμένη, ἀλλ΄ οἷον ἔρνος οὔτις ἂν τέκοι θεόσ. ἐγὼ δέ, Παλλάσ, τἄλλα θ΄ ὡς ἐπίσταμαι, τὸ σὸν πόλισμα καὶ στρατὸν τεύξω μέγαν, καὶ τόνδ΄ ἔπεμψα σῶν δόμων ἐφέστιον, ὅπως γένοιτο πιστὸς εἰς τὸ πᾶν χρόνου καὶ τόνδ΄ ἐπικτήσαιο σύμμαχον, θεά, καὶ τοὺς ἔπειτα, καὶ τάδ΄ αἰανῶς μένοι στέργειν τὰ πιστὰ τῶνδε τοὺς ἐπισπόρουσ.    ̓αθηνᾶ ἤδη κελεύω τούσδ΄ ἀπὸ γνώμης φέρειν ψῆφον δικαίαν, ὡς ἅλις λελεγμένων;   Χορός ἡμῖν μὲν ἤδη πᾶν τετόξευται βέλοσ. μένω δ΄ ἀκοῦσαι πῶς ἀγὼν κριθήσεται.   ̓αθηνᾶ τί γάρ; πρὸς ὑμῶν πῶς τιθεῖσ΄, ἄμομφος ὦ;   ̓απόλλων ἠκούσαθ΄ ὧν ἠκούσατ΄, ἐν δὲ καρδίᾳ ψῆφον φέροντες ὅρκον αἰδεῖσθε, ξένοι.   ̓αθηνᾶ κλύοιτ΄ ἂν ἤδη θεσμόν, ̓αττικὸς λεώσ, πρώτας δίκας κρίνοντες αἵματος χυτοῦ. ἔσται δὲ καὶ τὸ λοιπὸν Αἰγέως στρατῷ αἰεὶ δικαστῶν τοῦτο βουλευτήριον. πάγον δ΄ ̓́αρειον τόνδ΄, ̓αμαζόνων ἕδραν σκηνάς θ΄, ὅτ΄ ἦλθον Θησέως κατὰ φθόνον στρατηλατοῦσαι, καὶ πόλιν νεόπτολιν τήνδ΄ ὑψίπυργον ἀντεπύργωσαν τότε, ̓́αρει δ΄ ἔθυον, ἔνθεν ἔστ΄ ἐπώνυμος πέτρα, πάγος τ΄ ̓́αρειοσ· ἐν δὲ τῷ σέβας ἀστῶν φόβος τε ξυγγενὴς τὸ μὴ ἀδικεῖν σχήσει τό τ΄ ἦμαρ καὶ κατ΄ εὐφρόνην ὁμῶσ, αὐτῶν πολιτῶν μὴ ΄πιχραινόντων νόμους κακαῖς ἐπιρροαῖσι· βορβόρῳ δ΄ ὕδωρ λαμπρὸν μιαίνων οὔποθ΄ εὑρήσεις ποτόν. τὸ μήτ΄ ἄναρχον μήτε δεσποτούμενον ἀστοῖς περιστέλλουσι βουλεύω σέβειν, καὶ μὴ τὸ δεινὸν πᾶν πόλεως ἔξω βαλεῖν. τίς γὰρ δεδοικὼς μηδὲν ἔνδικος βροτῶν; τοιόνδε τοι ταρβοῦντες ἐνδίκως σέβας ἔρυμά τε χώρας καὶ πόλεως σωτήριον ἔχοιτ΄ ἄν, οἷον οὔτις ἀνθρώπων ἔχει, οὔτ΄ ἐν Σκύθῃσιν οὔτε Πέλοπος ἐν τόποισ. κερδῶν ἄθικτον τοῦτο βουλευτήριον, αἰδοῖον, ὀξύθυμον, εὑδόντων ὕπερ ἐγρηγορὸς φρούρημα γῆς καθίσταμαι. ταύτην μὲν ἐξέτειν΄ ἐμοῖς παραίνεσιν ἀστοῖσιν εἰς τὸ λοιπόν· ὀρθοῦσθαι δὲ χρὴ καὶ ψῆφον αἴρειν καὶ διαγνῶναι δίκην αἰδουμένους τὸν ὅρκον. εἴρηται λόγοσ.    Χορός καὶ μὴν βαρεῖαν τήνδ΄ ὁμιλίαν χθονὸς ξύμβουλός εἰμι μηδαμῶς ἀτιμάσαι.   ̓απόλλων κἄγωγε χρησμοὺς τοὺς ἐμούς τε καὶ Διὸς ταρβεῖν κελεύω μηδ΄ ἀκαρπώτους κτίσαι.   Χορός ἀλλ΄ αἱματηρὰ πράγματ΄ οὐ λαχὼν σέβεισ, μαντεῖα δ΄ οὐκέθ΄ ἁγνὰ μαντεύσῃ νέμων.   ̓απόλλων ἦ καὶ πατήρ τι σφάλλεται βουλευμάτων πρωτοκτόνοισι προστροπαῖς ̓ιξίονοσ;   Χορός λέγεισ· ἐγὼ δὲ μὴ τυχοῦσα τῆς δίκης βαρεῖα χώρᾳ τῇδ΄ ὁμιλήσω πάλιν.   ̓απόλλων ἀλλ΄ ἔν τε τοῖς νέοισι καὶ παλαιτέροις θεοῖς ἄτιμος εἶ σύ· νικήσω δ΄ ἐγώ.   Χορός τοιαῦτ΄ ἔδρασας καὶ Φέρητος ἐν δόμοισ· Μοίρας ἔπεισας ἀφθίτους θεῖναι βροτούσ.   ̓απόλλων οὔκουν δίκαιον τὸν σέβοντ΄ εὐεργετεῖν, ἄλλως τε πάντως χὤτε δεόμενος τύχοι;   Χορός σύ τοι παλαιὰς διανομὰς καταφθίσας οἴνῳ παρηπάτησας ἀρχαίας θεάσ.   ̓απόλλων σύ τοι τάχ΄ οὐκ ἔχουσα τῆς δίκης τέλος ἐμῇ τὸν ἰὸν οὐδὲν ἐχθροῖσιν βαρύν.   Χορός ἐπεὶ καθιππάζῃ με πρεσβῦτιν νέοσ, δίκης γενέσθαι τῆσδ΄ ἐπήκοος μένω, ὡς ἀμφίβουλος οὖσα θυμοῦσθαι πόλει.   ̓αθηνᾶ ἐμὸν τόδ΄ ἔργον, λοισθίαν κρῖναι δίκην. ψῆφον δ΄ ̓ορέστῃ τήνδ΄ ἐγὼ προσθήσομαι. μήτηρ γὰρ οὔτις ἐστὶν ἥ μ΄ ἐγείνατο, τὸ δ΄ ἄρσεν αἰνῶ πάντα, πλὴν γάμου τυχεῖν, ἅπαντι θυμῷ, κάρτα δ΄ εἰμὶ τοῦ πατρόσ. οὕτω γυναικὸς οὐ προτιμήσω μόρον ἄνδρα κτανούσης δωμάτων ἐπίσκοπον. νικᾷ δ΄ ̓ορέστησ, κἂν ἰσόψηφος κριθῇ. ἐκβάλλεθ΄ ὡς τάχιστα τευχέων πάλουσ, ὅσοις δικαστῶν τοῦτ΄ ἐπέσταλται τέλοσ.    ̓ορέστης ὦ Φοῖβ΄ ̓́απολλον, πῶς ἀγὼν κριθήσεται;   Χορός ὦ Νὺξ μέλαινα μῆτερ, ἆρ΄ ὁρᾷς τάδε;   ̓ορέστης νῦν ἀγχόνης μοι τέρματ΄, ἢ φάος βλέπειν.   Χορός ἡμῖν γὰρ ἔρρειν, ἢ πρόσω τιμὰς νέμειν.   ̓απόλλων πεμπάζετ΄ ὀρθῶς ἐκβολὰς ψήφων, ξένοι, τὸ μὴ ΄δικεῖν σέβοντες ἐν διαιρέσει. γνώμης δ΄ ἀπούσης πῆμα γίγνεται μέγα, βαλοῦσά τ΄ οἶκον ψῆφος ὤρθωσεν μία.   ̓αθηνᾶ ἀνὴρ ὅδ΄ ἐκπέφευγεν αἵματος δίκην· ἴσον γάρ ἐστι τἀρίθμημα τῶν πάλων.   ̓ορέστης ὦ Παλλάσ, ὦ σώσασα τοὺς ἐμοὺς δόμουσ. γαίας πατρῴας ἐστερημένον σύ τοι κατῴκισάς με· καί τις ̔ελλήνων ἐρεῖ, ̓αργεῖος ἁνὴρ αὖθις ἔν τε χρήμασιν οἰκεῖ πατρῴοισ, Παλλάδος καὶ Λοξίου ἕκατι, καὶ τοῦ πάντα κραίνοντος τρίτου σωτῆροσ, ὃς πατρῷον αἰδεσθεὶς μόρον σῴζει με, μητρὸς τάσδε συνδίκους ὁρῶν. ἐγὼ δὲ χώρᾳ τῇδε καὶ τῷ σῷ στρατῷ τὸ λοιπὸν εἰς ἅπαντα πλειστήρη χρόνον ὁρκωμοτήσας νῦν ἄπειμι πρὸς δόμουσ, μήτοι τιν΄ ἄνδρα δεῦρο πρυμνήτην χθονὸς ἐλθόντ΄ ἐποίσειν εὖ κεκασμένον δόρυ. αὐτοὶ γὰρ ἡμεῖς ὄντες ἐν τάφοις τότε τοῖς τἀμὰ παρβαίνουσι νῦν ὁρκώματα ἀμηχάνοισι πράξομεν δυσπραξίαισ, ὁδοὺς ἀθύμους καὶ παρόρνιθας πόρους τιθέντεσ, ὡς αὐτοῖσι μεταμέλῃ πόνοσ· ὀρθουμένων δέ, καὶ πόλιν τὴν Παλλάδος τιμῶσιν αἰεὶ τήνδε συμμάχῳ δορί, αὐτοῖσιν ἡμεῖς ἐσμεν εὐμενέστεροι. καὶ χαῖρε, καὶ σὺ καὶ πολισσοῦχος λεώσ· πάλαισμ΄ ἄφυκτον τοῖς ἐναντίοις ἔχοισ, σωτήριόν τε καὶ δορὸς νικηφόρον.      Χορός ἰὼ θεοὶ νεώτεροι, παλαιοὺς νόμους καθιππάσασθε κἀκ χερῶν εἵλεσθέ μου. ἐγὼ δ΄ ἄτιμος ἁ τάλαινα βαρύκοτος ἐν γᾷ τᾷδε, φεῦ, ἰὸν ἰὸν ἀντιπενθῆ μεθεῖσα καρδίασ, σταλαγμὸν χθονὶ ἄφορον· ἐκ δὲ τοῦ λειχὴν ἄφυλλοσ, ἄτεκνοσ, ἰὼ δίκα, πέδον ἐπισύμενος βροτοφθόρους κηλῖδας ἐν χώρᾳ βαλεῖ. στενάζω· τί ῥέξω; γελῶμαι πολίταισ. δύσοισθ΄ ἅπαθον. ἰὼ μεγάλα τοὶ κόραι δυστυχεῖς Νυκτὸς ἀτιμοπενθεῖσ.   ̓αθηνᾶ ἐμοὶ πίθεσθε μὴ βαρυστόνως φέρειν. οὐ γὰρ νενίκησθ΄, ἀλλ΄ ἰσόψηφος δίκη ἐξῆλθ΄ ἀληθῶσ, οὐκ ἀτιμίᾳ σέθεν· ἀλλ΄ ἐκ Διὸς γὰρ λαμπρὰ μαρτύρια παρῆν, αὐτός θ΄ ὁ χρήσας αὐτὸς ἦν ὁ μαρτυρῶν, ὡς ταῦτ΄ ̓ορέστην δρῶντα μὴ βλάβας ἔχειν. ὑμεῖς δὲ μὴ θυμοῦσθε μηδὲ τῇδε γῇ βαρὺν κότον σκήψητε, μηδ΄ ἀκαρπίαν τεύξητ΄, ἀφεῖσαι δαιμόνων σταλάγματα, βρωτῆρας αἰχμὰς σπερμάτων ἀνημέρουσ. ἐγὼ γὰρ ὑμῖν πανδίκως ὑπίσχομαι ἕδρας τε καὶ κευθμῶνας ἐνδίκου χθονὸς λιπαροθρόνοισιν ἡμένας ἐπ΄ ἐσχάραις ἕξειν ὑπ΄ ἀστῶν τῶνδε τιμαλφουμένασ.    Χορός ἰὼ θεοὶ νεώτεροι, παλαιοὺς νόμους καθιππάσασθε κἀκ χερῶν εἵλεσθέ μου. ἐγὼ δ΄ ἄτιμος ἁ τάλαινα βαρύκοτος ἐν γᾷ τᾷδε, φεῦ, ἰὸν ἰὸν ἀντιπενθῆ μεθεῖσα καρδίασ, σταλαγμὸν χθονὶ ἄφορον· ἐκ δὲ τοῦ λειχὴν ἄφυλλοσ, ἄτεκνοσ, ἰὼ δίκα, πέδον ἐπισύμενος βροτοφθόρους κηλῖδας ἐν χώρᾳ βαλεῖ. στενάζω· τί ῥέξω; γελῶμαι πολίταισ· δύσοισθ΄ ἅπαθον. ἰὼ μεγάλα τοι κόραι δυστυχεῖς Νυκτὸς ἀτιμοπενθεῖσ.   ̓αθηνᾶ οὐκ ἔστ΄ ἄτιμοι, μηδ΄ ὑπερθύμως ἄγαν θεαὶ βροτῶν κτίσητε δύσκηλον χθόνα. κἀγὼ πέποιθα Ζηνί, καὶ τί δεῖ λέγειν; καὶ κλῇδας οἶδα δώματος μόνη θεῶν, ἐν ᾧ κεραυνός ἐστιν ἐσφραγισμένοσ· ἀλλ΄ οὐδὲν αὐτοῦ δεῖ· σὺ δ΄ εὐπιθὴς ἐμοὶ γλώσσης ματαίας μὴ ΄κβάλῃς ἔπη χθονί, καρπὸν φέροντα πάντα μὴ πράσσειν καλῶς κοίμα κελαινοῦ κύματος πικρὸν μένος ὡς σεμνότιμος καὶ ξυνοικήτωρ ἐμοί· πολλῆς δὲ χώρας τῆσδ΄ ἔτ΄ ἀκροθίνια θύη πρὸ παίδων καὶ γαμηλίου τέλους ἔχουσ΄ ἐς αἰεὶ τόνδ΄ ἐπαινέσεις λόγον.    Χορός ἐμὲ παθεῖν τάδε, φεῦ, ἐμὲ παλαιόφρονα κατά τε γᾶς οἰκεῖν, φεῦ, ἀτίετον μύσοσ. πνέω τοι μένος ἅπαντά τε κότον. οἶ οἶ δᾶ, φεῦ. τίς μ΄ ὑποδύεται, <τίσ> ὀδύνα πλευράς ; θυμὸν ἄιε, μᾶτερ Νύξ· ἀπὸ γάρ με τι- μᾶν δαναιᾶν θεῶν δυσπάλαμοι παρ΄ οὐδὲν ἦραν δόλοι.   ̓αθηνᾶ ὀργὰς ξυνοίσω σοι· γεραιτέρα γὰρ εἶ. καὶ τῷ μὲν <εἶ> σὺ κάρτ΄ ἐμοῦ σοφωτέρα· φρονεῖν δὲ κἀμοὶ Ζεὺς ἔδωκεν οὐ κακῶσ. ὑμεῖς δ΄ ἐς ἀλλόφυλον ἐλθοῦσαι χθόνα γῆς τῆσδ΄ ἐρασθήσεσθε· προυννέπω τάδε. οὑπιρρέων γὰρ τιμιώτερος χρόνος ἔσται πολίταις τοῖσδε. καὶ σὺ τιμίαν ἕδραν ἔχουσα πρὸς δόμοις ̓ερεχθέως τεύξῃ παρ΄ ἀνδρῶν καὶ γυναικείων στόλων, ὅσων παρ΄ ἄλλων οὔποτ΄ ἂν σχέθοις βροτῶν. σὺ δ΄ ἐν τόποισι τοῖς ἐμοῖσι μὴ βάλῃς μήθ΄ αἱματηρὰς θηγάνασ, σπλάγχνων βλάβας νέων, ἀοίνοις ἐμμανεῖς θυμώμασιν, μήτ΄, ἐξελοῦσ΄ ὡς καρδίαν ἀλεκτόρων, ἐν τοῖς ἐμοῖς ἀστοῖσιν ἱδρύσῃς ̓́αρη ἐμφύλιόν τε καὶ πρὸς ἀλλήλους θρασύν. θυραῖος ἔστω πόλεμοσ, οὐ μόλις παρών, ἐν ᾧ τις ἔσται δεινὸς εὐκλείας ἔρωσ· ἐνοικίου δ΄ ὄρνιθος οὐ λέγω μάχην τοιαῦθ΄ ἑλέσθαι σοι πάρεστιν ἐξ ἐμοῦ, εὖ δρῶσαν, εὖ πάσχουσαν, εὖ τιμωμένην χώρας μετασχεῖν τῆσδε θεοφιλεστάτησ.    Χορός ἐμὲ παθεῖν τάδε, φεῦ, ἐμὲ παλαιόφρονα κατά τε γᾶς οἰκεῖν, φεῦ, ἀτίετον μύσοσ. πνέω τοι μένος ἅπαντά τε κότον. οἶ οἶ δᾶ, φεῦ. τίς μ΄ ὑποδύεται, τίς ὀδύνα πλευράσ; θυμὸν ἄιε, μᾶτερ Νύξ· ἀπὸ γάρ με τι- μᾶν δαναιᾶν θεῶν δυσπάλαμοι παρ΄ οὐδὲν ἦραν δόλοι.   ̓αθηνᾶ οὔτοι καμοῦμαί σοι λέγουσα τἀγαθά, ὡς μήποτ΄ εἴπῃς πρὸς νεωτέρας ἐμοῦ θεὸς παλαιὰ καὶ πολισσούχων βροτῶν ἄτιμος ἔρρειν τοῦδ΄ ἀπόξενος πέδου. ἀλλ΄ εἰ μὲν ἁγνόν ἐστί σοι Πειθοῦς σέβασ; γλώσσης ἐμῆς μείλιγμα καὶ θελκτήριον, σὺ δ΄ οὖν μένοις ἄν· εἰ δὲ μὴ θέλεις μένειν, οὔ τἂν δικαίως τῇδ΄ ἐπιρρέποις πόλει μῆνίν τιν΄ ἢ κότον τιν΄ ἢ βλάβην στρατῷ. ἔξεστι γάρ σοι τῆσδε γαμόρῳ χθονὸς εἶναι δικαίως ἐς τὸ πᾶν τιμωμένῃ.     Χορός ἄνασσ΄ ̓αθάνα, τίνα με φὴς ἔχειν ἕδραν;   ̓αθηνᾶ πάσης ἀπήμον΄ οἰζύοσ· δέχου δὲ σύ.   Χορός καὶ δὴ δέδεγμαι· τίς δέ μοι τιμὴ μένει;   ̓αθηνᾶ ὡς μή τιν΄ οἶκον εὐθενεῖν ἄνευ σέθεν.   Χορός σὺ τοῦτο πράξεισ, ὥστε με σθένειν τόσον;   ̓αθηνᾶ τῷ γὰρ σέβοντι συμφορὰς ὀρθώσομεν.   Χορός καί μοι πρόπαντος ἐγγύην θήσῃ χρόνου;   ̓αθηνᾶ ἔξεστι γάρ μοι μὴ λέγειν ἃ μὴ τελῶ.   Χορός θέλξειν μ΄ ἔοικας καὶ μεθίσταμαι κότου.   ̓αθηνᾶ τοιγὰρ κατὰ χθόν΄ οὖσ΄ ἐπικτήσῃ φίλουσ.   Χορός τί οὖν μ΄ ἄνωγας τῇδ΄ ἐφυμνῆσαι χθονί;   ̓αθηνᾶ ὁποῖα νίκης μὴ κακῆς ἐπίσκοπα, καὶ ταῦτα γῆθεν ἔκ τε ποντίας δρόσου ἐξ οὐρανοῦ τε· κἀνέμων ἀήματα εὐηλίως πνέοντ΄ ἐπιστείχειν χθόνα· καρπόν τε γαίας καὶ βοτῶν ἐπίρρυτον ἀστοῖσιν εὐθενοῦντα μὴ κάμνειν χρόνῳ, καὶ τῶν βροτείων σπερμάτων σωτηρίαν. τῶν εὐσεβούντων δ΄ ἐκφορωτέρα πέλοισ. στέργω γάρ, ἀνδρὸς φιτυποίμενος δίκην, τὸ τῶν δικαίων τῶνδ΄ ἀπένθητον γένοσ. τοιαῦτα σοὔστι. τῶν ἀρειφάτων δ΄ ἐγὼ πρεπτῶν ἀγώνων οὐκ ἀνέξομαι τὸ μὴ οὐ τήνδ΄ ἀστύνικον ἐν βροτοῖς τιμᾶν πόλιν.      Χορός δέξομαι Παλλάδος ξυνοικίαν, οὐδ΄ ἀτιμάσω πόλιν, τὰν καὶ Ζεὺς ὁ παγκρατὴς ̓́αρης τε φρούριον θεῶν νέμει, ῥυσίβωμον ̔ελλάνων ἄγαλμα δαιμόνων· ᾇτ΄ ἐγὼ κατεύχομαι θεσπίσασα πρευμενῶς ἐπισσύτους βίου τύχας ὀνησίμους γαίας ἐξαμβρῦσαι φαιδρὸν ἁλίου σέλασ.    ̓αθηνᾶ τάδ΄ ἐγὼ προφρόνως τοῖσδε πολίταις πράσσω, μεγάλας καὶ δυσαρέστους δαίμονας αὐτοῦ κατανασσαμένη. πάντα γὰρ αὗται τὰ κατ΄ ἀνθρώπους ἔλαχον διέπειν. ὁ δὲ μὴ κύρσας βαρεῶν τούτων οὐκ οἶδεν ὅθεν πληγαὶ βιότου. τὰ γὰρ ἐκ προτέρων ἀπλακήματά νιν πρὸς τάσδ΄ ἀπάγει, σιγῶν <δ΄> ὄλεθρος καὶ μέγα φωνοῦντ΄ ἐχθραῖς ὀργαῖς ἀμαθύνει.    Χορός δενδροπήμων δὲ μὴ πνέοι βλάβα, τὰν ἐμὰν χάριν λέγω· φλογμός τ΄ ὀμματοστερὴς φυτῶν, τὸ μὴ περᾶν ὅρον τόπων, μηδ΄ ἄκαρπος αἰανὴς ἐφερπέτω νόσοσ, μῆλά τ΄ εὐθενοῦντα γᾶ ξὺν διπλοῖσιν ἐμβρύοις τρέφοι χρόνῳ τεταγμένῳ· γόνος <δ΄> πλουτόχθων ἑρμαίαν δαιμόνων δόσιν τίοι.    ̓αθηνᾶ ἦ τάδ΄ ἀκούετε, πόλεως φρούριον, οἷ΄ ἐπικραίνει; μέγα γὰρ δύναται πότνι΄ ̓ερινὺς παρά τ΄ ἀθανάτοις τοῖς θ΄ ὑπὸ γαῖαν, περί τ΄ ἀνθρώπων φανερῶς τελέως διαπράσσουσιν, τοῖς μὲν ἀοιδάσ, τοῖς δ΄ αὖ δακρύων βίον ἀμβλωπὸν παρέχουσαι.    Χορός ἀνδροκμῆτας δ΄ ἀώρ- ους ἀπεννέπω τύχασ, νεανίδων τ΄ ἐπηράτων ἀνδροτυχεῖς βιότους δότε, κύρι΄ ἔχοντεσ, θεαί τ΄ ὦ Μοῖραι ματροκασιγνῆται, δαίμονες ὀρθονόμοι, παντὶ δόμῳ μετάκοινοι, παντὶ χρόνῳ δ΄ ἐπιβριθεῖς ἐνδίκοις ὁμιλίαισ, πάντᾳ τιμιώταται θεῶν.    ̓αθηνᾶ τάδε τοι χώρᾳ τἠμῇ προφρόνως ἐπικραινομένων γάνυμαι· στέργω δ΄ ὄμματα Πειθοῦσ, ὅτι μοι γλῶσσαν καὶ στόμ΄ ἐπωπᾷ πρὸς τάσδ΄ ἀγρίως ἀπανηναμένασ· ἀλλ΄ ἐκράτησε Ζεὺς ἀγοραῖοσ· νικᾷ δ΄ ἀγαθῶν ἔρις ἡμετέρα διὰ παντόσ.    Χορός τὰν δ΄ ἄπληστον κακῶν μήποτ΄ ἐν πόλει στάσιν τᾷδ΄ ἐπεύχομαι βρέμειν. μηδὲ πιοῦσα κόνις μέλαν αἷμα πολιτᾶν δι΄ ὀργὰν ποινᾶς ἀντιφόνους ἄτας ἁρπαλίσαι πόλεωσ. χάρματα δ΄ ἀντιδιδοῖεν κοινοφιλεῖ διανοίᾳ, καὶ στυγεῖν μιᾷ φρενί· πολλῶν γὰρ τόδ΄ ἐν βροτοῖς ἄκοσ.    ̓αθηνᾶ ἆρα φρονοῦσιν γλώσσης ἀγαθῆς ὁδὸν εὑρίσκειν; ἐκ τῶν φοβερῶν τῶνδε προσώπων μέγα κέρδος ὁρῶ τοῖσδε πολίταισ· τάσδε γὰρ εὔφρονας εὔφρονες αἰεὶ μέγα τιμῶντες καὶ γῆν καὶ πόλιν ὀρθοδίκαιον πρέψετε πάντως διάγοντεσ.    Χορός <χαίρετε> χαίρετ΄ ἐν αἰσιμίαισι πλούτου. χαίρετ΄ ἀστικὸς λεώσ, ἴκταρ ἥμενοι Διόσ, παρθένου φίλας φίλοι σωφρονοῦντες ἐν χρόνῳ. Παλλάδος δ΄ ὑπὸ πτεροῖς ὄντας ἅζεται πατήρ.    ̓αθηνᾶ χαίρετε χὐμεῖσ· προτέραν δ΄ ἐμὲ χρὴ στείχειν θαλάμους ἀποδείξουσαν πρὸς φῶς ἱερὸν τῶνδε προπομπῶν. ἴτε καὶ σφαγίων τῶνδ΄ ὑπὸ σεμνῶν κατὰ γῆς σύμεναι τὸ μὲν ἀτηρὸν χώρας κατέχειν, τὸ δὲ κερδαλέον πέμπειν πόλεως ἐπὶ νίκῃ. ὑμεῖς δ΄ ἡγεῖσθε, πολισσοῦχοι παῖδες Κραναοῦ, ταῖσδε μετοίκοισ. εἴη δ΄ ἀγαθῶν ἀγαθὴ διάνοια πολίταισ.    Χορός χαίρετε, χαίρετε δ΄ αὖθισ, ἐπανδιπλάζω, πάντες οἱ κατὰ πτόλιν, δαίμονές τε καὶ βροτοί, Παλλάδος πόλιν νέμον- τεσ· μετοικίαν δ΄ ἐμὴν εὖ σέβοντες οὔτι μέμ- ψεσθε συμφορὰς βίου.     ̓αθηνᾶ αἰνῶ τε μύθους τῶνδε τῶν κατευγμάτων πέμψω τε φέγγει λαμπάδων σελασφόρων εἰς τοὺς ἔνερθε καὶ κατὰ χθονὸς τόπους ξὺν προσπόλοισιν, αἵτε φρουροῦσιν βρέτας τοὐμὸν δικαίωσ. ὄμμα γὰρ πάσης χθονὸς Θησῇδος ἐξίκοιτ΄ ἂν εὐκλεὴς λόχος παίδων, γυναικῶν, καὶ στόλος πρεσβυτίδων. φοινικοβάπτοις ἐνδυτοῖς ἐσθήμασι τιμᾶτε, καὶ τὸ φέγγος ὁρμάσθω πυρόσ, ὅπως ἂν εὔφρων ἥδ΄ ὁμιλία χθονὸς τὸ λοιπὸν εὐάνδροισι συμφοραῖς πρέπῃ.      Προπομποί βᾶτε δόμῳ, μεγάλαι φιλότιμοι Νυκτὸς παῖδες ἄπαιδεσ, ὑπ΄ εὔφρονι πομπᾷ,   Προπομποί εὐφαμεῖτε δέ, χωρῖται, γᾶς ὑπὸ κεύθεσιν ὠγυγίοισιν, καὶ τιμαῖς καὶ θυσίαις περίσεπτα τυχοῦσαι, εὐφαμεῖτε δὲ πανδαμεί.   Προπομποί ἵλαοι δὲ καὶ σύμφρονες γᾷ δεῦρ΄ ἴτε, σεμναί, <ξὺν> πυριδάπτῳ λαμπάδι τερπόμεναι καθ΄ ὁδόν. ὀλολύξατε νῦν ἐπὶ μολπαῖσ.   Προπομποί σπονδαὶ δ΄ ἐς τὸ πᾶν ἐκ μετοίκων Παλλάδος ἀστοῖσ. Ζεὺς <ὁ> πανόπτας οὕτω Μοῖρά τε συγκατέβα. ὀλολύξατε νῦν ἐπὶ μολπαῖσ. 