     ὅ Πλάτων ἐν τοῖς Νόμοις οὐκ ἐᾷ μεταλαμβάνειν  ὕδατος ἀλλοτρίου τοὺς γείτονασ, ἂν μὴ παρ΄ αὑτοῖς ὀρύξαντες ἄχρι τῆς κεραμίτιδος καλουμένης  γῆς ἄγονον εὕρωσι νάματος τὸ χωρίον· ἡ γὰρ κεραμῖτις φύσιν ἔχουσα λιπαρὰν καὶ πυκνὴν στέγει παραλαβοῦσα τὸ ὑγρὸν καὶ οὐ διίησι· δεῖν δὲ μεταλαμβάνειν τἀλλοτρίου τοὺς ἴδιον κτήσασθαι μὴ δυναμένουσ· ἀπορίᾳ γὰρ βοηθεῖν τὸν νόμον. ἆρ΄ οὐ  δὴ ἔδει καὶ περὶ χρημάτων εἶναι νόμον, ὅπως μὴ  δανείζωνται παρ΄ ἑτέρων μηδ΄ ἐπ΄ ἀλλοτρίας πηγὰς   βαδίζωσι, μὴ πρότερον οἴκοι τὰς αὑτῶν ἀφορμὰς ἐξελέγξαντες καὶ συναγαγόντες ὥσπερ ἐκ λιβάδων τὸ χρήσιμον καὶ ἀναγκαῖον αὑτοῖσ; νυνὶ δ΄ ὑπὸ  τρυφῆς καὶ μαλακίας ἢ πολυτελείας οὐ χρῶνται τοῖς ἑαυτῶν, ἔχοντεσ, ἀλλὰ λαμβάνουσιν ἐπὶ πολλῷ παρ΄ ἑτέρων, μὴ δεόμενοι· τεκμήριον δὲ μέγα· τοῖς γὰρ ἀπόροις οὐ δανείζουσιν, ἀλλὰ βουλομένοις εὐπορίαν τιν΄ ἑαυτοῖς κτᾶσθαι· καὶ μάρτυρα δίδωσι καὶ  βεδε ½ἰτανδο αερε ἀλιενο. βαιωτὴν ἄξιον, ὅτι ἔχει πιστεύεσθαι, δέον ἔχοντα μὴ δανείζεσθαι.    τί θεραπεύεις τὸν τραπεζίτην ἢ πραγματευτήν;  ἀπὸ τῆς ἰδίας δάνεισαι τραπέζησ· ἐκπώματ΄  ἔχεισ, παροψίδας ἀργυρᾶσ, λεκανίδασ· ὑπόθου ταῦτα τῇ χρείᾳ· τὴν δὲ τράπεζαν ἡ καλὴ Αὐλὶς ἢ Τένεδος ἀντικοσμήσει τοῖς κεραμεοῖσ, καθαρωτέροις οὖσι τῶν ἀργυρῶν· οὐκ ὄζει τόκου βαρὺ καὶ δυσχερὲς ὥσπερ ἰοῦ καθ΄ ἡμέραν ἐπιρρυπαίνοντος τὴν πολυτέλειαν,  οὐδ΄ ἀναμνήσει τῶν καλανδῶν καὶ τῆς νουμηνίασ, ἣν ἱερωτάτην ἡμερῶν οὖσαν ἀποφράδα ποιοῦσιν οἱ δανεισταὶ καὶ στύγιον. τοὺς μὲν γὰρ ἀντὶ τοῦ πωλεῖν τιθέντας ἐνέχυρα τὰ αὑτῶν οὐδ΄  ἂν ὁ θεὸς σῴσειεν ὁ Κτήσιοσ· αἰσχύνονται τιμὴν  λαμβάνοντεσ, οὐκ αἰσχύνονται τόκον τῶν ἰδίων διδόντεσ. καίτοι ὅ γε Περικλῆς ἐκεῖνος τὸν τῆς θεᾶς κόσμον, ἄγοντα τάλαντα τεσσαράκοντα χρυσίου ἀπέφθου, περιαιρετὸν ἐποίησεν, ὅπωσ, ἔφη, χρησάμενοι πρὸς τὸν πόλεμον αὖθις ἀποδῶμεν μὴ ἔλαττον·  οὐκοῦν καὶ ἡμεῖς ὥσπερ ἐν πολιορκίᾳ ταῖς χρείαις μὴ παραδεχώμεθα φρουρὰν δανειστοῦ πολεμίου, μηδ΄ ὁρᾶν τὰ αὑτῶν ἐπὶ δουλείᾳ διδόμενα· ἀλλὰ τῆς τραπέζης περιελόντες τὰ μὴ χρήσιμα, τῆς κοίτησ, τῶν ὀχημάτων, τῆς διαίτησ, ἐλευθέρους διαφυλάττωμεν  ἑαυτούσ, ὡς ἀποδώσοντες αὖθισ, ἐὰν εὐτυχήσωμεν.      αἱ μὲν οὖν ̔ρωμαίων γυναῖκες εἰς ἀπαρχὴν τῷ Πυθίῳ ̓απόλλωνι τὸν κόσμον ἐπέδωκαν, ὅθεν ὁ χρυσοῦς κρατὴρ εἰς Δελφοὺς ἐπέμφθη· αἱ δὲ Καρχηδονίων γυναῖκες ἐκείραντο τὰς κεφαλὰς καὶ  ταῖς θριξὶν ἐντεῖναι τὰς μηχανὰς καὶ τὰ ὄργανα παρέσχον ὑπὲρ τῆς πατρίδος ἡμεῖς δὲ τὴν αὐτάρκειαν αἰσχυνόμενοι καταδουλοῦμεν ἑαυτοὺς ὑποθήκαις καὶ συμβολαίοισ, δέον εἰς αὐτὰ τὰ χρήσιμα συσταλέντας καὶ συσπειραθέντας ἐκ τῶν ἀχρήστων  καὶ περιττῶν κατακοπέντων ἢ πραθέντων ἐλευθερίας αὑτοῖς ἱερὸν ἱδρύσασθαι καὶ τέκνοις καὶ γυναιξίν.  ἡ μὲν γὰρ ̓́αρτεμις ἡ ἐν ̓εφέσῳ τοῖς χρεώσταισ, ὅταν καταφύγωσιν εἰς τὸ ἱερὸν αὐτῆσ, ἀσυλίαν παρέχει καὶ ἄδειαν ἀπὸ τῶν δανείων· τὸ δὲ τῆς  εὐτελείας καὶ ἄσυλον καὶ ἄβατον πανταχοῦ  τοῖς σώφροσιν ἀναπέπταται, πολλῆς σχολῆς εὐρυχωρίαν παρέχον ἱλαρὰν καὶ ἐπίτιμον. ὡς γὰρ ἡ Πυθία τοῖς ̓αθηναίοις περὶ τὰ Μηδικὰ τεῖχος ξύλινον διδόναι τὸν θεὸν ἔφη, κἀκεῖνοι τὴν χώραν καὶ τὴν πόλιν  καὶ τὰ κτήματα καὶ τὰς οἰκίας ἀφέντες εἰς τὰς ναῦς κατέφυγον ὑπὲρ τῆς ἐλευθερίασ, οὕτως ἡμῖν ὁ θεὸς δίδωσι ξυλίνην τράπεζαν καὶ κεραμεᾶν λεκάνην καὶ τραχὺ ἱμάτιον, ἐὰν ἐλεύθεροι ζῆν ἐθέλωμεν.   μηδὲ σὺ γ΄ ἱπποσύνας τε μένειν,   μηδ΄ ὀχήματα ζευκτὰ κερασφόρα καὶ κατάργυρα, ἃ τόκοι ταχεῖς καταλαμβάνουσι καὶ παρατρέχουσιν  ἀλλ΄ ὄνῳ τινὶ τῷ τυχόντι καὶ καβάλλῃ χρώμενος φεῦγε πολέμιον καὶ τύραννον δανειστήν, οὐ γῆν αἰτοῦντα καὶ ὕδωρ ὡς ὁ Μῆδοσ, ἀλλὰ τῆς ἐλευθερίας ἁπτόμενον καὶ προγράφοντα τὴν ἐπιτιμίαν·  κἂν μὴ διδῷσ, ἐνοχλοῦντα· κἂν ἔχῃσ, μὴ λαμβάνοντα· κἂν πωλῇσ, ἐπευωνίζοντα· κἂν μὴ πωλῇσ, ἀναγκάζοντα· κἂν δικάζῃσ, ἐντυγχάνοντα· κἂν ὀμόσῃσ,  ἐπιτάττοντα· κἂν βαδίζῃς ἐπὶ θύρασ, ἀποκλείοντα· κἂν οἴκοι μένῃσ, ἐπισταθμεύοντα καὶ  θυροκοποῦντα.    τί γὰρ ὤνησε Σόλων ̓αθηναίους ἀπαλλάξας τοῦ ἐπὶ τοῖσ· σώμασιν ὀφείλειν; δουλεύουσι γὰρ ἅπασι τοῖς ἀφανισταῖσ, μᾶλλον δ΄ οὐδ΄ αὐτοῖσ· τί γὰρ ἦν τὸ δεινόν; ἀλλὰ δούλοις ὑβρισταῖς καὶ βαρβάροις  καὶ ἀγρίοισ, ὥσπερ οὓς ὁ Πλάτων φησὶ καθ΄ ̔́αιδου διαπύρους κολαστὰς καὶ δημοκοίνους ἐφεστάναι τοῖς ἠσεβηκόσι. καὶ γὰρ οὗτοι τὴν ἀγορὰν ἀσεβῶν  χώραν ἀποδείξαντες τοῖς ἀθλίοις χρεώσταις γυπῶν δίκην ἔσθουσι καὶ ὑποκείρουσιν αὐτοὺς   δέρτρον  ἔσω δύνοντεσ,΄ τοὺς δ΄ ὥσπερ Ταντάλους ἐφεστῶτες εἴργουσι γεύσασθαι τῶν ἰδίων τρυγῶντας καὶ συγκομίζοντασ. ὡς δὲ Δαρεῖος ἐπὶ τὰς ̓αθήνας ἔπεμψε Δᾶτιν καὶ ̓αρταφέρνην ἐν ταῖς χερσὶν ἁλύσεις ἔχοντας καὶ δεσμὰ κατὰ τῶν αἰχμαλώτων, παραπλησίως  οὗτοι τῶν χειρογράφων καὶ συμβολαίων ὥσπερ  πεδῶν ἐπὶ τὴν ̔ελλάδα κομίζοντες ἀγγεῖα μεστὰ τὰς πόλεις ἐπιπορεύονται καὶ διελαύνουσι, σπείροντες  οὐχ ἥμερον καρπὸν ὡς ὁ Τριπτόλεμοσ, ἀλλ΄ ὀφλημάτων ῥίζας πολυπόνους καὶ πολυτόκους καὶ δυσεκλείπτους  τιθέντεσ, αἳ κύκλῳ νεμόμεναι καὶ περιβλαστάνουσαι κάμπτουσι καὶ ἄγχουσι τὰς πόλεισ. τοὺς μὲν γὰρ λαγὼς λέγουσι τίκτειν ἅμα καὶ τρέφειν ἕτερα καὶ ἐπικυΐσκεσθαι πάλιν, τὰ δὲ τῶν μαστιγιῶν τούτων καὶ βαρβάρων χρέα πρὶν ἢ συλλαβεῖν  τίκτει· διδόντες γὰρ εὐθὺς ἀπαιτοῦσι καὶ τιθέντες αἴρουσι καὶ δανείζουσιν ὃ λαμβάνουσιν ὑπὲρ τοῦ δανεῖσαι.    λέγεται μὲν παρὰ Μεσσηνίοις   ἔστι Πύλος πρὸ Πύλοιο, Πύλος γε μὲν ἔστι  καὶ ἄλλος  λεχθήσεται δὲ πρὸς τοὺς δανειστάς  ἔστι τόκος πρὸ τόκοιο, τόκος γε μὲν ἔστι καὶ ἄλλοσ.  εἶτα τῶν φυσικῶν δήπου καταγελῶσι, λεγόντων  μηδὲν ἐκ τοῦ μὴ ὄντος γενέσθαι· παρὰ τούτοις γὰρ ἐκ τοῦ μηκέτ΄ ὄντος μηδ΄ ὑφεστῶτος γεννᾶται τόκοσ· καὶ τὸ τελωνεῖν ὄνειδος ἡγοῦνται, τοῦ νόμου διδόντοσ· αὐτοὶ γὰρ παρανόμως δανείζουσι τελωνοῦντεσ, μᾶλλον δ΄, εἰ δεῖ τἀληθὲς εἰπεῖν, ἐν τῷ δανείζειν  χρεωκοποῦντεσ· ὁ γὰρ οὗ γράφει λαμβάνων  ἔλαττον χρεωκοπεῖται. καίτοι Πέρσαι γε τὸ ψεύδεσθαι δεύτερον ἡγοῦνται τῶν ἁμαρτημάτων, πρῶτον δὲ τὸ ὀφείλειν· ὅτι καὶ τὸ ψεύδεσθαι τοῖς ὀφείλουσι συμβαίνει πολλάκισ· ψεύδονται δὲ μᾶλλον   οἱ δανείζοντες καὶ ῥᾳδιουργοῦσιν ἐν ταῖς ἑαυτῶν ἐφημερίσι, γράφοντες ὅτι τῷ δεῖνι τοσοῦτον διδόασιν, ἔλαττον διδόντεσ· καὶ τὸ ψεῦδος αἰτίαν ἔχει πλεονεξίαν, οὐκ ἀνάγκην οὐδ΄ ἀπορίαν, ἀλλ΄ ἀπληστίαν, ἧς ἀναπόλαυστόν ἐστιν αὐτοῖς τὸ τέλος καὶ  ἀνωφελὲς ὀλέθριον δὲ τοῖς ἀδικουμένοισ. οὔτε γὰρ ἀγροὺς οὓς ἀφαιροῦνται τῶν χρεωστῶν γεωργοῦσιν, οὔτ΄ οἰκίας αὐτῶν, ἐκβαλόντες ἐκείνουσ, οἰκοῦσιν, οὔτε τραπέζας παρατίθενται οὔτ΄ ἐσθῆτας ἐκείνων · ἀλλὰ πρῶτός τις ἀπόλωλε, καὶ δεύτερος κυνηγετεῖται   ὑπ΄ ἐκείνου δελεαζόμενοσ. νέμεται γὰρ ὡς πῦρ τὸ ἄγριον αὐξόμενον ὀλέθρῳ καὶ φθορᾷ τῶν ἐμπεσόντων, ἄλλον ἐξ ἄλλου καταναλίσκον ὁ δὲ τοῦτο ῥιπίζων καὶ τρέφων ἐπὶ πολλοὺς δανειστὴς οὐδὲν ἔχει πλέον ἢ διὰ χρόνου λαβὼν ἀναγνῶναι πόσους  πέπρακε καὶ πόσους ἐκβέβληκε καὶ πόθεν που κυλινδόμενον καὶ σωρευόμενον διαβέβηκε τὸ ἀργύριον.    καὶ ταῦτα μὴ μ΄ οἴεσθε λέγειν πόλεμον ἐξενηνοχότα πρὸς τοὺς δανειστάσ·  οὐ γὰρ πώποτ΄ ἐμὰς βοῦς ἤλασαν οὐδὲ μὲν  ἵππουσ·    ἀλλ΄ ἐνδεικνύμενον τοῖς προχείρως δανειζομένοισ, ὅσην ἔχει τὸ πρᾶγμα αἰσχύνην καὶ ἀνελευθερίαν καὶ ὅτι τὸ δανείζεσθαι τῆς ἐσχάτης ἀφροσύνης καὶ μαλακίας ἐστίν. ἔχεισ; μὴ δανείσῃ, οὐ γὰρ ἀπορεῖς  οὐκ ἔχεισ; μὴ δανείσῃ, οὐ γὰρ ἐκτίσεισ. κατ΄ ἰδίαν δ΄ οὕτως ἑκάτερα σκοπῶμεν. ὁ Κάτων πρός τινα πρεσβύτην πονηρευόμενον  ὦ ἄνθρωπε, τί τῷ γήρᾳ ἔφη   πολλὰ κακὰ ἔχοντι τὴν ἐκ τῆς πονηρίας αἰσχύνην προστίθησ;΄ οὐκοῦν καὶ σὺ τῇ πενίᾳ, πολλῶν   κακῶν προσόντων, μὴ ἐπισώρευε τὰς ἐκ τοῦ δανείζεσθαι καὶ ὀφείλειν ἀμηχανίας μηδ΄ ἀφαιροῦ τῆς πενίασ, ᾧ μόνῳ τοῦ πλούτου διαφέρει, τὴν ἀμεριμνίαν. ἐπεὶ τὸ τῆς παροιμίας ἔσται γελοῖον  οὐ δύναμαι τὴν αἶγα φέρειν, ἐπί μοι θέτε τὸν  βοῦν  πενίαν φέρειν μὴ δυνάμενος δανειστὴν ἐπιτίθης σεαυτῷ, φορτίον καὶ πλουτοῦντι δύσοιστον. πῶς οὖν διατραφῶ; τοῦτ΄ ἐρωτᾷσ, ἔχων χεῖρασ, ἒχων πόδασ, ἔχων φωνήν, ἄνθρωπος ὤν, τὸ φιλεῖν  ἔστι καὶ φιλεῖσθαι καὶ τὸ χαρίζεσθαι καὶ τὸ εὐχαριστεῖν;  γράμματα διδάσκων, καὶ παιδαγωγῶν, καὶ θυρωρῶν, πλέων, παραπλέων οὐδέν ἐστι τούτων αἴσχιον οὐδὲ δυσχερέστερον τοῦ ἀκοῦσαι  ἀπόδος    ὁ ̔ρουτίλιος ἐκεῖνος ἐν ̔ρώμῃ τῷ Μουσωνίῳ  προσελθὼν Μουσώνιε εἶπεν  ὁ Ζεὺς ὁ σωτήρ, ὃν σὺ μιμῇ καὶ ζηλοῖσ, οὐ δανείζεται καὶ ὁ Μουσώνιος μειδιάσας εἶπεν   οὐδὲ δανείζει ὁ γὰρ  ̔ρουτίλιοσ, δανείζων αὐτὸς ὠνείδιζεν ἐκείνῳ δανειζομένῳ. Στωική τις αὕτη τυφομανία· τί γάρ σε δεῖ τὸν Δία τὸν σωτῆρα κινεῖν, αὐτόθεν ὑπομνῆσαι τοῖς φαινομένοις ἐνόν; οὐ,δανείζονται χελιδόνεσ, οὐ δανείζονται  μύρμηκεσ, οἷς ἡ φύσις οὐ χεῖρασ, οὐ λόγον,  οὐ τέχνην δέδωκεν· ἄνθρωποι δὲ περιουσίᾳ συνέσεως διὰ τὸ εὐμήχανον ἵππους παρατρέφουσι, κύνασ, πέρδικασ, λαγωούσ, κολοιούς τί οὖν γε σεαυτοῦ  κατέγνωκασ, ἀπιθανώτερος ὢν κολοιοῦ καὶ ἀφωνότερος πέρδικος καὶ κυνὸς ἀγεννέστεροσ, ὥστ΄ ἀπ΄ ἀνθρώπου μηδενὸς ὠφελεῖσθαι περιέπων, ψυχαγωγῶν, φυλάττων, προμαχόμενοσ; οὐχ ὁρᾷσ, ὡς πολλὰ μὲν γῆ παρέχει πολλὰ δὲ θάλαττα;  καὶ μὴν Μίκκυλον εἰσεῖδον   φησὶν ὁ Κράτης  τῶν ἐρίων ξαίνοντα, γυναῖκά τε συγξαίνουσαν,  τὸν λιμὸν φεύγοντας ἐν αἰνῇ δηιοτῆτι.  Κλεάνθη δ΄ ὁ βασιλεὺς ̓αντίγονος ἠρώτα διὰ χρόνου θεασάμενος ἐν ταῖς ̓αθήναισ; ἀλεῖς ἔτι,  Κλέανθεσ;   ἀλῶ φησὶν  ὦ βασιλεῦ· ὃ ποιῶ ἕνεκα τοῦ ζῆν· μόνος δ΄ ἀποστῆναι μηδὲ φιλοσοφίασ. ὅσον τὸ φρόνημα τἀνδρόσ, ἀπὸ τοῦ μύλου καὶ τῆς μάκτρας  πεττούσῃ χειρὶ καὶ ἀλούσῃ γράφειν περὶ θεῶν καὶ σελήνης καὶ ἄστρων καὶ ἡλίου. ἡμῖν δὲ δουλικὰ δοκεῖ ταῦτ΄ ἔργα. τοιγαροῦν ἵν΄ ἐλεύθεροι ὦμεν δανεισάμενοι, κολακεύομεν οἰκότριβας ἀνθρώπους  καὶ δορυφοροῦμεν καὶ δειπνίζομεν καὶ δῶρα καὶ φόρους ὑποτελοῦμεν, οὐ διὰ τὴν πενίαν ̔ οὐδεὶς γὰρ δανείζει πένητἰ, ἀλλὰ διὰ τὴν πολυτέλειαν. εἰ γὰρ ἠρκούμεθα τοῖς ἀναγκαίοις πρὸς τὸν βίον, οὐκ ἂν ἦν γένος δανειστῶν, ὥσπερ οὐδὲ Κενταύρων  ἔστιν οὐδὲ Γοργόνων· ἀλλ΄ ἡ τρυφὴ δανειστὰς ἐποίησεν  οὐχ ἧττον ἢ χρυσοχόους καὶ ἀργυροκόπους καὶ μυρεψοὺς καὶ ἀνθοβάφουσ. οὐ γὰρ ἄρτων οὐδ΄ οἴνου τιμὴν ὀφείλομεν, ἀλλὰ χωρίων καὶ ἀνδραπόδων καὶ ἡμιόνων καὶ τρικλίνων καὶ τραπεζῶν, καὶ χορηγοῦντες  ἐκλελυμένως πόλεσι, φιλοτιμούμενοι φιλοτιμίας ἀκάρπους καὶ ἀχαρίστουσ. ὁ δ΄ ἅπαξ ἐνειληθεὶς μένει χρεώστης διὰ παντόσ, ἄλλον ἐξ ἄλλου μεταλαμβάνων ἀναβάτην, ὥσπερ ἵππος ἐγχαλινωθείς   ἀποφυγὴ δ΄ οὐκ ἔστιν ἐπὶ τὰς νομὰς ἐκείνας καὶ τοὺς λειμῶνασ, ἀλλὰ πλάζονται καθάπερ οἱ θεήλατοι καὶ οὐρανοπετεῖς ἐκεῖνοι τοῦ ̓εμπεδοκλέους δαίμονες ·  αἰθέριον μὲν γάρ σφε μένος πόντονδε διώκει,   πόντος δ΄ ἐς χθονὸς οὖδας ἀπέπτυσε· γαῖα δ΄ ἐς αὐγὰς    ἠελίου ἀκάμαντοσ· ὁ δ΄ αἰθέρος ἔμβαλε δίναισ·    ἄλλος δ΄ ἐξ ἄλλου δέχεται τοκιστὴς ἢ πραγματευτὴς Κορίνθιοσ, εἶτα Πατρεύσ, εἶτ̓ ̓αθηναῖοσ, ἄχρι ἂν ὑπὸ πάντων περικρουόμενος εἰς τόκους διαλυθῇ καὶ κατακερματισθῇ. καθάπερ γὰρ ἀναστῆναι δεῖ  τὸν πεπηλωμένον ἢ μένειν, ὁ δὲ στρεφόμενος καὶ κυλινδούμενος ὑγρῷ τῷ σώματι καὶ διαβρόχῳ προσπεριβάλλεται πλείονα μολυσμὸν · οὕτως ἐν ταῖς μεταγραφαῖς καὶ μεταπτώσεσι τῶν δανείων τοὺς τόκους προσαναλαμβάνοντεσ· αὑτοῖς καὶ προσπλάττοντες   ἀεὶ βαρύτεροι γίγνονται καὶ τῶν χολερικῶν οὐδὲν διαφέρουσιν, οἳ θεραπείαν μὲν οὐ προσδέχονται, τὸ δὲ προστεταγμένον ἐξερῶντεσ, εἶτα πλέον αὖθις συλλέγοντες ἀεὶ διατελοῦσι· καὶ γὰρ οὗτοι καθαρθῆναι μὲν οὐ θέλουσιν, ἀεὶ δ΄, ὅσαι τοῦ ἔτους  ὧραι, μετ΄ ὀδύνης καὶ σπαραγμῶν τὸν τόκον ἀναφέροντεσ, ἐπιρρέοντος εὐθὺς ἑτέρου καὶ προσισταμένου, πάλιν ναυτιῶσι καὶ καρηβαροῦσι· δέον ἀπαλλαγέντας εἰλικρινεῖς καὶ ἐλευθέρους γίγνεσθαι.    ἤδη γάρ μοι πρὸς τοὺς εὐπορωτέρους καὶ  μαλακωτέρους ὁ λόγος ἔστι, τοὺς λέγοντας ἄδουλος οὖν γένωμαι καὶ ἀνέστιος καὶ ἄοικοσ; ὥσπερ εἰ  λέγοι πρὸς ἰατρὸν ἄρρωστος ὑδρωπιῶν καὶ ᾠδηκώς ἰσχνὸς οὖν γένωμαι καὶ κενόσ; τί δ΄ οὐ μέλλεισ, ἵν΄ ὑγιαίνῃσ; καὶ σὺ γενοῦ ἄδουλοσ, ἵνα μὴ δοῦλος  ᾖσ· καὶ ἀκτήμων, ἵνα μὴ κτῆμ΄ ᾖς ἄλλου. καὶ τὸν τῶν γυπῶν λόγον ἄκουσον ἐμοῦντος τοῦ ἑτέρου καὶ λέγοντος τὰ σπλάγχν΄ ἐκβάλλειν, ἕτερος παρὼν   καὶ τί δεινόν; εἶπεν  οὐ γὰρ τὰ σεαυτοῦ σπλάγχν΄ ἐκβάλλεισ, ἀλλὰ τὰ τοῦ νεκροῦ ὃν ἄρτι ἐσπαράττομεν. καὶ τῶν χρεωστῶν οὐ πωλεῖ ἕκαστος τὸ ἑαυτοῦ χωρίον οὐδὲ τὴν ἰδίαν οἰκίαν, ἀλλὰ τὴν τοῦ  δανείσαντος ὃν τῷ νόμῳ κύριον αὐτῶν πεποίηκε.   νὴ Δία φησὶν ἀλλ΄ ὁ πατήρ μου τὸν ἀγρὸν τοῦτον κατέλιπε καὶ γὰρ καὶ τὴν ἐλευθερίαν καὶ τὴν ἐπιτιμίαν ὁ πατὴρ ἔδωκεν, ὧν σε δεῖ λόγον ἔχειν πλείονα. καὶ τὸν πόδα καὶ τὴν χεῖρ΄ ὁ γεννήσας  ἐποίησεν, ἀλλ΄ ὅταν σαπῇ, μισθὸν δίδως τῷ ἀποκόπτοντι. τῷ δ΄ ̓οδυσσεῖ τὴν ἐσθῆτα ἡ Καλυψὼ περιέθηκεν  εἵματ΄ ἀμφιέσασα θυώδεα χρωτὸς ἀθανάτου πνέοντα, δῶρα καὶ μνημόσυνα τῆς φιλίας ὄντα τῆς ἐκείνης ἀλλ΄ ἐπεὶ περιτραπεὶς καὶ βυθισθεὶς  μόλις ἀνέσχε, τῆς ἐσθῆτος γενομένης διαβρόχου καὶ βαρείασ, ἐκείνην μὲν ἔρριψεν ἀποδυσάμενοσ, κρηδέμνῳ δέ τινι γυμνὸν ὑποζώσας τὸ στέρνον   νῆχε παρὲξ ἐς γαῖαν ὁρώμενος  καὶ διασωθεὶς οὔτ΄ ἐσθῆτος οὔτε τροφῆς ἠπόρησε.  τί οὖν; οὐ γίγνεται χειμὼν περὶ τοὺς χρεώστασ, ὅταν ἐπιστῇ διὰ χρόνου δανειστὴς λέγων ἀπόδοσ;  ὣς εἰπὼν σύναγεν νεφέλασ, ἐτάραξε δὲ πόντον·  σὺν δ΄ εὖρός τε νότος τ΄ ἔπεσε ζέφυρός τε δυσαής  τόκων τόκοις ἐπικυλισθέντων ὁ δὲ συγκλυζόμενος  ἀντέχεται τῶν βαρυνόντων, ἀπονήξασθαι καὶ φυγεῖν μὴ δυνάμενοσ· ἀλλ΄ ὠθεῖται κατὰ βυθοῦ, μετὰ τῶν  ἐγγυησαμένων φίλων ἀφανιζόμενοσ. Κράτης δ΄ ὁ Θηβαῖος ὑπ΄ οὐδενὸς ἀπαιτούμενος οὐδ΄ ὀφείλων, αὐτὰς δὲ τὰς οἰκονομίασ; καὶ φροντίδας καὶ περισπασμοὺς δυσχεραίνων, ἀφῆκεν οὐσίαν ὀκτὼ ταλάντων,  καὶ τρίβωνα καὶ πήραν ἀναλαβὼν εἰς φιλοσοφίαν καὶ πενίαν κατέφυγεν. ̓αναξαγόρας δὲ τὴν . χώραν κατέλιπε μηλόβοτον. καὶ τί δεῖ τούτους λέγειν, ὅπου Φιλόξενος ὁ μελοποιὸς ἐν ἀποικίᾳ Σικελικῇ, κλήρου μετασχὼν καὶ βίου καὶ οἴκου  πολλὴν εὐπορίαν ἔχοντοσ, ὁρῶν δὲ τρυφὴν καὶ ἡδυπάθειαν καὶ ἀμουσίαν ἐπιχωριάζουσαν μὰ τοὺς θεούς εἶπεν  ἐμὲ ταῦτα τἀγαθὰ οὐκ ἀπολεῖ, ἀλλ̓ ἐγὼ ταῦτα· καὶ καταλιπὼν ἑτέροις τὸν κλῆρον ἐξέπλευσεν.  οἱ δ΄ ὀφείλοντες ἀπαιτούμενοι δασμολογούμενοι.  δουλεύοντες ὑπαργυρεύοντες ἀνέχονται, καρτεροῦσιν, ὡς ὁ Φινεὺσ, ̔αρπυίας τινὰς ὑποπτέρους βόσκοντεσ, αἳ φέρουσι τὴν τροφὴν καὶ διαρπάζουσιν, οὐ καθ΄ ὥραν ἀλλὰ πρὶν θερισθῆναι τὸν σῖτον ὠνούμενοι, καὶ πρὶν ἢ πεσεῖν τὴν ἐλαίαν  ἀγοράζοντες τοὔλαιον καὶ   τὸν οἶνον ἔχω φησὶ τοσούτου καὶ πρόσγραφον ἔδωκε τῆς τιμῆς ὁ δὲ βότρυς κρέμαται καὶ προσπέφυκεν ἔτι τὸν ἀρκτοῦρον ἐκδεχόμενοσ.   