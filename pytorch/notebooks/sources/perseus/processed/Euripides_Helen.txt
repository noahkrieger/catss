    ̔ελένη Νείλου μὲν αἵδε καλλιπάρθενοι ῥοαί, ὃς ἀντὶ δίας ψακάδος Αἰγύπτου πέδον λευκῆς τακείσης χιόνος ὑγραίνει γύασ. Πρωτεὺς δ΄ ὅτ΄ ἔζη τῆσδε γῆς τύραννος ἦν, Φάρον μὲν οἰκῶν νῆσον, Αἰγύπτου δ΄ ἄναξ, ὃς τῶν κατ΄ οἶδμα παρθένων μίαν γαμεῖ, Ψαμάθην, ἐπειδὴ λέκτρ΄ ἀφῆκεν Αἰακοῦ. τίκτει δὲ τέκνα δισσὰ τοῖσδε δώμασι, Θεοκλύμενον ἄρσεν΄ ὅτι δὴ θεοὺς σέβων βίον διήνεγκ΄ εὐγενῆ τε παρθένον Εἰδώ, τὸ μητρὸς ἀγλάισμ΄, ὅτ΄ ἦν βρέφοσ· ἐπεὶ δ΄ ἐς ἥβην ἦλθεν ὡραίαν γάμων, καλοῦσιν αὐτὴν Θεονόην· τὰ θεῖα γὰρ τά τ΄ ὄντα καὶ μέλλοντα πάντ΄ ἠπίστατο, προγόνου λαβοῦσα Νηρέως τιμὰς πάρα. ἡμῖν δὲ γῆ μὲν πατρὶς οὐκ ἀνώνυμος Σπάρτη, πατὴρ δὲ Τυνδάρεωσ· ἔστιν δὲ δὴ λόγος τις ὡς Ζεὺς μητέρ΄ ἔπτατ΄ εἰς ἐμὴν Λήδαν κύκνου μορφώματ΄ ὄρνιθος λαβών, ὃς δόλιον εὐνὴν ἐξέπραξ΄ ὑπ΄ αἰετοῦ δίωγμα φεύγων, εἰ σαφὴς οὗτος λόγοσ· ̔ελένη δ΄ ἐκλήθην. ἃ δὲ πεπόνθαμεν κακὰ λέγοιμ΄ ἄν. ἦλθον τρεῖς θεαὶ κάλλους πέρι ̓ιδαῖον ἐς κευθμῶν΄ ̓αλέξανδρον πάρα, ̔́ηρα Κύπρις τε διογενής τε παρθένοσ, μορφῆς θέλουσαι διαπεράνασθαι κρίσιν. τοὐμὸν δὲ κάλλοσ, εἰ καλὸν τὸ δυστυχέσ, Κύπρις προτείνασ΄ ὡς ̓αλέξανδρος γαμεῖ, νικᾷ. λιπὼν δὲ βούσταθμ΄ ̓ιδαῖος Πάρις Σπάρτην ἀφίκεθ΄ ὡς ἐμὸν σχήσων λέχοσ.  ̔́ηρα δὲ μεμφθεῖσ΄ οὕνεκ΄ οὐ νικᾷ θεάσ, ἐξηνέμωσε τἄμ΄ ̓αλεξάνδρῳ λέχη, δίδωσι δ΄ οὐκ ἔμ΄, ἀλλ΄ ὁμοιώσασ΄ ἐμοὶ εἴδωλον ἔμπνουν οὐρανοῦ ξυνθεῖσ΄ ἄπο, Πριάμου τυράννου παιδί· καὶ δοκεῖ μ΄ ἔχειν   κενὴν δόκησιν, οὐκ ἔχων. τὰ δ΄ αὖ Διὸς βουλεύματ΄ ἄλλα τοῖσδε συμβαίνει κακοῖσ· πόλεμον γὰρ εἰσήνεγκεν ̔ελλήνων χθονὶ καὶ Φρυξὶ δυστήνοισιν, ὡς ὄχλου βροτῶν πλήθους τε κουφίσειε μητέρα χθόνα γνωτόν τε θείη τὸν κράτιστον ̔ελλάδοσ. Φρυγῶν δ΄ ἐς ἀλκὴν προυτέθην ἐγὼ μὲν οὔ, τὸ δ΄ ὄνομα τοὐμόν, ἆθλον ̔́ελλησιν δορόσ. λαβὼν δέ μ΄ ̔ερμῆς ἐν πτυχαῖσιν αἰθέρος νεφέλῃ καλύψας  οὐ γὰρ ἠμέλησέ μου Ζεύς  τόνδ΄ ἐς οἶκον Πρωτέως ἱδρύσατο, πάντων προκρίνας σωφρονέστατον βροτῶν, ἀκέραιον ὡς σῴσαιμι Μενέλεῳ λέχοσ. κἀγὼ μὲν ἐνθάδ΄ εἴμ΄, ὁ δ΄ ἄθλιος πόσις στράτευμ΄ ἀθροίσας τὰς ἐμὰς ἀναρπαγὰς  θηρᾷ πορευθεὶς ̓ιλίου πυργώματα. ψυχαὶ δὲ πολλαὶ δι΄ ἔμ΄ ἐπὶ Σκαμανδρίοις ῥοαῖσιν ἔθανον· ἡ δὲ πάντα τλᾶσ΄ ἐγὼ κατάρατός εἰμι καὶ δοκῶ προδοῦσ΄ ἐμὸν πόσιν συνάψαι πόλεμον ̔́ελλησιν μέγαν. τί δῆτ΄ ἔτι ζῶ; θεοῦ τόδ΄ εἰσήκουσ΄ ἔπος ̔ερμοῦ, τὸ κλεινὸν ἔτι κατοικήσειν πέδον Σπάρτης σὺν ἀνδρί, γνόντος ὡς ἐς ̓́ιλιον οὐκ ἦλθον, ἵνα μὴ λέκτρ΄ ὑποστρώσω τινί. ἕως μὲν οὖν φῶς ἡλίου τόδ΄ ἔβλεπεν Πρωτεύσ, ἄσυλος ἦ γάμων· ἐπεὶ δὲ γῆς σκότῳ κέκρυπται, παῖς ὁ τοῦ τεθνηκότος θηρᾷ γαμεῖν με. τὸν πάλαι δ΄ ἐγὼ πόσιν τιμῶσα Πρωτέως μνῆμα προσπίτνω τόδε ἱκέτισ, ἵν΄ ἀνδρὶ τἀμὰ διασῴσῃ λέχη, ὡσ, εἰ καθ΄ ̔ελλάδ΄ ὄνομα δυσκλεὲς φέρω, μή μοι τὸ σῶμά γ΄ ἐνθάδ΄ αἰσχύνην ὄφλῃ.    Τεῦκρος τίς τῶνδ΄ ἐρυμνῶν δωμάτων ἔχει κράτοσ; Πλούτου γὰρ οἶκος ἄξιος προσεικάσαι, βασίλειά τ΄ ἀμφιβλήματ΄ εὔθριγκοί θ΄ ἕδραι. ἔα· ὦ θεοί, τίν΄ εἶδον ὄψιν; ἐχθίστην ὁρῶ γυναικὸς εἰκὼ φόνιον, ἥ μ΄ ἀπώλεσεν πάντας τ΄ ̓αχαιούσ. θεοί σ΄, ὅσον μίμημ΄ ἔχεις ̔ελένησ, ἀποπτύσειαν. εἰ δὲ μὴ ΄ν ξένῃ γαίᾳ πόδ΄ εἶχον, τῷδ΄ ἂν εὐστόχῳ πτερῷ  ἀπόλαυσιν εἰκοῦς ἔθανες ἂν Διὸς κόρησ.   ̔ελένη τί δ΄, ὦ ταλαίπωρ΄  ὅστις ὤν μ΄ ἀπεστράφης καὶ ταῖς ἐκείνης συμφοραῖς ἐμὲ στυγεῖσ;   Τεῦκρος ἥμαρτον· ὀργῇ δ΄ εἶξα μᾶλλον ἤ με χρῆν· μισεῖ γὰρ ̔ελλὰς πᾶσα τὴν Διὸς κόρην. σύγγνωθι δ΄ ἡμῖν τοῖς λελεγμένοισ, γύναι.   ̔ελένη τίς δ΄ εἶ; πόθεν γῆς τῆσδ΄ ἐπεστράφης πέδον;   Τεῦκρος εἷς τῶν ̓αχαιῶν, ὦ γύναι, τῶν ἀθλίων.   ̔ελένη οὐ τἄρα σ΄ ̔ελένην εἰ στυγεῖς θαυμαστέον. ἀτὰρ τίς εἶ πόθεν; τίνος δ΄ αὐδᾶν σε χρή;   Τεῦκρος ὄνομα μὲν ἡμῖν Τεῦκροσ, ὁ δὲ φύσας πατὴρ Τελαμών, Σαλαμὶς δὲ πατρὶς ἡ θρέψασά με.   ̔ελένη τί δῆτα Νείλου τούσδ΄ ἐπιστρέφῃ γύασ;   Τεῦκρος φυγὰς πατρῴας ἐξελήλαμαι χθονόσ.   ̔ελένη τλήμων ἂν εἴησ· τίς δέ σ΄ ἐκβάλλει πάτρασ;   Τεῦκρος Τελαμὼν ὁ φύσασ. τίν΄ ἂν ἔχοις μᾶλλον φίλον;   ̔ελένη ἐκ τοῦ; τὸ γάρ τοι πρᾶγμα συμφορὰν ἔχει.   Τεῦκρος Αἴας μ΄ ἀδελφὸς ὤλεσ΄ ἐν Τροίᾳ θανών.   ̔ελένη πῶσ; οὔ τί που σῷ φασγάνῳ βίον στερείσ;   Τεῦκρος οἰκεῖον αὐτὸν ὤλεσ΄ ἅλμ΄ ἐπὶ ξίφοσ.   ̔ελένη μανέντ΄; ἐπεὶ τίς σωφρονῶν τλαίη τάδ΄ ἄν;   Τεῦκρος τὸν Πηλέως τιν΄ οἶσθ΄ ̓αχιλλέα γόνον;   ̔ελένη ναί· μνηστήρ ποθ΄ ̔ελένης ἦλθεν, ὡς ἀκούομεν.   Τεῦκρος θανὼν ὅδ΄ ὅπλων ἔριν ἔθηκε συμμάχοισ.   ̔ελένη καὶ δὴ τί τοῦτ΄ Αἴαντι γίγνεται κακόν;   Τεῦκρος ἄλλου λαβόντος ὅπλ΄ ἀπηλλάχθη βίου.   ̔ελένη σὺ τοῖς ἐκείνου δῆτα πήμασιν νοσεῖσ;    Τεῦκρος ὁθούνεκ΄ αὐτῷ γ΄ οὐ ξυνωλόμην ὁμοῦ.   ̔ελένη ἦλθες γάρ, ὦ ξέν΄, ̓ιλίου κλεινὴν πόλιν;   Τεῦκρος καὶ ξύν γε πέρσας αὐτὸς ἀνταπωλόμην.   ̔ελένη ἤδη γὰρ ἧπται καὶ κατείργασται πυρί;   Τεῦκρος ὥστ΄ οὐδ΄ ἴχνος γε τειχέων εἶναι σαφέσ.   ̔ελένη ὦ τλῆμον ̔ελένη, διὰ σ΄ ἀπόλλυνται Φρύγεσ.   Τεῦκρος καὶ πρός γ΄ ̓αχαιοί· μεγάλα δ΄ εἴργασται κακά.   ̔ελένη πόσον χρόνον γὰρ διαπεπόρθηται πόλισ;   Τεῦκρος ἑπτὰ σχεδόν τι καρπίμους ἐτῶν κύκλουσ.   ̔ελένη χρόνον δ΄ ἐμείνατ΄ ἄλλον ἐν Τροίᾳ πόσον;   Τεῦκρος πολλὰς σελήνασ, δέκα διελθούσας ἔτη.    ̔ελένη ἦ καὶ γυναῖκα Σπαρτιᾶτιν εἵλετε;   Τεῦκρος Μενέλαος αὐτὴν ἦγ΄ ἐπισπάσας κόμησ.   ̔ελένη εἶδες σὺ τὴν δύστηνον; ἢ κλύων λέγεισ;   Τεῦκρος ὥσπερ γε σέ, οὐδὲν ἧσσον, ὀφθαλμοῖς ὁρῶ.   ̔ελένη σκοπεῖτε μὴ δόκησιν εἴχετ΄ ἐκ θεῶν.   Τεῦκρος ἄλλου λόγου μέμνησο, μὴ κείνης ἔτι.   ̔ελένη οὕτω δοκεῖτε τὴν δόκησιν ἀσφαλῆ;   Τεῦκρος αὐτὸς γὰρ ὄσσοις εἰδόμην· καὶ νοῦς ὁρᾷ.   ̔ελένη ἤδη δ΄ ἐν οἴκοις σὺν δάμαρτι Μενέλεωσ;   Τεῦκρος οὔκουν ἐν ̓́αργει <γ΄> οὐδ΄ ἐπ΄ Εὐρώτα ῥοαῖσ.   ̔ελένη αἰαῖ· κακὸν τόδ΄ εἶπας οἷς κακὸν λέγεισ.   Τεῦκρος ὡς κεῖνος ἀφανὴς σὺν δάμαρτι κλῄζεται.   ̔ελένη οὐ πᾶσι πορθμὸς αὑτὸς ̓αργείοισιν ἦν;   Τεῦκρος ἦν, ἀλλὰ χειμὼν ἄλλοσ΄ ἄλλον ὥρισεν.   ̔ελένη ποίοισιν ἐν νώτοισι ποντίας ἁλόσ;   Τεῦκρος μέσον περῶσι πέλαγος Αἰγαίου πόρου.    ̔ελένη κἀκ τοῦδε Μενέλαν οὔτις εἶδ΄ ἀφιγμένον;   Τεῦκρος οὐδείσ· θανὼν δὲ κλῄζεται καθ΄ ̔ελλάδα.   ̔ελένη ἀπωλόμεσθα· Θεστιὰς δ΄ ἔστιν κόρη;   Τεῦκρος Λήδαν ἔλεξασ; οἴχεται θανοῦσα δή.   ̔ελένη οὔ πού νιν ̔ελένης αἰσχρὸν ὤλεσεν κλέοσ;   Τεῦκρος φασίν, βρόχῳ γ΄ ἅψασαν εὐγενῆ δέρην.   ̔ελένη οἱ Τυνδάρειοι δ΄ εἰσὶν ἢ οὐκ εἰσὶν κόροι;   Τεῦκρος τεθνᾶσι καὶ οὐ τεθνᾶσι· δύο δ΄ ἐστὸν λόγω.   ̔ελένη πότερος ὁ κρείσσων; ὦ τάλαιν΄ ἐγὼ κακῶν.   Τεῦκρος ἄστροις σφ΄ ὁμοιωθέντε φάσ΄ εἶναι θεώ.   ̔ελένη καλῶς ἔλεξας τοῦτο· θάτερον δὲ τί;   Τεῦκρος σφαγαῖς ἀδελφῆς οὕνεκ΄ ἐκπνεῦσαι βίον. ἅλις δὲ μύθων· οὐ διπλᾶ χρῄζω στένειν. ὧν δ΄ οὕνεκ΄ ἦλθον τούσδε βασιλείους δόμουσ, τὴν θεσπιῳδὸν Θεονόην χρῄζων ἰδεῖν, σὺ προξένησον, ὡς τύχω μαντευμάτων ὅπῃ νεὼς στείλαιμ΄ ἂν οὔριον πτερὸν ἐς γῆν ἐναλίαν Κύπρον, οὗ μ΄ ἐθέσπισεν οἰκεῖν ̓απόλλων, ὄνομα νησιωτικὸν Σαλαμῖνα θέμενον τῆς ἐκεῖ χάριν πάτρασ.   ̔ελένη πλοῦσ, ὦ ξέν΄, αὐτὸς σημανεῖ· σὺ δ΄ ἐκλιπὼν γῆν τήνδε φεῦγε πρίν σε παῖδα Πρωτέως ἰδεῖν, ὃς ἄρχει τῆσδε γῆσ· ἄπεστι δὲ κυσὶν πεποιθὼς ἐν φοναῖς θηροκτόνοισ· κτείνει γὰρ ̔́ελλην΄ ὅντιν΄ ἂν λάβῃ ξένον. ὅτου δ΄ ἕκατι, μήτε σὺ ζήτει μαθεῖν ἐγώ τε σιγῶ· τί γὰρ ἂν ὠφελοῖμί σε;   Τεῦκρος καλῶς ἔλεξασ, ὦ γύναι· θεοὶ δέ σοι ἐσθλῶν ἀμοιβὰς ἀντιδωρησαίατο.  ̔ελένῃ δ΄ ὅμοιον σῶμ΄ ἔχουσ΄ οὐ τὰς φρένας ἔχεις ὁμοίασ, ἀλλὰ διαφόρους πολύ. κακῶς δ΄ ὄλοιτο μηδ΄ ἐπ΄ Εὐρώτα ῥοὰς ἔλθοι· σὺ δ΄ εἴης εὐτυχὴς ἀεί, γύναι.       ̔ελένη ὤ, μεγάλων ἀχέων καταβαλλομένα μέγαν οἶκτον ποῖον ἁμιλλαθῶ γόον; ἢ τίνα μοῦσαν ἐπέλθω δάκρυσιν ἢ θρήνοις ἢ πένθεσιν; αἰαῖ.    ̔ελένη πτεροφόροι νεάνιδεσ, παρθένοι Χθονὸς κόραι Σειρῆνεσ, εἴθ΄ ἐμοῖς γόοις μόλοιτ΄ ἔχουσαι Λίβυν λωτὸν ἢ σύριγγας ἢ φόρμιγγασ, αἰλίνοις κακοῖς τοῖς ἐμοῖσι σύνοχα δάκρυα· πάθεσι πάθεα, μέλεσι μέλεα, μουσεῖα θρηνήμα- σι ξυνῳδὰ πέμψειε Φερσέφασσα φόνια, χάριτας ἵν΄ ἐπὶ δάκρυσι παρ΄ ἐμέθεν ὑπὸ μέλαθρα νύχια παιᾶνα νέκυσιν ὀλομένοις λάβῃ.   Χορός κυανοειδὲς ἀμφ΄ ὕδωρ ἔτυχον ἕλικά τ΄ ἀνὰ χλόαν φοίνικας ἁλίου πέπλους αὐγαῖσιν ἐν χρυσέαις  ἀμφὶ δόνακος ἔρνεσιν θάλπουσα· <ποτνίας δ΄ ἐμᾶσ,> ἔνθεν οἰκτρὸν ἀνεβόασεν, ὅμαδον ἔκλυον, ἄλυρον ἔλεγον, ὅτι ποτ΄ ἔλακεν αἰάγμα σι στένουσα, Νύμφα τις οἷα Ναὶ̈ς ὄρεσι φυγάδα νόμον ἱεῖσα γοερόν, ὑπὸ δὲ πέτρινα γύαλα κλαγγαῖσι Πανὸς ἀναβοᾷ γάμουσ.   ̔ελένη ἰὼ ἰώ· θήραμα βαρβάρου πλάτασ, ̔ελλανίδες κόραι, ναύτας ̓αχαιῶν τις ἔμολεν ἔμολε δάκρυα δάκρυσί μοι φέρων. ̓ιλίου κατασκαφαὶ πυρὶ μέλουσι δαί̈ῳ δι΄ ἐμὲ τὰν πολυκτόνον, δι΄ ἐμὸν ὄνομα πολύπονον. Λήδα δ΄ ἐν ἀγχόναις θάνατον ἔλαβεν αἰσχύ- νας ἐμᾶς ὑπ΄ ἀλγέων. ὁ δ΄ ἐμὸς ἐν ἁλὶ πολυπλανὴς πόσις ὀλόμενος οἴχεται, Κάστορός τε συγγόνου τε  διδυμογενὲς ἄγαλμα πατρίδος ἀφανὲς ἀφανὲς ἱππόκροτα λέ- λοιπε δάπεδα γυμνάσιά τε δονακόεντος Εὐρώ- τα, νεανιᾶν πόνον.   Χορός αἰαῖ αἰαῖ· ὦ δαίμονος πολυστόνου μοίρας τε σᾶσ, γύναι. αἰὼν δυσαίων τις ἔλαχεν ἔλαχεν, ὅτε σ΄ ἐτέκετο ματρόθεν χιονόχρως κύκνου πτερῷ Ζεὺς πρέπων δι΄ αἰθέροσ· τί γὰρ ἄπεστί σοι κακῶν; τίνα δὲ βίοτον οὐκ ἔτλασ; μάτηρ μὲν οἴχεται, δίδυμά τε Διὸς οὐκ εὐ- δαιμονεῖ τέκεα φίλα, χθόνα δὲ πάτριον οὐχ ὁρᾷσ, διὰ δὲ πόλεας ἔρχεται βάξισ, ἅ σε βαρβάροισι, πότνια, παραδίδωσι λέχεσιν, ὁ δὲ σὸς ἐν ἁλὶ κύμασί τε λέ- λοιπε βίοτον, οὐδέ ποτ΄ ἔτι πάτρια μέλαθρα καὶ τὰν Χαλκίοικον ὀλβιεῖσ.   ̔ελένη φεῦ φεῦ, τίς ἢ Φρυγῶν ἢ τίς ̔ελλανίας ἀπὸ χθονὸς  ἔτεμε τὰν δακρυόεσσαν ̓ιλίῳ πεύκαν; ἔνθεν ὀλόμενον σκάφος συναρμόσας ὁ Πριαμίδας ἔπλευσε βαρβάρῳ πλάτᾳ τὰν ἐμὰν ἐφ΄ ἑστίαν, ἐπὶ τὸ δυστυχέστατον κάλλοσ, ὡς ἕλοι, γάμων ἀμῶν· ἅ τε δόλιος ἁ πολυκτόνος Κύπρις Δαναί̈δαις ἄγουσα θάνατον Πριαμίδαισ, ὦ τάλαινα συμφορᾶσ. ἁ δὲ χρυσέοις θρόνοις Διὸς ὑπαγκάλισμα σεμνὸν ̔́ηρα τὸν ὠκύπουν ἔπεμψε Μαιάδος γόνον· ὅς με χλοερὰ δρεπομέναν ἔσω πέπλων ῥόδεα πέταλα, Χαλκίοικον ὡς ̓αθάναν μόλοιμ΄, ἀναρπάσας δι΄ αἰθέρος τάνδε γαῖαν εἰς ἄνολβον ἔριν ἔριν τάλαιναν ἔθετο Πριαμίδαισιν ̔ελλάδοσ. τὸ δ΄ ἐμὸν ὄνομα παρὰ Σιμουντίοις ῥοαῖσι μαψίδιον ἔχει φάτιν.     Χορός ἔχεις μὲν ἀλγείν΄, οἶδα· σύμφορον δέ τοι  ὡς ῥᾷστα τἀναγκαῖα τοῦ βίου φέρειν.   ̔ελένη φίλαι γυναῖκεσ, τίνι πότμῳ συνεζύγην; ἆρ΄ ἡ τεκοῦσά μ΄ ἔτεκεν ἀνθρώποις τέρασ; γυνὴ γὰρ οὔθ΄ ̔ελληνὶς οὔτε βάρβαρος τεῦχος νεοσσῶν λευκὸν ἐκλοχεύεται, ἐν ᾧ με Λήδαν φασὶν ἐκ Διὸς τεκεῖν. τέρας γὰρ ὁ βίος καὶ τὰ πράγματ΄ ἐστί μου, τὰ μὲν δι΄ ̔́ηραν, τὰ δὲ τὸ κάλλος αἴτιον. εἴθ΄ ἐξαλειφθεῖσ΄ ὡς ἄγαλμ΄ αὖθις πάλιν αἴσχιον εἶδος ἔλαβον ἀντὶ τοῦ καλοῦ, καὶ τὰς τύχας μὲν τὰς κακὰς ἃς νῦν ἔχω ̔́ελληνες ἐπελάθοντο, τὰς δὲ μὴ κακὰς ἔσῳζον ὥσπερ τὰς κακὰς σῴζουσί μου. ὅστις μὲν οὖν ἐς μίαν ἀποβλέπων τύχην πρὸς θεῶν κακοῦται, βαρὺ μέν, οἰστέον δ΄ ὅμωσ· ἡμεῖς δὲ πολλαῖς συμφοραῖς ἐγκείμεθα. πρῶτον μὲν οὐκ οὖσ΄ ἄδικοσ, εἰμὶ δυσκλεήσ· καὶ τοῦτο μεῖζον τῆς ἀληθείας κακόν, ὅστις τὰ μὴ προσόντα κέκτηται κακά. ἔπειτα πατρίδος θεοί μ΄ ἀφιδρύσαντο γῆς ἐς βάρβαρ΄ ἤθη, καὶ φίλων τητωμένη δούλη καθέστηκ΄ οὖσ΄ ἐλευθέρων ἄπο· τὰ βαρβάρων γὰρ δοῦλα πάντα πλὴν ἑνόσ. ἄγκυρα δ΄ ἥ μου τὰς τύχας ὤχει μόνη, πόσιν ποθ΄ ἥξειν καί μ΄ ἀπαλλάξειν κακῶν   οὗτος τέθνηκεν, οὗτος οὐκέτ΄ ἔστι δή. μήτηρ δ΄ ὄλωλε, καὶ φονεὺς αὐτῆς ἐγώ, ἀδίκως μέν, ἀλλὰ τἄδικον τοῦτ΄ ἔστ΄ ἐμόν· ὃ δ΄ ἀγλάισμα δωμάτων ἐμοῦ τ΄ ἔφυ,  θυγάτηρ ἄνανδρος πολιὰ παρθενεύεται· τὼ τοῦ Διὸς δὲ λεγομένω Διοσκόρω οὐκ ἐστόν. ἀλλὰ πάντ΄ ἔχουσα δυστυχῆ τοῖς πράγμασιν τέθνηκα, τοῖς δ΄ ἔργοισιν οὔ. τὸ δ΄ ἔσχατον τοῦτ΄, εἰ μόλοιμεν ἐς πάτραν, κλῄθροις ἂν εἰργοίμεσθα  τὴν ὑπ΄ ̓ιλίῳ δοκοῦντες ̔ελένην Μενέλεώ μ΄ ἐλθεῖν μέτα. εἰ μὲν γὰρ ἔζη πόσισ, ἀνεγνώσθημεν ἂν ἐλθόντεσ, ἃ φανέρ΄ ἦν μόνοισ, ἐς ξύμβολα. νῦν δ΄ οὔτε τοῦτ΄ ἔστ΄ οὔτε μὴ σωθῇ ποτε.  τί δῆτ΄ ἔτι ζῶ; τίν΄ ὑπολείπομαι τύχην; γάμους ἑλομένη τῶν κακῶν ὑπαλλαγάσ, μετ΄ ἀνδρὸς οἰκεῖν βαρβάρου πρὸς πλουσίαν τράπεζαν ἵζουσ΄; ἀλλ΄ ὅταν πόσις πικρὸς ξυνῇ γυναικί, καὶ τὸ σῶμ΄ ἐστιν πικρόν. θανεῖν κράτιστον· πῶς θάνοιμ΄ ἂν οὐ καλῶσ; ἀσχήμονες μὲν ἀγχόναι μετάρσιοι, κἀν τοῖσι δούλοις δυσπρεπὲς νομίζεται· σφαγαὶ δ΄ ἔχουσιν εὐγενές τι καὶ καλόν, σμικρὸν δ΄ ὁ καιρὸς σάρκ΄ ἀπαλλάξαι βίου. ἐς γὰρ τοσοῦτον ἤλθομεν βάθος κακῶν· αἱ μὲν γὰρ ἄλλαι διὰ τὸ κάλλος εὐτυχεῖς γυναῖκεσ, ἡμᾶς δ΄ αὐτὸ τοῦτ΄ ἀπώλεσεν.   Χορός ̔ελένη, τὸν ἐλθόνθ΄, ὅστις ἐστὶν ὁ ξένοσ, μὴ πάντ΄ ἀληθῆ δοξάσῃς εἰρηκέναι.   ̔ελένη καὶ μὴν σαφῶς γ΄ ἔλεξ΄ ὀλωλέναι πόσιν.    Χορός πόλλ΄ ἂν γένοιτο καὶ διὰ ψευδῶν ἔπη.   ̔ελένη καὶ τἄμπαλίν γε τῶνδ΄ ἀληθείᾳ σαφῆ.   Χορός ἐς ξυμφορὰν γὰρ ἀντὶ τἀγαθοῦ φέρῃ.   ̔ελένη φόβος γὰρ ἐς τὸ δεῖμα περιβαλών μ΄ ἄγει.   Χορός πῶς δ΄ εὐμενείας τοισίδ΄ ἐν δόμοις ἔχεισ;   ̔ελένη πάντες φίλοι μοι πλὴν ὁ θηρεύων γάμουσ.   Χορός οἶσθ΄ οὖν ὃ δρᾶσον; μνήματος λιποῦσ΄ ἕδραν     ̔ελένη ἐς ποῖον ἕρπεις μῦθον ἢ παραίνεσιν;   Χορός ἐλθοῦσ΄ ἐς οἴκουσ, ἣ τὰ πάντ΄ ἐπίσταται, τῆς ποντίας Νηρῇδος ἐκγόνου κόρησ, πυθοῦ πόσιν σὸν Θεονόησ, εἴτ΄ ἔστ΄ ἔτι εἴτ΄ ἐκλέλοιπε φέγγοσ· ἐκμαθοῦσα δ΄ εὖ πρὸς τὰς τύχας τὸ χάρμα τοὺς γόους τ΄ ἔχε. πρὶν δ΄ οὐδὲν ὀρθῶς εἰδέναι, τί σοι πλέον λυπουμένῃ γένοιτ΄ ἄν; ἀλλ΄ ἐμοὶ πιθοῦ· τάφον λιποῦσα τόνδε σύμμειξον κόρῃ· ὅθενπερ εἴσῃ πάντα τἀληθῆ μαθεῖν ἔχουσ΄ ἐν οἴκοις τοῖσδε, τί βλέπεις πρόσω; θέλω δὲ κἀγὼ σοὶ συνεισελθεῖν δόμους καὶ συμπυθέσθαι παρθένου θεσπίσματα· γυναῖκα γὰρ δὴ συμπονεῖν γυναικὶ χρή.     ̔ελένη φίλαι, λόγους ἐδεξάμαν· βᾶτε βᾶτε δ΄ ἐς δόμουσ, ἀγῶνας ἐντὸς οἴκων ὡς πύθησθε τοὺς ἐμούσ.   Χορός θέλουσαν οὐ μόλις καλεῖσ.   ̔ελένη ἰὼ μέλεος ἁμέρα. τίν΄ ἄρα τάλαινα τίνα δακρυό-  εντα λόγον ἀκούσομαι;   Χορός μὴ πρόμαντις ἀλγέων προλάμβαν΄, ὦ φίλα, γόουσ.   ̔ελένη τί μοι πόσις μέλεος ἔτλα; πότερα δέρκεται φάος τέθριππά θ΄ ἁλίου κέλευθά τ΄ ἀστέρων, ἢ ΄ν νέκυσι κατὰ χθονὸς τὰν χρόνιον ἔχει τύχαν;   Χορός ἐς τὸ φέρτερον τίθει τὸ μέλλον, ὅ τι γενήσεται.   ̔ελένη σὲ γὰρ ἐκάλεσα, σὲ δὲ κατόμοσα, τὸν ὑδρόεντι δόνακι χλωρὸν Εὐρώταν, θανόντος εἰ βάξις ἔτυμος ἀνδρὸς ἅδε μοι  τί τάδ΄ ἀσύνετα;    φόνιον αἰώρημα διὰ δέρης ὀρέξομαι, ἢ ξιφοκτόνον δίωγμα λαιμορρύτου σφαγᾶς αὐτοσίδαρον ἔσω πελάσω διὰ σαρκὸς ἅμιλλαν, θῦμα τριζύγοις θεαῖσι τῷ τε σήραγγας ̓ιδαί ας ἐνίζοντι Πριαμί δᾳ ποτ΄ ἀμφὶ βουστάθμουσ.   Χορός ἄλλοσ΄ ἀποτροπὰ κακῶν γένοιτο, τὸ δὲ σὸν εὐτυχέσ.    ̔ελένη ἰὼ Τροία τάλαινα, δι΄ ἔργ΄ ἄνεργ΄ ὄλλυσαι μέλεά τ΄ ἔτλασ· τὰ δ΄ ἐμὰ δῶρα Κύπριδος ἔτεκε πολὺ μὲν αἷμα, πολὺ δὲ δάκρυον· ἄχεά τ΄ ἄχεσι, δάκρυα δάκρυσιν ἔλαβε, πάθεα. . . . ματέρες τε παῖδας ὄλεσαν, ἀπὸ δὲ παρθένοι κόμας ἔθεντο σύγγονοι νεκρῶν Σκαμάνδριον ἀμφὶ Φρύγιον οἶδμα. βοὰν βοὰν δ΄ ̔ελλὰς κελάδησε κἀνοτότυξεν, ἐπὶ δὲ κρατὶ χέρας ἔθηκεν, ὄνυχι δ΄ ἁπαλόχροα γένυν δεῦσε φονίαισι πλαγαῖσ.  ὦ μάκαρ ̓αρκαδίᾳ ποτὲ παρθένε Καλλιστοῖ, Διὸς ἃ λεχέων ἐπέβας τετραβάμοσι γυίοισ, ὡς πολὺ ματρὸς ἐμᾶς ἔλαχες πλέον, ἁ μορφᾷ θηρῶν λαχνογυίων   ὄμματι λάβρῷ σχῆμα λεαίνης   ἐξαλλάξασ΄ ἄχθεα λύπησ· ἅν τέ ποτ΄ ̓́αρτεμις ἐξεχορεύσατο χρυσοκέρατ΄ ἔλαφον Μέροπος Τιτανίδα κούραν καλλοσύνας ἕνεκεν· τὸ δ΄ ἐμὸν δέμας ὤλεσεν ὤλεσε πέργαμα Δαρδανίας ὀλομένους τ΄ ̓αχαιούσ.      Μενελέως ὦ τὰς τεθρίππους Οἰνομάῳ Πῖσαν κάτα Πέλοψ ἁμίλλας ἐξαμιλληθείς ποτε, εἴθ΄ ὤφελες τόθ΄, ἡνίκ΄ ἔρανον εἰς θεοὺς πεισθεὶς ἐποίεισ, ἐν θεοῖς λιπεῖν βίον, πρὶν τὸν ἐμὸν ̓ατρέα πατέρα γεννῆσαί ποτε, ὃς ἐξέφυσεν ̓αερόπης λέκτρων ἄπο ̓αγαμέμνον΄ ἐμέ τε Μενέλεων, κλεινὸν ζυγόν· πλεῖστον γὰρ οἶμαι  καὶ τόδ΄ οὐ κόμπῳ λέγω   στράτευμα κώπῃ διορίσαι Τροίαν ἔπι, τύραννος οὐδὲν πρὸς βίαν στρατηλατῶν, ἑκοῦσι δ΄ ἄρξας ̔ελλάδος νεανίαισ. καὶ τοὺς μὲν οὐκέτ΄ ὄντας ἀριθμῆσαι πάρα, τοὺς δ΄ ἐκ θαλάσσης ἀσμένους πεφευγότασ, νεκρῶν φέροντας ὀνόματ΄ εἰς οἴκους πάλιν. ἐγὼ δ΄ ἐπ΄ οἶδμα πόντιον γλαυκῆς ἁλὸς τλήμων ἀλῶμαι χρόνον ὅσονπερ ̓ιλίου πύργους ἔπερσα, κἀς πάτραν χρῄζων μολεῖν οὐκ ἀξιοῦμαι τοῦδε πρὸς θεῶν τυχεῖν. Λιβύης τ΄ ἐρήμους ἀξένους τ΄ ἐπιδρομὰς πέπλευκα πάσασ· χὥταν ἐγγὺς ὦ πάτρασ, πάλιν μ΄ ἀπωθεῖ πνεῦμα, κοὔποτ΄ οὔριον ἐσῆλθε λαῖφος ὥστε μ΄ ἐς πάτραν μολεῖν. καὶ νῦν τάλας ναυαγὸς ἀπολέσας φίλους ἐξέπεσον ἐς γῆν τήνδε· ναῦς δὲ πρὸς πέτρας πολλοὺς ἀριθμοὺς ἄγνυται ναυαγίων. τρόπις δ΄ ἐλείφθη ποικίλων ἁρμοσμάτων, ἐφ΄ ἧς ἐσώθην μόλις ἀνελπίστῳ τύχῃ ̔ελένη τε, Τροίας ἣν ἀποσπάσας ἔχω.  ὄνομα δὲ χώρας ἥτις ἥδε καὶ λεὼς οὐκ οἶδα· ὄχλον γὰρ ἐσπεσεῖν ᾐσχυνόμην ὥσθ΄ ἱστορῆσαι, τὰς ἐμὰς δυσχλαινίας κρύπτων ὑπ΄ αἰδοῦς τῆς τύχησ. ὅταν δ΄ ἀνὴρ πράξῃ κακῶς ὑψηλόσ, εἰς ἀηθίαν πίπτει κακίω τοῦ πάλαι δυσδαίμονοσ. χρεία δὲ τείρει μ΄· οὔτε γὰρ σῖτος πάρα οὔτ΄ ἀμφὶ χρῶτ΄ ἐσθῆτεσ· αὐτὰ δ΄ εἰκάσαι πάρεστι ναὸς ἐκβόλοις ἃ ἀμπίσχομαι. πέπλους δὲ τοὺς πρὶν λαμπρά τ΄ ἀμφιβλήματα χλιδάς τε πόντος ἥρπασ΄· ἐν δ΄ ἄντρου μυχοῖς κρύψας γυναῖκα τὴν κακῶν πάντων ἐμοὶ ἄρξασαν ἥκω τούς τε περιλελειμμένους φίλων φυλάσσειν τἄμ΄ ἀναγκάσας λέχη. μόνος δὲ νοστῶ, τοῖς ἐκεῖ ζητῶν φίλοις τὰ πρόσφορ΄ ἤν πως ἐξερευνήσας λάβω. ἰδὼν δὲ δῶμα περιφερὲς θριγκοῖς τόδε πύλας τε σεμνὰς ἀνδρὸς ὀλβίου τινόσ, προσῆλθον· ἐλπὶς δ΄ ἔκ γε πλουσίων δόμων λαβεῖν τι ναύταισ· ἐκ δὲ μὴ ἐχόντων βίον   οὐδ΄ εἰ θέλοιεν, ὠφελεῖν ἔχοιεν ἄν. ὠή· τίς ἂν πυλωρὸς ἐκ δόμων μόλοι, ὅστις διαγγείλειε τἄμ΄ ἔσω κακά;    Γραῦς τίς πρὸς πύλαισιν; οὐκ ἀπαλλάξῃ δόμων καὶ μὴ πρὸς αὐλείοισιν ἑστηκὼς πύλαις ὄχλον παρέξεις δεσπόταισ; ἢ κατθανῇ ̔́ελλην πεφυκώσ, οἷσιν οὐκ ἐπιστροφαί.    Μενελέως ὦ γραῖα, ταὐτὰ ταῦτ΄ ἔπη κἄλλως λέγειν ἔξεστι, πείσομαι γάρ· ἀλλ΄ ἄνες λόγον.   Γραῦς ἄπελθ΄· ἐμοὶ γὰρ τοῦτο πρόσκειται, ξένε, μηδένα πελάζειν τοισίδ΄ ̔ελλήνων δόμοισ.   Μενελέως ἆ· μὴ προσείλει χεῖρα μηδ΄ ὤθει βίᾳ.   Γραῦς πείθῃ γὰρ οὐδὲν ὧν λέγω, σὺ δ΄ αἴτιοσ.   Μενελέως ἄγγειλον εἴσω δεσπόταισι τοῖσι σοῖσ. . . .   Γραῦς πικρῶς ἄρ΄ οἶμαί γ΄ ἀγγελεῖν τοὺς σοὺς λόγουσ.   Μενελέως ναυαγὸς ἥκω ξένοσ, ἀσύλητον γένοσ.   Γραῦς οἶκον πρὸς ἄλλον νύν τιν΄ ἀντὶ τοῦδ΄ ἴθι.   Μενελέως οὔκ, ἀλλ΄ ἔσω πάρειμι· καὶ σύ μοι πιθοῦ.   Γραῦς ὀχληρὸς ἴσθ΄ ὤν· καὶ τάχ΄ ὠσθήσῃ βίᾳ.   Μενελέως αἰαῖ· τὰ κλεινὰ ποῦ ΄στί μοι στρατεύματα;   Γραῦς οὐκοῦν ἐκεῖ που σεμνὸς ἦσθ΄, οὐκ ἐνθάδε.   Μενελέως ὦ δαῖμον, ὡς ἀνάξι΄ ἠτιμώμεθα.   Γραῦς τί βλέφαρα τέγγεις δάκρυσι; πρὸς τίν΄ οἰκτρὸς εἶ;   Μενελέως πρὸς τὰς πάροιθεν συμφορὰς εὐδαίμονασ.   Γραῦς οὔκουν ἀπελθὼν δάκρυα σοῖς δώσεις φίλοισ;   Μενελέως τίς δ΄ ἥδε χώρα; τοῦ δὲ βασίλειοι δόμοι;   Γραῦς Πρωτεὺς τάδ΄ οἰκεῖ δώματ΄, Αἴγυπτος δὲ γῆ.   Μενελέως Αἴγυπτοσ; ὦ δύστηνοσ, οἷ πέπλευκ΄ ἄρα.   Γραῦς τί δὴ τὸ Νείλου μεμπτόν ἐστί σοι γάνοσ;   Μενελέως οὐ τοῦτ΄ ἐμέμφθην· τὰς ἐμὰς στένω τύχασ.   Γραῦς πολλοὶ κακῶς πράσσουσιν, οὐ σὺ δὴ μόνοσ.   Μενελέως ἔστ΄ οὖν ἐν οἴκοις ὅντιν΄ ὀνομάζεις ἄναξ;    Γραῦς τόδ΄ ἐστὶν αὐτοῦ μνῆμα, παῖς δ΄ ἄρχει χθονόσ.   Μενελέως ποῦ δῆτ΄ ἂν εἴη; πότερον ἐκτὸς ἢ ΄ν δόμοισ;   Γραῦς οὐκ ἔνδον· ̔́ελλησιν δὲ πολεμιώτατοσ.   Μενελέως τίν΄ αἰτίαν σχὼν ἧς ἐπηυρόμην ἐγώ;   Γραῦς ̔ελένη κατ΄ οἴκους ἐστὶ τούσδ΄ ἡ τοῦ Διόσ.   Μενελέως πῶς φῄσ; τίν΄ εἶπας μῦθον; αὖθίς μοι φράσον.   Γραῦς ἡ Τυνδαρὶς παῖσ, ἣ κατὰ Σπάρτην ποτ΄ ἦν.   Μενελέως πόθεν μολοῦσα; τίνα τὸ πρᾶγμ΄ ἔχει λόγον;   Γραῦς Λακεδαίμονος γῆς δεῦρο νοστήσασ΄ ἄπο.   Μενελέως πότε; οὔ τί που λελῄσμεθ΄ ἐξ ἄντρων λέχοσ;    Γραῦς πρὶν τοὺς ̓αχαιούσ, ὦ ξέν΄, ἐς Τροίαν μολεῖν. ἀλλ΄ ἕρπ΄ ἀπ΄ οἴκων· ἔστι γάρ τις ἐν δόμοις τύχη, τύραννος ᾗ ταράσσεται δόμοσ. καιρὸν γὰρ οὐδέν΄ ἦλθεσ· ἢν δὲ δεσπότης λάβῃ σε, θάνατος ξένιά σοι γενήσεται. εὔνους γάρ εἰμ΄ ̔́ελλησιν, οὐχ ὅσον πικροὺς λόγους ἔδωκα δεσπότην φοβουμένη.   Μενελέως τί φῶ; τί λέξω; συμφορὰς γὰρ ἀθλίας ἐκ τῶν πάροιθεν τὰς παρεστώσας κλύω, εἰ τὴν μὲν αἱρεθεῖσαν ἐκ Τροίας ἄγων ἥκω δάμαρτα καὶ κατ΄ ἄντρα σῴζεται, ὄνομα δὲ ταὐτὸν τῆς ἐμῆς ἔχουσά τις δάμαρτος ἄλλη τοισίδ΄ ἐνναίει δόμοισ. Διὸς δ΄ ἔλεξε παῖδά νιν πεφυκέναι. ἀλλ΄ ἦ τις ἔστι Ζηνὸς ὄνομ΄ ἔχων ἀνὴρ Νείλου παρ΄ ὄχθασ; εἷς γὰρ ὅ γε κατ΄ οὐρανόν. Σπάρτη δὲ ποῦ γῆς ἐστι πλὴν ἵνα ῥοαὶ τοῦ καλλιδόνακός εἰσιν Εὐρώτα μόνον;  ἁπλοῦν δὲ Τυνδάρειον ὄνομα κλῄζεται. Λακεδαίμονος δὲ γαῖα τίς ξυνώνυμος Τροίας τε; ἐγὼ μὲν οὐκ ἔχω τί χρὴ λέγειν. πολλοὶ γάρ, ὡς εἴξασιν, ἐν πολλῇ χθονὶ ὀνόματα ταὔτ΄ ἔχουσι καὶ πόλις πόλει γυνὴ γυναικί τ΄· οὐδὲν οὖν θαυμαστέον. οὐδ΄ αὖ τὸ δεινὸν προσπόλου φευξούμεθα· ἀνὴρ γὰρ οὐδεὶς ὧδε βάρβαρος φρένασ, ὃς ὄνομ΄ ἀκούσας τοὐμὸν οὐ δώσει βοράν. κλεινὸν τὸ Τροίας πῦρ ἐγώ θ΄ ὃς ἧψά νιν, Μενέλαοσ, οὐκ ἄγνωστος ἐν πάσῃ χθονί. δόμων ἄνακτα προσμενῶ· δισσὰς δέ μοι ἔχει φυλάξεισ· ἢν μὲν ὠμόφρων τις ᾖ, κρύψας ἐμαυτὸν εἶμι πρὸς ναυάγια· ἢν δ΄ ἐνδιδῷ τι μαλθακόν, τὰ πρόσφορα τῆς νῦν παρούσης συμφορᾶς αἰτήσομαι. κακῶν μὲν ἡμῖν ἔσχατον τοῖς ἀθλίοισ, ἄλλους τυράννους αὐτὸν ὄντα βασιλέα βίον προσαιτεῖν· ἀλλ΄ ἀναγκαίως ἔχει. λόγος γάρ ἐστιν οὐκ ἐμόσ, σοφὸν δ΄ ἔποσ, δεινῆς ἀνάγκης οὐδὲν ἰσχύειν πλέον.     Χορός ἤκουσα τᾶς θεσπιῳδοῦ κόρασ, ἃ χρῄζουσ΄ ἐφάνη τυράννοις δόμοισ, ὡς Μενέλαος οὔ πω μελαμφαὲς οἴχεται δι΄ ἔρεβος χθονὶ κρυφθείσ,  ἀλλ΄ ἔτι κατ΄ οἶδμ΄ ἅλιον τρυχόμενος οὔπω λιμένων ψαύσειεν πατρίας γᾶσ, ἀλατείᾳ βιότου ταλαίφρων, ἄφιλος φίλων, παντοδαπᾶς  ἐπὶ γᾶς  πόδα χριμπτόμενος εἰναλίῳ κώπᾳ Τρῳάδος ἐκ γᾶσ.     ̔ελένη ἥδ΄ αὖ τάφου τοῦδ΄ εἰς ἕδρας ἐγὼ πάλιν στείχω, μαθοῦσα Θεονόης φίλους λόγουσ, ἣ πάντ΄ ἀληθῶς οἶδε· φησὶ δ΄ ἐν φάει πόσιν τὸν ἁμὸν ζῶντα φέγγος εἰσορᾶν, πορθμοὺς δ΄ ἀλᾶσθαι μυρίους πεπλωκότα ἐκεῖσε κἀκεῖσ΄ οὐδ΄ ἀγύμναστον πλάνοισ, ἥξειν <δ΄> ὅταν δὴ πημάτων λάβῃ τέλοσ. ἓν δ΄ οὐκ ἔλεξεν, εἰ μολὼν σωθήσεται. ἐγὼ δ΄ ἀπέστην τοῦτ΄ ἐρωτῆσαι σαφῶσ, ἡσθεῖσ΄ ἐπεί νιν εἶπέ μοι σεσῳσμένον. ἐγγὺς δέ νίν που τῆσδ΄ ἔφασκ΄ εἶναι χθονόσ, ναυαγὸν ἐκπεσόντα σὺν παύροις φίλοισ. ὤμοι, πόθ΄ ἥξεισ; ὡς ποθεινὸς ἂν μόλοισ. ἔα, τίς οὗτοσ; οὔ τί που κρυπτεύομαι Πρωτέως ἀσέπτου παιδὸς ἐκ βουλευμάτων; οὐχ ὡς δρομαία πῶλος ἢ Βάκχη θεοῦ τάφῳ ξυνάψω κῶλον; ἄγριος δέ τις μορφὴν ὅδ΄ ἐστίν, ὅς με θηρᾶται λαβεῖν.   Μενελέως σὲ τὴν ὄρεγμα δεινὸν ἡμιλλημένην τύμβου ΄πὶ κρηπῖδ΄ ἐμπύρους τ΄ ὀρθοστάτασ,  μεῖνον· τί φεύγεισ; ὡς δέμας δείξασα σὸν ἔκπληξιν ἡμῖν ἀφασίαν τε προστίθησ.   ̔ελένη ἀδικούμεθ΄, ὦ γυναῖκεσ· εἰργόμεσθα γὰρ τάφου πρὸς ἀνδρὸς τοῦδε, καί μ΄ ἑλὼν θέλει δοῦναι τυράννοις ὧν ἐφεύγομεν γάμουσ.   Μενελέως οὐ κλῶπές ἐσμεν, οὐχ ὑπηρέται κακῶν.   ̔ελένη καὶ μὴν στολήν γ΄ ἄμορφον ἀμφὶ σῶμ΄ ἔχεισ.   Μενελέως στῆσον, φόβου μεθεῖσα, λαιψηρὸν πόδα.   ̔ελένη ἵστημ΄, ἐπεί γε τοῦδ΄ ἐφάπτομαι τόπου.   Μενελέως τίς εἶ; τίν΄ ὄψιν σήν, γύναι, προσδέρκομαι;   ̔ελένη σὺ δ΄ εἶ τίσ; αὑτὸς γὰρ σὲ κἄμ΄ ἔχει λόγοσ.   Μενελέως οὐπώποτ΄ εἶδον προσφερέστερον δέμασ.   ̔ελένη ὦ θεοί· θεὸς γὰρ καὶ τὸ γιγνώσκειν φίλουσ.   <Μενελέως ̔ελληνὶς εἶ τις ἢ ἐπιχωρία γυνή;>   ̔ελένη ̔ελληνίσ· ἀλλὰ καὶ τὸ σὸν θέλω μαθεῖν.   Μενελέως ̔ελένῃ σ΄ ὁμοίαν δὴ μάλιστ΄ εἶδον, γύναι.   ̔ελένη ἐγὼ δὲ Μενέλεῴ γε σέ· οὐδ΄ ἔχω τί φῶ.   Μενελέως ἔγνως γὰρ ὀρθῶς ἄνδρα δυστυχέστατον.    ̔ελένη ὦ χρόνιος ἐλθὼν σῆς δάμαρτος ἐς χέρασ.   Μενελέως ποίας δάμαρτοσ; μὴ θίγῃς ἐμῶν πέπλων.   ̔ελένη ἥν σοι δίδωσι Τυνδάρεωσ, ἐμὸς πατήρ.   Μενελέως ὦ φωσφόρ΄ ̔εκάτη, πέμπε φάσματ΄ εὐμενῆ.   ̔ελένη οὐ νυκτίφαντον πρόπολον ̓ενοδίας μ΄ ὁρᾷσ.   Μενελέως οὐ μὴν γυναικῶν γ΄ εἷς δυοῖν ἔφυν πόσισ.   ̔ελένη ποίων δὲ λέκτρων δεσπότης ἄλλων ἔφυσ;   Μενελέως ἣν ἄντρα κεύθει κἀκ Φρυγῶν κομίζομαι.   ̔ελένη οὐκ ἔστιν ἄλλη σή τις ἀντ΄ ἐμοῦ γυνή.    Μενελέως οὔ που φρονῶ μὲν εὖ, τὸ δ΄ ὄμμα μου νοσεῖ;   ̔ελένη οὐ γάρ με λεύσσων σὴν δάμαρθ΄ ὁρᾶν δοκεῖσ;   Μενελέως τὸ σῶμ΄ ὅμοιον, τὸ δὲ σαφές μ΄ ἀποστερεῖ.   ̔ελένη σκέψαι· τί σοὐνδεῖ; τίς δὲ σοῦ σοφώτεροσ;   Μενελέως ἔοικασ· οὔτοι τοῦτό γ΄ ἐξαρνήσομαι.   ̔ελένη τίς οὖν διδάξει σ΄ ἄλλος ἢ τὰ σ΄ ὄμματα;   Μενελέως ἐκεῖ νοσοῦμεν, ὅτι δάμαρτ΄ ἄλλην ἔχω.   ̔ελένη οὐκ ἦλθον ἐς γῆν Τρῳάδ΄, ἀλλ΄ εἴδωλον ἦν.   Μενελέως καὶ τίς βλέποντα σώματ΄ ἐξεργάζεται;   ̔ελένη αἰθήρ, ὅθεν σὺ θεοπόνητ΄ ἔχεις λέχη.   Μενελέως τίνος πλάσαντος θεῶν; ἄελπτα γὰρ λέγεισ.   ̔ελένη ̔́ηρασ, διάλλαγμ΄, ὡς Πάρις με μὴ λάβοι.   Μενελέως πῶς οὖν ἂν ἐνθάδ΄ ἦσθά <τ΄> ἐν Τροίᾳ θ΄ ἅμα;   ̔ελένη τοὔνομα γένοιτ΄ ἂν πολλαχοῦ, τὸ σῶμα δ΄ οὔ.   Μενελέως μέθες με, λύπης ἅλις ἔχων ἐλήλυθα.   ̔ελένη λείψεις γὰρ ἡμᾶσ, τὰ δὲ κέν΄ ἐξάξεις λέχη;   Μενελέως καὶ χαῖρέ γ΄, ̔ελένῃ προσφερὴς ὁθούνεκ΄ εἶ.   ̔ελένη ἀπωλόμην· λαβοῦσά σ΄ οὐχ ἕξω πόσιν.   Μενελέως τοὐκεῖ με μέγεθος τῶν πόνων πείθει, σὺ δ΄ οὔ.   ̔ελένη οἲ ἐγώ· τίς ἡμῶν ἐγένετ΄ ἀθλιωτέρα; οἱ φίλτατοι λείπουσί μ΄ οὐδ΄ ἀφίξομαι ̔́ελληνας οὐδὲ πατρίδα τὴν ἐμήν ποτε.    ̓́αγγελος Μενέλαε, μαστεύων σε κιγχάνω μόλις πᾶσαν πλανηθεὶς τήνδε βάρβαρον χθόνα, πεμφθεὶς ἑταίρων τῶν λελειμμένων ὕπο.    Μενελέως τί δ΄ ἔστιν; οὔ που βαρβάρων συλᾶσθ΄ ὕπο;   ̓́αγγελος θαῦμ΄ ἔστ΄, ἔλασσον τοὔνομ΄ ἢ τὸ πρᾶγμ΄ ἔχον.   Μενελέως λέγ΄· ὡς φέρεις τι τῇδε τῇ σπουδῇ νέον.   ̓́αγγελος λέγω πόνους σε μυρίους τλῆναι μάτην.   Μενελέως παλαιὰ θρηνεῖς πήματ΄· ἀγγέλλεις δὲ τί;   ̓́αγγελος βέβηκεν ἄλοχος σὴ πρὸς αἰθέρος πτυχὰς ἀρθεῖσ΄ ἄφαντοσ· οὐρανῷ δὲ κρύπτεται λιποῦσα σεμνὸν ἄντρον οὗ σφ΄ ἐσῴζομεν, τοσόνδε λέξασ΄· ̓͂ω ταλαίπωροι Φρύγες πάντες τ΄ ̓αχαιοί, δι΄ ἔμ΄ ἐπὶ Σκαμανδρίοις ἀκταῖσιν ̔́ηρας μηχαναῖς ἐθνῄσκετε, δοκοῦντες ̔ελένην οὐκ ἔχοντ΄ ἔχειν Πάριν. ἐγὼ δ΄, ἐπειδὴ χρόνον ἔμειν΄ ὅσον με χρῆν, τὸ μόρσιμον σῴσασα, πατέρ΄ ἐς οὐρανὸν ἄπειμι· φήμας δ΄ ἡ τάλαινα Τυνδαρὶς ἄλλως κακὰς ἤκουσεν οὐδὲν αἰτία. ὦ χαῖρε, Λήδας θύγατερ, ἐνθάδ΄ ἦσθ΄ ἄρα; ἐγὼ δέ σ΄ ἄστρων ὡς βεβηκυῖαν μυχοὺς ἤγγελλον εἰδὼς οὐδὲν ὡς ὑπόπτερον δέμας φοροίησ. οὐκ ἐῶ σε κερτομεῖν ἡμᾶς τόδ΄ αὖθισ, ὡς ἄδην ἐν ̓ιλίῳ πόνους παρεῖχες σῷ πόσει καὶ συμμάχοισ.   Μενελέως τοῦτ΄ ἔστ΄ ἐκεῖνο· ξυμβεβᾶσιν οἱ λόγοι οἱ τῆσδ΄ ἀληθεῖσ. ὦ ποθεινὸς ἡμέρα, ἥ σ΄ εἰς ἐμὰς ἔδωκεν ὠλένας λαβεῖν.    ̔ελένη ὦ φίλτατ΄ ἀνδρῶν Μενέλεωσ, ὁ μὲν χρόνος παλαιόσ, ἡ δὲ τέρψις ἀρτίως πάρα.  ἔλαβον ἀσμένα πόσιν ἐμόν, φίλαι,  περί τ΄ ἐπέτασα χέρα φίλιον ἐν μακρᾷ φλογὶ φαεσφόρῳ.   Μενελέως κἀγὼ σέ· πολλοὺς δ΄ ἐν μέσῳ λόγους ἔχων οὐκ οἶδ΄ ὁποίου πρῶτον ἄρξωμαι τὰ νῦν.    ̔ελένη γέγηθα, κρατὶ δ΄ ὀρθίους ἐθείρας ἀνεπτέρωκα καὶ δάκρυ σταλάσσω, περὶ δὲ γυῖα χέρας ἔβαλον, ἡδονάν, ὦ πόσισ, ὡς λάβω.    Μενελέως ὦ φιλτάτη πρόσοψισ, οὐκ ἐμέμφθην· ἔχω τὰ τῆς Διός τε λέκτρα Λήδας θ΄, ἃν ὑπὸ λαμπάδων κόροι λεύκιπποι ξυνομαίμονες ὤλβισαν ὤλβισαν τὸ πρόσθεν, ἐκ δόμων δὲ νοσφίσας σ΄ ἐμοῦ πρὸς ἄλλαν ἐλαύνει θεὸς συμφορὰν τᾶσδε κρείσσω. τὸ κακὸν δ΄ ἀγαθὸν σέ τε κἀμὲ συνάγαγε, πόσιν χρόνιον, ἀλλ΄ ὅμως ὀναίμαν τύχασ.   Χορός ὄναιο δῆτα. ταὐτὰ δὴ ξυνεύχομαι· δυοῖν γὰρ ὄντοιν οὐχ ὃ μὲν τλήμων, ὃ δ΄ οὔ.   ̔ελένη φίλαι φίλαι, τὰ πάρος οὐκέτι στένομεν οὐδ΄ ἀλγῶ. πόσιν ἐμὸν ἔχομεν ἔχομεν, ὃν ἔμενον  ἔμενον ἐκ Τροίας πολυετῆ μολεῖν.   Μενελέως ἔχεισ, ἐγώ τε σέ· ἡλίους δὲ μυρίους μόλις διελθὼν ᾐσθόμην τὰ τῆς θεοῦ. ἐμὰ δὲ χαρμονὰ δάκρυα· πλέον ἔχει χάριτος ἢ λύπασ.   ̔ελένη τί φῶ; τίς ἂν τάδ΄ ἤλπισεν βροτῶν ποτε; ἀδόκητον ἔχω σε πρὸς στέρνοισ.   Μενελέως κἀγὼ σὲ τὴν δοκοῦσαν ̓ιδαίαν πόλιν μολεῖν ̓ιλίου τε μελέους πύργουσ. πρὸς θεῶν, δόμων πῶς τῶν ἐμῶν ἀπεστάλησ;   ̔ελένη ἒ ἔ· πικρὰς ἐς ἀρχὰς βαίνεισ, ἒ ἔ· πικρὰν δ΄ ἐρευνᾷς φάτιν.   Μενελέως λέγ΄· ὡς ἀκουστὰ πάντα δῶρα δαιμόνων.   ̔ελένη ἀπέπτυσα μὲν λόγον, οἷον οἷον ἐσοίσομαι.   Μενελέως ὅμως δὲ λέξον· ἡδύ τοι μόχθων κλύειν.    ̔ελένη οὐκ ἐπὶ βαρβάρου λέκτρα νεανία πετομένας κώπασ, πετομένου δ΄ ἔρωτος ἀδίκων γάμων . .   Μενελέως τίς <γάρ> σε δαίμων ἢ πότμος συλᾷ πάτρασ;   ̔ελένη ὁ Διὸς ὁ Διόσ, ὦ πόσι, παῖς μ΄ . . . ἐπέλασεν Νείλῳ.   Μενελέως θαυμαστά· τοῦ πέμψαντοσ; ὦ δεινοὶ λόγοι.   ̔ελένη κατεδάκρυσα καὶ βλέφαρον ὑγραίνω δάκρυσιν· ἁ Διός μ΄ ἄλοχος ὤλεσεν.   Μενελέως ̔́ηρα; τί νῷν χρῄζουσα προσθεῖναι κακόν;   ̔ελένη ὤμοι ἐμῶν δεινῶν, λουτρῶν καὶ κρηνῶν, ἵνα θεαὶ μορφὰν  ἐφαίδρυναν, ἔνθεν ἔμολεν κρίσισ.   Μενελέως τὰ δ΄ ἐς κρίσιν σοι τῶνδ΄ ἔθηχ΄ ̔́ηρα κακῶν  ;   ̔ελένη Πάριν ὡς ἀφέλοιτο    Μενελέως πῶσ; αὔδα.   ̔ελένη Κύπρις ᾧ μ΄ ἐπένευσεν    Μενελέως ὦ τλᾶμον.   ̔ελένη τλάμων, τλάμων· ὧδ΄ ἐπέλασ΄ Αἰγύπτῳ.   Μενελέως εἶτ΄ ἀντέδωκ΄ εἴδωλον, ὡς σέθεν κλύω.   ̔ελένη τὰ δὲ <σὰ> κατὰ μέλαθρα πάθεα πάθεα, μᾶ- τερ, οἲ ΄γώ.   Μενελέως τί φῄσ;   ̔ελένη οὐκ ἔστι μάτηρ· ἀγχόνιον δὲ βρόχον δι΄ ἐμὰν κατεδήσατο δυσγάμου αἰσχύναν.   Μενελέως ὤμοι· θυγατρὸς δ΄ ̔ερμιόνης ἔστιν βίοσ;   ̔ελένη ἄγαμος ἄτεκνοσ, ὦ πόσι, καταστένει γάμον ἄγαμον <ἐμόν>.   Μενελέως ὦ πᾶν κατ΄ ἄκρας δῶμ΄ ἐμὸν πέρσας Πάρισ, τάδε καὶ σὲ διώλεσε μυριάδας τε χαλκεόπλων Δαναῶν.   ̔ελένη ἐμὲ δὲ πατρίδος ἄπο κακόποτμον ἀραίαν ἔβαλε θεὸς ἀπό <τε> πόλεος ἀπό τε σέθεν, ὅτε μέλαθρα λέχεά τ΄ ἔλιπον  οὐ λιποῦσ΄ ἐπ΄ αἰσχροῖς γάμοισ.     Χορός εἰ καὶ τὰ λοιπὰ τῆς τύχης εὐδαίμονος τύχοιτε, πρὸς τὰ πρόσθεν ἀρκέσειεν ἄν.   ̓́αγγελος Μενέλαε, κἀμοὶ πρόσδοτον τῆς ἡδονῆσ,  ἣν μανθάνω μὲν καὐτόσ, οὐ σαφῶς δ΄ ἔχω.   Μενελέως ἀλλ΄, ὦ γεραιέ, καὶ σὺ κοινώνει λόγων.   ̓́αγγελος οὐχ ἥδε μόχθων τῶν ἐν ̓ιλίῳ βραβεύσ;   Μενελέως οὐχ ἥδε, πρὸς θεῶν δ΄ ἦμεν ἠπατημένοι, νεφέλης ἄγαλμ΄ ἔχοντες ἐν χεροῖν λυγρόν.   ̓́αγγελος τί φῄσ; νεφέλης ἄρ΄ ἄλλως εἴχομεν πόνους πέρι;   Μενελέως ̔́ηρας τάδ΄ ἔργα καὶ θεῶν τρισσῶν ἔρισ.   ̓́αγγελος ἡ δ΄ οὖσ΄ ἀληθῶς ἐστιν ἥδε σὴ δάμαρ;   Μενελέως αὕτη· λόγοις δ΄ ἐμοῖσι πίστευσον τάδε.   ̓́αγγελος ὦ θύγατερ, ὁ θεὸς ὡς ἔφυ τι ποικίλον καὶ δυστέκμαρτον. εὖ δέ πως πάντα στρέφει ἐκεῖσε κἀκεῖσ΄ ἀναφέρων· ὃ μὲν πονεῖ, ὃ δ΄ οὐ πονήσας αὖθις ὄλλυται κακῶσ, βέβαιον οὐδὲν τῆς ἀεὶ τύχης ἔχων. σὺ γὰρ πόσις τε σὸς πόνων μετέσχετε, σὺ μὲν λόγοισιν, ὃ δὲ δορὸς προθυμίᾳ. σπεύδων δ΄ ὅτ΄ ἔσπευδ΄ οὐδὲν εἶχε· νῦν δ΄ ἔχει αὐτόματα πράξας τἀγάθ΄ εὐτυχέστατα. οὐκ ἄρα γέροντα πατέρα καὶ Διοσκόρω ᾔσχυνασ, οὐδ΄ ἔδρασας οἷα κλῄζεται. νῦν ἀνανεοῦμαι τὸν σὸν ὑμέναιον πάλιν καὶ λαμπάδων μεμνήμεθ΄ ἃς τετραόροις ἵπποις τροχάζων παρέφερον· σὺ δ΄ ἐν δίφροις ξὺν τῷδε νύμφη δῶμ΄ ἔλειπες ὄλβιον. κακὸς γὰρ ὅστις μὴ σέβει τὰ δεσποτῶν καὶ ξυγγέγηθε καὶ συνωδίνει κακοῖσ.  ἐγὼ μὲν εἴην, κεἰ πέφυχ΄ ὅμως λάτρισ, ἐν τοῖσι γενναίοισιν ἠριθμημένος δούλοισι, τοὔνομ΄ οὐκ ἔχων ἐλεύθερον, τὸν νοῦν δέ· κρεῖσσον γὰρ τόδ΄ ἢ δυοῖν κακοῖν ἕν΄ ὄντα χρῆσθαι, τὰς φρένας τ΄ ἔχειν κακὰς ἄλλων τ΄ ἀκούειν δοῦλον ὄντα τῶν πέλασ.    Μενελέως ἄγ΄, ὦ γεραιέ, πολλὰ μὲν παρ΄ ἀσπίδα μοχθήματ΄ ἐξέπλησας ἐκπονῶν ἐμοί, καὶ νῦν μετασχὼν τῆς ἐμῆς εὐπραξίας ἄγγειλον ἐλθὼν τοῖς λελειμμένοις φίλοις τάδ΄ ὡς ἔχονθ΄ ηὕρηκας οἷ τ΄ ἐσμὲν τύχησ, μένειν τ΄ ἐπ΄ ἀκταῖς τούς τ΄ ἐμοὺς καραδοκεῖν ἀγῶνας οἳ μένουσί μ΄, ὡς ἐλπίζομεν, κεἰ τήνδε πως δυναίμεθ΄ ἐκκλέψαι χθονόσ, φρουρεῖν ὅπως ἂν εἰς ἓν ἐλθόντες τύχης ἐκ βαρβάρων σωθῶμεν, ἢν δυνώμεθα.   ̓́αγγελος ἔσται τάδ΄, ὦναξ. ἀλλά τοι τὰ μάντεων ἐσεῖδον ὡς φαῦλ΄ ἐστὶ καὶ ψευδῶν πλέα. οὐδ΄ ἦν ἄρ΄ ὑγιὲς οὐδὲν ἐμπύρου φλογὸς οὐδὲ πτερωτῶν φθέγματ΄· εὔηθες δέ τοι τὸ καὶ δοκεῖν ὄρνιθας ὠφελεῖν βροτούσ. Κάλχας γὰρ οὐκ εἶπ΄ οὐδ΄ ἐσήμηνε στρατῷ νεφέλης ὑπερθνῄσκοντας εἰσορῶν φίλους οὐδ΄ ̔́ελενοσ, ἀλλὰ πόλις ἀνηρπάσθη μάτην. εἴποις ἄν· Οὕνεχ΄ ὁ θεὸς οὐκ ἠβούλετο; τί δῆτα μαντευόμεθα; τοῖς θεοῖσι χρὴ θύοντας αἰτεῖν ἀγαθά, μαντείας δ΄ ἐᾶν·  βίου γὰρ ἄλλως δέλεαρ ηὑρέθη τόδε, κοὐδεὶς ἐπλούτησ΄ ἐμπύροισιν ἀργὸς ὤν· γνώμη δ΄ ἀρίστη μάντις ἥ τ΄ εὐβουλία.    Χορός ἐς ταὐτὸ κἀμοὶ δόξα μαντειῶν πέρι χωρεῖ γέροντι· τοὺς θεοὺς ἔχων τις ἂν φίλους ἀρίστην μαντικὴν ἔχοι δόμοισ.   ̔ελένη εἶἑν· τὰ μὲν δὴ δεῦρ΄ ἀεὶ καλῶς ἔχει. ὅπως δ΄ ἐσώθησ, ὦ τάλασ, Τροίας ἄπο, κέρδος μὲν οὐδὲν εἰδέναι, πόθος δέ τις τὰ τῶν φίλων φίλοισιν αἰσθέσθαι κακά.   Μενελέως ἦ πόλλ΄ ἀνήρου μ΄ ἑνὶ λόγῳ μιᾷ θ΄ ὁδῷ. τί σοι λέγοιμ΄ ἂν τὰς ἐν Αἰγαίῳ φθορὰς τὰ Ναυπλίου τ΄ Εὐβοικὰ πυρπολήματα Κρήτην τε Λιβύης θ΄ ἃς ἐπεστράφην πόλεισ, σκοπιάς τε Περσέωσ; οὐ γὰρ ἐμπλήσαιμί σ΄ <ἂν> μύθων, λέγων τ΄ ἄν σοι κάκ΄ ἀλγοίην ἔτι, πάσχων τ΄ ἔκαμνον· δὶς δὲ λυπηθεῖμεν ἄν.   ̔ελένη κάλλιον εἶπας ἤ σ΄ ἀνηρόμην ἐγώ. ἓν δ΄ εἰπὲ πάντα παραλιπών, πόσον χρόνον πόντου ΄πὶ νώτοις ἅλιον ἐφθείρου πλάνον;   Μενελέως ἐν ναυσὶν ὢν πρὸς τοῖσιν ἐν Τροίᾳ δέκα ἔτεσι διῆλθον ἑπτὰ περιδρομὰς ἐτῶν.   ̔ελένη φεῦ φεῦ· μακρόν γ΄ ἔλεξασ, ὦ τάλασ, χρόνον σωθεὶς δ΄ ἐκεῖθεν ἐνθάδ΄ ἦλθες ἐς σφαγάσ.   Μενελέως πῶς φῄσ; τί λέξεισ; ὥς μ΄ ἀπώλεσασ, γύναι.   ̔ελένη φεῦγ΄ ὡς τάχιστα τῆσδ΄ ἀπαλλαχθεὶς χθονόσ.  θανῇ πρὸς ἀνδρὸς οὗ τάδ΄ ἐστὶ δώματα.   Μενελέως τί χρῆμα δράσας ἄξιον τῆς συμφορᾶσ;   ̔ελένη ἥκεις ἄελπτος ἐμποδὼν ἐμοῖς γάμοισ.   Μενελέως ἦ γὰρ γαμεῖν τις τἄμ΄ ἐβουλήθη λέχη;   ̔ελένη ὕβριν θ΄ ὑβρίζειν εἰς ἔμ΄, ἣν ἔτλην ἐγώ.   Μενελέως ἰδίᾳ σθένων τις ἢ τυραννεύων χθονόσ;   ̔ελένη ὃς γῆς ἀνάσσει τῆσδε Πρωτέως γόνοσ.   Μενελέως τόδ΄ ἔστ΄ ἐκεῖν΄ αἴνιγμ΄ ὃ προσπόλου κλύω.   ̔ελένη ποίοις ἐπιστὰς βαρβάροις πυλώμασιν;   Μενελέως τοῖσδ΄, ἔνθεν ὥσπερ πτωχὸς ἐξηλαυνόμην.   ̔ελένη οὔ που προσῄτεις βίοτον; ὦ τάλαιν΄ ἐγώ.   Μενελέως τοὔργον μὲν ἦν τοῦτ΄, ὄνομα δ΄ οὐκ εἶχεν τόδε.    ̔ελένη πάντ΄ οἶσθ΄ ἄρ΄, ὡς ἔοικασ, ἀμφ΄ ἐμῶν γάμων.   Μενελέως οἶδ΄· εἰ δὲ λέκτρα διέφυγες τάδ΄ οὐκ ἔχω.   ̔ελένη ἄθικτον εὐνὴν ἴσθι σοι σεσῳσμένην.   Μενελέως τίς τοῦδε πειθώ; φίλα γάρ, εἰ σαφῆ λέγεισ.   ̔ελένη ὁρᾷς τάφου τοῦδ΄ ἀθλίους ἕδρας ἐμάσ;   Μενελέως ὁρῶ ταλαίνας στιβάδασ, ὧν τί σοὶ μέτα;   ̔ελένη ἐνταῦθα λέκτρων ἱκετεύομεν φυγάσ.   Μενελέως βωμοῦ σπανίζουσ΄ ἢ νόμοισι βαρβάροισ;   ̔ελένη ἐρρύεθ΄ ἡμᾶς τοῦτ΄ ἴσον ναοῖς θεῶν.   Μενελέως οὐδ΄ ἄρα πρὸς οἴκους ναυστολεῖν <σ΄> ἔξεστί μοι;   ̔ελένη ξίφος μένει σε μᾶλλον ἢ τοὐμὸν λέχοσ.   Μενελέως οὕτως ἂν εἴην ἀθλιώτατος βροτῶν.   ̔ελένη μή νυν καταιδοῦ, φεῦγε δ΄ ἐκ τῆσδε χθονόσ.   Μενελέως λιπών σε; Τροίαν ἐξέπερσα σὴν χάριν.   ̔ελένη κρεῖσσον γὰρ ἤ σε τἄμ΄ ἀποκτεῖναι λέχη.    Μενελέως ἄνανδρά γ΄ εἶπας ̓ιλίου τ΄ οὐκ ἄξια.   ̔ελένη οὐκ ἂν κτάνοις τύραννον, ὃ σπεύδεις ἴσωσ.   Μενελέως οὕτω σιδήρῳ τρωτὸν οὐκ ἔχει δέμασ;   ̔ελένη εἴσῃ. τὸ τολμᾶν δ΄ ἀδύνατ΄ ἀνδρὸς οὐ σοφοῦ.   Μενελέως σιγῇ παράσχω δῆτ΄ ἐμὰς δῆσαι χέρασ;   ̔ελένη ἐς ἄπορον ἥκεισ· δεῖ δὲ μηχανῆς τινοσ.   Μενελέως δρῶντας γὰρ ἢ μὴ δρῶντας ἥδιον θανεῖν.   ̔ελένη μί΄ ἔστιν ἐλπίσ, ᾗ μόνῃ σωθεῖμεν ἄν.   Μενελέως ὠνητὸς ἢ τολμητὸς ἢ λόγων ὕπο;   ̔ελένη εἰ μὴ τύραννός <σ΄> ἐκπύθοιτ΄ ἀφιγμένον.   Μενελέως ἐρεῖ δὲ τίς μ΄; οὐ γνώσεταί γ΄ ὅς εἰμ΄ ἐγώ.   ̔ελένη ἔστ΄ ἔνδον αὐτῷ ξύμμαχος θεοῖς ἴση.   Μενελέως φήμη τις οἴκων ἐν μυχοῖς ἱδρυμένη;   ̔ελένη οὔκ, ἀλλ΄ ἀδελφή· Θεονόην καλοῦσί νιν.   Μενελέως χρηστήριον μὲν τοὔνομ΄· ὅ τι δὲ δρᾷ φράσον.   ̔ελένη πάντ΄ οἶδ΄, ἐρεῖ τε συγγόνῳ παρόντα σε.   Μενελέως θνῄσκοιμεν ἄν· λαθεῖν γὰρ οὐχ οἷόν τέ μοι.   ̔ελένη ἴσως ἂν ἀναπείσαιμεν ἱκετεύοντέ νιν     Μενελέως τί χρῆμα δρᾶσαι; τίν΄ ὑπάγεις μ΄ ἐς ἐλπίδα;   ̔ελένη παρόντα γαίᾳ μὴ φράσαι σε συγγόνῳ.   Μενελέως πείσαντε δ΄ ἐκ γῆς διορίσαιμεν ἂν πόδα;   ̔ελένη κοινῇ γ΄ ἐκείνῃ ῥᾳδίωσ, λάθρᾳ δ΄ ἂν οὔ.   Μενελέως σὸν ἔργον, ὡς γυναικὶ πρόσφορον γυνή.   ̔ελένη ὡς οὐκ ἄχρωστα γόνατ΄ ἐμῶν ἕξει χερῶν.    Μενελέως φέρ΄, ἢν δὲ δὴ νῷν μὴ ἀποδέξηται λόγουσ;   ̔ελένη θανῇ· γαμοῦμαι δ΄ ἡ τάλαιν΄ ἐγὼ βίᾳ.   Μενελέως προδότις ἂν εἴησ· τὴν βίαν σκήψασ΄ ἔχεισ.    ̔ελένη ἀλλ΄ ἁγνὸν ὅρκον σὸν κάρα κατώμοσα . . .   Μενελέως τί φῄσ; θανεῖσθαι; κοὔποτ΄ ἀλλάξεις λέχη;   ̔ελένη ταὐτῷ ξίφει γε· κείσομαι δὲ σοῦ πέλασ.   Μενελέως ἐπὶ τοῖσδε τοίνυν δεξιᾶς ἐμῆς θίγε.   ̔ελένη ψαύω, θανόντος σοῦ τόδ΄ ἐκλείψειν φάοσ.   Μενελέως κἀγὼ στερηθεὶς σοῦ τελευτήσειν βίον.   ̔ελένη πῶς οὖν θανούμεθ΄ ὥστε καὶ δόξαν λαβεῖν;   Μενελέως τύμβου ΄πὶ νώτῳ σὲ κτανὼν ἐμὲ κτενῶ. πρῶτον δ΄ ἀγῶνα μέγαν ἀγωνιούμεθα λέκτρων ὑπὲρ σῶν. ὁ δὲ θέλων ἴτω πέλασ· τὸ Τρωικὸν γὰρ οὐ καταισχυνῶ κλέος οὐδ΄ ̔ελλάδ΄ ἐλθὼν λήψομαι πολὺν ψόγον, ὅστις Θέτιν μὲν ἐστέρησ΄ ̓αχιλλέωσ, Τελαμωνίου δ΄ Αἴαντος εἰσεῖδον σφαγάσ, τὸν Νηλέως τ΄ ἄπαιδα· διὰ δὲ τὴν ἐμὴν οὐκ ἀξιώσω κατθανεῖν δάμαρτ΄ ἐγώ; μάλιστά γε· εἰ γάρ εἰσιν οἱ θεοὶ σοφοί, εὔψυχον ἄνδρα πολεμίων θανόνθ΄ ὕπο κούφῃ καταμπίσχουσιν ἐν τύμβῳ χθονί, κακοὺς δ΄ ἐφ΄ ἕρμα στερεὸν ἐκβάλλουσι γῆσ.   Χορός ὦ θεοί, γενέσθω δή ποτ΄ εὐτυχὲς γένος τὸ Ταντάλειον καὶ μεταστήτω κακῶν.   ̔ελένη οἲ ἐγὼ τάλαινα· τῆς τύχης γὰρ ὧδ΄ ἔχω. Μενέλαε, διαπεπράγμεθ΄· ἐκβαίνει δόμων ἡ θεσπιῳδὸς Θεονόη· κτυπεῖ δόμος κλῄθρων λυθέντων. φεῦγ΄· ἀτὰρ τί φευκτέον; ἀποῦσα γάρ σε καὶ παροῦσ΄ ἀφιγμένον  δεῦρ΄ οἶδεν· ὦ δύστηνοσ, ὡς ἀπωλόμην. Τροίας δὲ σωθεὶς κἀπὸ βαρβάρου χθονὸς ἐς βάρβαρ΄ ἐλθὼν φάσγαν΄ αὖθις ἐμπεσῇ.    Θεονόη ἡγοῦ σύ μοι φέρουσα λαμπτήρων σέλας θείου δε σεμνὸν θεσμὸν αἰθέρος μυχούσ, ὡς πνεῦμα καθαρὸν οὐρανοῦ δεξώμεθα· σὺ δ΄ αὖ κέλευθον εἴ τις ἔβλαψεν ποδὶ στείβων ἀνοσίῳ, δὸς καθαρσίῳ φλογί, κροῦσον δὲ πεύκην, ἵνα διεξέλθω, πυρόσ. νόμον δὲ τὸν ἐμὸν θεοῖσιν ἀποδοῦσαι πάρος ἐφέστιον φλόγ΄ ἐς δόμους κομίζετε. ̔ελένη, τί τἀμὰ  πῶς ἔχει  θεσπίσματα; ἥκει πόσις σοι Μενέλεως ὅδ΄ ἐμφανήσ, νεῶν στερηθεὶς τοῦ τε σοῦ μιμήματοσ. ὦ τλῆμον, οἵους διαφυγὼν ἦλθες πόνουσ, οὐδ΄ οἶσθα νόστον οἴκαδ΄ εἴτ΄ αὐτοῦ μενεῖσ· ἔρις γὰρ ἐν θεοῖς σύλλογός τε σοῦ πέρι ἔσται πάρεδρος Ζηνὶ τῷδ΄ ἐν ἤματι. ̔́ηρα μέν, ἥ σοι δυσμενὴς πάροιθεν ἦν, νῦν ἐστιν εὔνους κἀς πάτραν σῷσαι θέλει ξὺν τῇδ΄, ἵν΄ ̔ελλὰς τοὺς ̓αλεξάνδρου γάμουσ, δώρημα Κύπριδοσ, ψευδονυμφεύτους μάθῃ· Κύπρις δὲ νόστον σὸν διαφθεῖραι θέλει, ὡς μὴ ΄ξελεγχθῇ μηδὲ πριαμένη φανῇ  τὸ κάλλοσ, ̔ελένης οὕνεκ΄, ἀνονήτοις γάμοισ. τέλος δ΄ ἐφ΄ ἡμῖν, εἴθ΄, ἃ βούλεται Κύπρισ, λέξασ΄ ἀδελφῷ σ΄ ἐνθάδ΄ ὄντα διολέσω, εἴτ΄ αὖ μεθ΄ ̔́ηρας στᾶσα σὸν σώσω βίον, κρύψασ΄ ὁμαίμον΄, ὅς με προστάσσει τάδε εἰπεῖν, ὅταν γῆν τήνδε νοστήσας τύχῃσ. . . . τίς εἶσ΄ ἀδελφῷ τόνδε σημανῶν ἐμῷ παρόνθ΄, ὅπως ἂν τοὐμὸν ἀσφαλῶς ἔχῃ;    ̔ελένη ὦ παρθέν΄, ἱκέτις ἀμφὶ σὸν πίτνω γόνυ καὶ προσκαθίζω θᾶκον οὐκ εὐδαίμονα ὑπέρ τ΄ ἐμαυτῆς τοῦδέ θ΄, ὃν μόλις ποτὲ λαβοῦσ΄ ἐπ΄ ἀκμῆς εἰμι κατθανόντ΄ ἰδεῖν· μή μοι κατείπῃς σῷ κασιγνήτῳ πόσιν τόνδ΄ εἰς ἐμὰς ἥκοντα φιλτάτας χέρασ, σῷσον δέ, λίσσομαί σε· συγγόνῳ δὲ σῷ τὴν εὐσέβειαν μὴ προδῷς τὴν σήν ποτε, χάριτας πονηρὰς κἀδίκους ὠνουμένη. μισεῖ γὰρ ὁ θεὸς τὴν βίαν, τὰ κτητὰ δὲ κτᾶσθαι κελεύει πάντας οὐκ ἐς ἁρπαγάσ. ἐατέος δ΄ ὁ πλοῦτος ἄδικός τις ὤν. κοινὸς γάρ ἐστιν οὐρανὸς πᾶσιν βροτοῖς καὶ γαῖ΄, ἐν ᾗ χρὴ δώματ΄ ἀναπληρουμένους τἀλλότρια μὴ σχεῖν μηδ΄ ἀφαιρεῖσθαι βίᾳ. ἡμᾶς δὲ καιρίως μέν, ἀθλίως δ΄ ἐμοί, ̔ερμῆς ἔδωκε πατρὶ σῷ σῴζειν πόσει τῷδ΄ ὃς πάρεστι κἀπολάζυσθαι θέλει. πῶς οὖν θανὼν ἂν ἀπολάβοι; κεῖνος δὲ πῶς  τὰ ζῶντα τοῖς θανοῦσιν ἀποδοίη ποτ΄ ἄν; ἤδη τὰ τοῦ θεοῦ καὶ τὰ τοῦ πατρὸς σκόπει· πότερον ὁ δαίμων χὡ θανὼν τὰ τῶν πέλας βούλοιντ΄ ἂν ἢ οὐ βούλοιντ΄ ἂν ἀποδοῦναι πάλιν; δοκῶ μέν. οὔκουν χρή σε συγγόνῳ πλέον νέμειν ματαίῳ μᾶλλον ἢ χρηστῷ πατρί. εἰ δ΄ οὖσα μάντις καὶ τὰ θεῖ΄ ἡγουμένη τὸ μὲν δίκαιον τοῦ πατρὸς διαφθερεῖσ, τῷ δ΄ οὐ δικαίῳ συγγόνῳ σώσεις χάριν, αἰσχρὸν τὰ μέν σε θεῖα πάντ΄ ἐξειδέναι, τά τ΄ ὄντα καὶ μέλλοντα, τὰ δὲ δίκαια μή. τήν τ΄ ἀθλίαν ἔμ΄, οἷσιν ἔγκειμαι κακοῖσ, ῥῦσαι, πάρεργον δοῦσα τοῦτο τῆς τύχησ· ̔ελένην γὰρ οὐδεὶς ὅστις οὐ στυγεῖ βροτῶν· ἣ κλῄζομαι καθ΄ ̔ελλάδ΄ ὡς προδοῦσ΄ ἐμὸν πόσιν Φρυγῶν ᾤκησα πολυχρύσους δόμουσ. ἢν δ΄ ̔ελλάδ΄ ἔλθω κἀπιβῶ Σπάρτης <πάλιν>, κλύοντες εἰσιδόντες ὡς τέχναις θεῶν ὤλοντ΄, ἐγὼ δὲ προδότις οὐκ ἄρ΄ ἦ φίλων, πάλιν μ΄ ἀνάξουσ΄ ἐς τὸ σῶφρον αὖθις αὖ, ἑδνώσομαί τε θυγατέρ΄, ἣν οὐδεὶς γαμεῖ, τὴν δ΄ ἐνθάδ΄ ἐκλιποῦσ΄ ἀλητείαν πικρὰν ὄντων ἐν οἴκοις χρημάτων ὀνήσομαι. κεἰ μὲν θανὼν ὅδ΄ ἐν πυρᾷ κατεσφάγη, πρόσω σφ΄ ἀπόντα δακρύοις ἂν ἠγάπων·  νῦν δ΄ ὄντα καὶ σωθέντ΄ ἀφαιρεθήσομαι; μὴ δῆτα, παρθέν΄, ἀλλά σ΄ ἱκετεύω τόδε· δὸς τὴν χάριν μοι τήνδε καὶ μιμοῦ τρόπους πατρὸς δικαίου· παισὶ γὰρ κλέος τόδε κάλλιστον, ὅστις ἐκ πατρὸς χρηστοῦ γεγὼς ἐς ταὐτὸν ἦλθε τοῖς τεκοῦσι τοὺς τρόπουσ.    Χορός οἰκτρὸν μὲν οἱ παρόντες ἐν μέσῳ λόγοι, οἰκτρὰ δὲ καὶ σύ. τοὺς δὲ Μενέλεω ποθῶ λόγους ἀκοῦσαι τίνας ἐρεῖ ψυχῆς πέρι.   Μενελέως ἐγὼ σὸν οὔτ΄ ἂν προσπεσεῖν τλαίην γόνυ οὔτ΄ ἂν δακρῦσαι βλέφαρα· τὴν Τροίαν γὰρ ἂν δειλοὶ γενόμενοι πλεῖστον αἰσχύνοιμεν ἄν. καίτοι λέγουσιν ὡς πρὸς ἀνδρὸς εὐγενοῦς ἐν ξυμφοραῖσι δάκρυ΄ ἀπ΄ ὀφθαλμῶν βαλεῖν. ἀλλ΄ οὐχὶ τοῦτο τὸ καλόν, εἰ καλὸν τόδε, αἱρήσομαι ΄γὼ πρόσθε τῆς εὐψυχίασ. ἀλλ΄, εἰ μὲν ἄνδρα σοι δοκεῖ σῷσαι ξένον ζητοῦντά γ΄ ὀρθῶς ἀπολαβεῖν δάμαρτ΄ ἐμήν, ἀπόδος τε καὶ πρὸς σῷσον· εἰ δὲ μὴ δοκεῖ, ἐγὼ μὲν οὐ νῦν πρῶτον ἀλλὰ πολλάκις ἄθλιος ἂν εἴην, σὺ δὲ γυνὴ κακὴ φανῇ. ἃ δ΄ ἄξι΄ ἡμῶν καὶ δίκαι΄ ἡγούμεθα καὶ σῆς μάλιστα καρδίας ἀνθάψεται, λέξω τάδ΄ ἀμφὶ μνῆμα σοῦ πατρὸς πόθῳ· ̓͂ω γέρον, ὃς οἰκεῖς τόνδε λάινον τάφον, ἀπόδοσ, ἀπαιτῶ τὴν ἐμὴν δάμαρτά σε, ἣν Ζεὺς ἔπεμψε δεῦρό σοι σῴζειν ἐμοί. οἶδ΄ οὕνεκ΄ ἡμῖν οὔποτ΄ ἀποδώσεις θανών·  ἀλλ΄ ἥδε πατέρα νέρθεν ἀνακαλούμενον οὐκ ἀξιώσει τὸν πρὶν εὐκλεέστατον κακῶς ἀκοῦσαι· κυρία γάρ ἐστι νῦν.  ὦ νέρτερ΄ ̔́αιδη, καὶ σὲ σύμμαχον καλῶ, ὃς πόλλ΄ ἐδέξω τῆσδ΄ ἕκατι σώματα πεσόντα τὠμῷ φασγάνῳ, μισθὸν δ΄ ἔχεισ· ἢ νῦν ἐκείνους ἀπόδος ἐμψύχους πάλιν, ἢ τήνδε πατρὸς εὐσεβοῦς ἀνάγκασον κρείσσω φανεῖσαν τἀμά γ΄ ἀποδοῦναι λέχη. εἰ δ΄ ἐμὲ γυναῖκα τὴν ἐμὴν συλήσετε, ἅ σοι παρέλιπεν ἥδε τῶν λόγων, φράσω. ὅρκοις κεκλῄμεθ΄, ὡς μάθῃσ, ὦ παρθένε, πρῶτον μὲν ἐλθεῖν διὰ μάχης σῷ συγγόνῳ κἀκεῖνον ἢ ΄μὲ δεῖ θανεῖν· ἁπλοῦς λόγοσ. ἢν δ΄ ἐς μὲν ἀλκὴν μὴ πόδ΄ ἀντιθῇ ποδί, λιμῷ δὲ θηρᾷ τύμβον ἱκετεύοντε νώ, κτανεῖν δέδοκται τήνδε μοι κἄπειτ΄ ἐμὸν πρὸς ἧπαρ ὦσαι δίστομον ξίφος τόδε τύμβου ΄πὶ νώτοις τοῦδ΄, ἵν΄ αἵματος ῥοαὶ τάφου καταστάζωσι· κεισόμεσθα δὲ νεκρὼ δύ΄ ἑξῆς τῷδ΄ ἐπὶ ξεστῷ τάφῳ, ἀθάνατον ἄλγος σοί, ψόγος δὲ σῷ πατρί. οὐ γὰρ γαμεῖ τήνδ΄ οὔτε σύγγονος σέθεν οὔτ΄ ἄλλος οὐδείσ· ἀλλ΄ ἐγώ σφ΄ ἀπάξομαι, εἰ μὴ πρὸς οἴκους δυνάμεθ΄, ἀλλὰ πρὸς νεκρούσ. τί ταῦτα; δακρύοις ἐς τὸ θῆλυ τρεπόμενος ἐλεινὸς ἦν ἂν μᾶλλον ἢ δραστήριοσ.  κτεῖν΄, εἰ δοκεῖ σοι· δυσκλεᾶς γὰρ οὐ κτενεῖσ· μᾶλλόν γε μέντοι τοῖς ἐμοῖς πείθου λόγοισ, ἵν΄ ᾖς δικαία καὶ δάμαρτ΄ ἐγὼ λάβω.   Χορός ἐν σοὶ βραβεύειν, ὦ νεᾶνι, τοὺς λόγουσ· οὕτω δὲ κρῖνον, ὡς ἅπασιν ἁνδάνῃσ.    Θεονόη ἐγὼ πέφυκά τ΄ εὐσεβεῖν καὶ βούλομαι, φιλῶ τ΄ ἐμαυτήν, καὶ κλέος τοὐμοῦ πατρὸς οὐκ ἂν μιάναιμ΄, οὐδὲ συγγόνῳ χάριν δοίην ἂν ἐξ ἧς δυσκλεὴς φανήσομαι. ἔνεστι δ΄ ἱερὸν τῆς δίκης ἐμοὶ μέγα ἐν τῇ φύσει· καὶ τοῦτο Νηρέως πάρα ἔχουσα σῴζειν, Μενέλεωσ, πειράσομαι. ̔́ηρᾳ δ΄, ἐπείπερ βούλεταί σ΄ εὐεργετεῖν, ἐς ταὐτὸν οἴσω ψῆφον· ἡ Κύπρις δ΄ ἐμοὶ ἵλεως μὲν εἴη, ξυμβέβηκε δ΄ οὐδαμοῦ· πειράσομαι δὲ παρθένος μένειν ἀεί. ἃ δ΄ ἀμφὶ τύμβῳ τῷδ΄ ὀνειδίζεις πατρί, ἡμῖν ὅδ΄ αὑτὸς μῦθοσ. ἀδικοίημεν ἄν, εἰ μὴ ἀποδώσω· καὶ γὰρ ἂν κεῖνος βλέπων ἀπέδωκεν ἂν σοὶ τήνδ΄ ἔχειν, ταύτῃ δὲ σέ. καὶ γὰρ τίσις τῶνδ΄ ἐστὶ τοῖς τε νερτέροις καὶ τοῖς ἄνωθεν πᾶσιν ἀνθρώποισ· ὁ νοῦς τῶν κατθανόντων ζῇ μὲν οὔ, γνώμην δ΄ ἔχει ἀθάνατον εἰς ἀθάνατον αἰθέρ΄ ἐμπεσών. ὡς οὖν παραινῶ μὴ μακράν, σιγήσομαι ἅ μου καθικετεύσατ΄, οὐδὲ μωρίᾳ ξύμβουλος ἔσομαι τῇ κασιγνήτου ποτέ. εὐεργετῶ γὰρ κεῖνον οὐ δοκοῦσ΄ ὅμωσ,  ἐκ δυσσεβείας ὅσιον εἰ τίθημί νιν. αὐτοὶ μὲν οὖν ὁδόν τιν΄ ἐξευρίσκετε, ἐγὼ δ΄ ἀποστᾶσ΄ ἐκποδὼν σιγήσομαι. ἐκ τῶν θεῶν δ΄ ἄρχεσθε χἱκετεύετε τὴν μέν σ΄ ἐᾶσαι πατρίδα νοστῆσαι Κύπριν, ̔́ηρας δὲ τὴν ἔννοιαν ἐν ταὐτῷ μένειν ἣν ἐς σὲ καὶ σὸν πόσιν ἔχει σωτηρίασ. σὺ δ΄, ὦ θανών μοι πάτερ, ὅσον γ΄ ἐγὼ σθένω, οὔποτε κεκλήσῃ δυσσεβὴς ἀντ΄ εὐσεβοῦσ.   Χορός οὐδείς ποτ΄ εὐτύχησεν ἔκδικος γεγώσ, ἐν τῷ δικαίῳ δ΄ ἐλπίδες σωτηρίασ.    ̔ελένη Μενέλαε, πρὸς μὲν παρθένου σεσῴσμεθα· τοὐνθένδε δὴ σὲ τοὺς λόγους φέροντα χρὴ κοινὴν ξυνάπτειν μηχανὴν σωτηρίασ.   Μενελέως ἄκουε δή νυν· χρόνιος εἶ κατὰ στέγας καὶ συντέθραψαι προσπόλοισι βασιλέωσ.   ̔ελένη τί τοῦτ΄ ἔλεξασ; ἐσφέρεις γὰρ ἐλπίδας ὡς δή τι δράσων χρηστὸν ἐς κοινόν γε νῷν.   Μενελέως πείσειας ἄν τιν΄ οἵτινες τετραζύγων ὄχων ἀνάσσουσ΄, ὥστε νῷν δοῦναι δίφρουσ;   ̔ελένη πείσαιμ΄ <ἄν>· ἀλλὰ τίνα φυγὴν φευξούμεθα πεδίων ἄπειροι βαρβάρου τ΄ ὄντες χθονόσ;   Μενελέως ἀδύνατον εἶπασ. φέρε, τί δ΄, εἰ κρυφθεὶς δόμοις κτάνοιμ΄ ἄνακτα τῷδε διστόμῳ ξίφει;   ̔ελένη οὐκ ἄν σ΄ ἀνάσχοιτ΄ οὐδὲ σιγήσειεν ἂν μέλλοντ΄ ἀδελφὴ σύγγονον κατακτενεῖν.   Μενελέως ἀλλ΄ οὐδὲ μὴν ναῦς ἔστιν ᾗ σωθεῖμεν ἂν φεύγοντεσ· ἣν γὰρ εἴχομεν θάλασσ΄ ἔχει.    ̔ελένη ἄκουσον, ἤν τι καὶ γυνὴ λέξῃ σοφόν. βούλῃ λέγεσθαι, μὴ θανών, λόγῳ θανεῖν;   Μενελέως κακὸς μὲν ὄρνισ· εἰ δὲ κερδανῶ, λέγειν ἕτοιμός εἰμι μὴ θανὼν λόγῳ θανεῖν.   ̔ελένη καὶ μὴν γυναικείοις σ΄ ἂν οἰκτισαίμεθα κουραῖσι καὶ θρήνοισι πρὸς τὸν ἀνόσιον.   Μενελέως σωτηρίας δὲ τοῦτ΄ ἔχει τί νῷν ἄκοσ; παλαιότης γὰρ τῷ λόγῳ γ΄ ἔνεστί τισ.   ̔ελένη ὡς δὴ θανόντα σ΄ ἐνάλιον κενῷ τάφῳ θάψαι τύραννον τῆσδε γῆς αἰτήσομαι.   Μενελέως καὶ δὴ παρεῖκεν· εἶτα πῶς ἄνευ νεὼς σωθησόμεσθα κενοταφοῦντ΄ ἐμὸν δέμασ;   ̔ελένη δοῦναι κελεύσω πορθμίδ΄, ᾗ καθήσομαι κόσμον τάφῳ σῷ πελαγίους ἐς ἀγκάλασ.   Μενελέως ὡς εὖ τόδ΄ εἶπας πλὴν ἕν· εἰ χέρσῳ ταφὰς θεῖναι κελεύσει σ΄, οὐδὲν ἡ σκῆψις φέρει.   ̔ελένη ἀλλ΄ οὐ νομίζειν φήσομεν καθ΄ ̔ελλάδα χέρσῳ καλύπτειν τοὺς θανόντας ἐναλίουσ.    Μενελέως τοῦτ΄ αὖ κατορθοῖσ· εἶτ΄ ἐγὼ συμπλεύσομαι καὶ συγκαθήσω κόσμον ἐν ταὐτῷ σκάφει.   ̔ελένη σὲ καὶ παρεῖναι δεῖ μάλιστα τούς τε σοὺς πλωτῆρας οἵπερ ἔφυγον ἐκ ναυαγίασ.   Μενελέως καὶ μὴν ἐάνπερ ναῦν ἐπ΄ ἀγκύρας λάβω, ἀνὴρ παρ΄ ἄνδρα στήσεται ξιφηφόροσ.   ̔ελένη σὲ χρὴ βραβεύειν πάντα· πόμπιμοι μόνον  λαίφει πνοαὶ γένοιντο καὶ νεὼς δρόμοσ.   Μενελέως ἔσται· πόνους γὰρ δαίμονες παύσουσί μου. ἀτὰρ θανόντα τοῦ μ΄ ἐρεῖς πεπυσμένη;   ̔ελένη σοῦ· καὶ μόνος γε φάσκε διαφυγεῖν μόρον ̓ατρέως πλέων σὺν παιδὶ καὶ θανόνθ΄ ὁρᾶν.   Μενελέως καὶ μὴν τάδ΄ ἀμφίβληστρα σώματος ῥάκη ξυμμαρτυρήσει ναυτικῶν ἐρειπίων.   ̔ελένη ἐς καιρὸν ἦλθε, τότε δ΄ ἄκαιρ΄ ἀπώλλυτο· τὸ δ΄ ἄθλιον κεῖν΄ εὐτυχὲς τάχ΄ ἂν πέσοι.   Μενελέως πότερα δ΄ ἐς οἴκους σοὶ συνεισελθεῖν με χρὴ ἢ πρὸς τάφῳ τῷδ΄ ἥσυχοι καθώμεθα;   ̔ελένη αὐτοῦ μέν΄· ἢν γὰρ καί τι πλημμελές σε δρᾷ, τάφος σ΄ ὅδ΄ ἂν ῥύσαιτο φάσγανόν τε σόν. ἐγὼ δ΄ ἐς οἴκους βᾶσα βοστρύχους τεμῶ πέπλων τε λευκῶν μέλανας ἀνταλλάξομαι παρῇδί τ΄ ὄνυχα φόνιον ἐμβαλῶ χροόσ. μέγας γὰρ ἁγών, καὶ βλέπω δύο ῥοπάσ· ἢ γὰρ θανεῖν δεῖ μ΄, ἢν ἁλῶ τεχνωμένη, ἢ πατρίδα τ΄ ἐλθεῖν καὶ σὸν ἐκσῷσαι δέμασ. ὦ πότνι΄ ἣ Δίοισιν ἐν λέκτροις πίτνεις ̔́ηρα, δύ΄ οἰκτρὼ φῶτ΄ ἀνάψυξον πόνων, αἰτούμεθ΄ ὀρθὰς ὠλένας πρὸς οὐρανὸν ῥίπτονθ΄, ἵν΄ οἰκεῖς ἀστέρων ποικίλματα. σύ θ΄, ἣ ΄πὶ τὠμῷ κάλλος ἐκτήσω γάμῳ, κόρη Διώνης Κύπρι, μή μ΄ ἐξεργάσῃ. ἅλις δὲ λύμης ἥν μ΄ ἐλυμήνω πάρος τοὔνομα παρασχοῦσ΄, οὐ τὸ σῶμ΄, ἐν βαρβάροισ. θανεῖν δ΄ ἔασόν μ΄, εἰ κατακτεῖναι θέλεισ, ἐν γῇ πατρῴᾳ. τί ποτ΄ ἄπληστος εἶ κακῶν,  ἔρωτας ἀπάτας δόλιά τ΄ ἐξευρήματα ἀσκοῦσα φίλτρα θ΄ αἱματηρὰ δωμάτων; εἰ δ΄ ἦσθα μετρία, τἄλλα γ΄ ἡδίστη θεῶν πέφυκας ἀνθρώποισιν· οὐκ ἄλλως λέγω.      Χορός σὲ τὰν ἐναύλοις ὑπὸ δενδροκόμοις μουσεῖα καὶ θάκους ἐνί- ζουσαν ἀναβοάσω, σὲ τὰν ἀοιδοτάταν ὄρνιθα μελῳδὸν ἀηδόνα δακρυόεσσαν, ἔλθ΄ ὦ διὰ ξουθᾶν γενύων ἐλελιζομένα θρήνων ἐμοὶ ξυνεργόσ, ̔ελένας μελέας πόνους τὸν ̓ιλιάδων τ΄ ἀει δούσᾳ δακρυόεντα πότμον ̓αχαιῶν ὑπὸ λόγχαισ· ὅτ΄ ἔδραμε ῥόθια πεδία βαρβάρῳ πλάτᾳ ὅτ΄ ἔμολεν ἔμολε, μέλεα Πριαμίδαις ἄγων Λακεδαίμονος ἄπο λέχεα σέθεν, ὦ ̔ελένα, Πάρις αἰνόγαμος πομπαῖσιν ̓αφροδίτασ.   Χορός πολλοὶ δ΄ ̓αχαιῶν δορὶ καὶ πετρίναις ῥιπαῖσιν ἐκπνεύσαντες ̔́αι- δαν μέλεον ἔχουσιν,  ταλαινᾶν ἀλόχων κείραντες ἔθειραν· ἄνυμφα δὲ μέλαθρα κεῖται· πολλοὺς δὲ πυρσεύσας φλογερὸν σέλας ἀμφιρύταν Εὔβοιαν εἷλ΄ ̓αχαιῶν μονόκωπος ἀνήρ, πέτραις Καφηρίσιν ἐμβαλὼν Αἰγαίαις τ΄ ἐνάλοις δόλιον ἀκταῖς ἀστέρα λάμψασ. ἀλίμενα δ΄ ὄρεα Μάλεα χειμάτων πνοᾷ, ὅτ΄ ἔσυτο πατρίδος ἀποπρό, βαρβάρου στολᾶς γέρασ, οὐ γέρας ἀλλ΄ ἔριν, Δαναῶν Μενέλας ἐπὶ ναυσὶν ἄγων, εἴδωλον ἱερὸν ̔́ηρασ.   Χορός ὅ τι θεὸς ἢ μὴ θεὸς ἢ τὸ μέσον, τίς φησ΄ ἐρευνήσας βροτῶν μακρότατον πέρας εὑρεῖν ὃς τὰ θεῶν ἐσορᾷ δεῦρο καὶ αὖθις ἐκεῖσε καὶ πάλιν ἀντιλόγοις πηδῶντ΄ ἀνελπίστοις τύχαισ; σὺ Διὸς ἔφυσ, ὦ ̔ελένα, θυγάτηρ· πτανὸς γὰρ ἐν κόλποις σε Λή-  δας ἐτέκνωσε πατήρ. κᾆτ΄ ἰαχήθης καθ΄ ̔ελλανίαν προδότις ἄπιστος ἄδικος ἄθεοσ· οὐδ΄ ἔχω τί τὸ σαφὲς ἔτι ποτ΄ ἐν βροτοῖσ· τὸ τῶν θεῶν <δ΄> ἔπος ἀλαθὲς ηὗρον.   Χορός ἄφρονες ὅσοι τὰς ἀρετὰς πολέμῳ λόγχαισί τ΄ ἀλκαίου δορὸς κτᾶσθε, πόνους ἀμαθῶς θνα- τῶν καταπαυόμενοι· εἰ γὰρ ἅμιλλα κρινεῖ νιν αἵματοσ, οὔποτ΄ ἔρις λείψει κατ΄ ἀνθρώπων πόλεισ· ᾇ Πριαμίδος γᾶς ἔλαχον θαλάμουσ, ἐξὸν διορθῶσαι λόγοις σὰν ἔριν, ὦ ̔ελένα. νῦν δ΄ οἳ μὲν ̔́αιδᾳ μέλονται κάτω, τείχεα δὲ φλογμὸς ὥστε Διός ἐπέσυτο φλόξ, ἐπὶ δὲ πάθεα πάθεσι φέρεις  ἀθλίοις συμφοραῖς αἰλίνοισ.      Θεοκλύμενος ὦ χαῖρε, πατρὸς μνῆμ΄· ἐπ΄ ἐξόδοισι γὰρ ἔθαψα, Πρωτεῦ, σ΄ ἕνεκ΄ ἐμῆς προσρήσεωσ·  ἀεὶ δέ σ΄ ἐξιών τε κἀσιὼν δόμους Θεοκλύμενος παῖς ὅδε προσεννέπει, πάτερ. ὑμεῖς μὲν οὖν κύνας τε καὶ θηρῶν βρόχουσ, δμῶεσ, κομίζετ΄ ἐς δόμους τυραννικούσ· ἐγὼ δ΄ ἐμαυτὸν πόλλ΄ ἐλοιδόρησα δή· οὐ γάρ τι θανάτῳ τοὺς κακοὺς κολάζομεν; καὶ νῦν πέπυσμαι φανερὸν ̔ελλήνων τινὰ ἐς γῆν ἀφῖχθαι καὶ λεληθέναι σκοπούσ, ἤτοι κατόπτην ἢ κλοπαῖς θηρώμενον ̔ελένην· θανεῖται δ΄, ἤν γε δὴ ληφθῇ μόνον. ἔα· ἀλλ΄, ὡς ἔοικε, πάντα διαπεπραγμένα ηὕρηκα· τύμβου γὰρ κενὰς λιποῦσ΄ ἕδρας ἡ Τυνδαρὶς παῖς ἐκπεπόρθμευται χθονόσ. ὠή, χαλᾶτε κλῇθρα· λύεθ΄ ἱππικὰ φάτνησ, ὀπαδοί, κἀκκομίζεθ΄ ἅρματα, ὡς ἂν πόνου γ΄ ἕκατι μὴ λάθῃ με γῆς τῆσδ΄ ἐκκομισθεῖσ΄ ἄλοχοσ, ἧς ἐφίεμαι.    ἐπίσχετ΄· εἰσορῶ γὰρ οὓς διώκομεν παρόντας ἐν δόμοισι κοὐ πεφευγότασ. αὕτη, τί πέπλους μέλανας ἐξήψω χροὸς λευκῶν ἀμείψασ΄ ἔκ τε κρατὸς εὐγενοῦς κόμας σίδηρον ἐμβαλοῦσ΄ ἀπέθρισας χλωροῖς τε τέγγεις δάκρυσι σὴν παρηίδα κλαίουσα; πότερον ἐννύχοις πεπεισμένη στένεις ὀνείροισ, ἢ φάτιν τιν΄ οἴκοθεν κλύουσα λύπῃ σὰς διέφθαρσαι φρένασ;   ̔ελένη ὦ δέσποτ΄  ἤδη γὰρ τόδ΄ ὀνομάζω σ΄ ἔπος   ὄλωλα· φροῦδα τἀμὰ κοὐδέν εἰμ΄ ἔτι.   Θεοκλύμενος ἐν τῷ δὲ κεῖσαι συμφορᾶσ; τίς ἡ τύχη;    ̔ελένη Μενέλαος  οἴμοι, πῶς φράσω;   τέθνηκέ μοι.   Θεοκλύμενος οὐδέν τι χαίρω σοῖς λόγοισ, τὰ δ΄ εὐτυχῶ. πῶς <δ΄> οἶσθα; μῶν σοι Θεονόη λέγει τάδε;   ̔ελένη κείνη τε φησὶν ὅ τε παρὼν ὅτ΄ ὤλλυτο.   Θεοκλύμενος ἥκει γὰρ ὅστις καὶ τάδ΄ ἀγγέλλει σαφῆ;   ̔ελένη ἥκει· μόλοι γὰρ οἷ σφ΄ ἐγὼ χρῄζω μολεῖν.   Θεοκλύμενος τίς ἐστι; ποῦ ΄στιν; ἵνα σαφέστερον μάθω.   ̔ελένη ὅδ΄ ὃς κάθηται τῷδ΄ ὑποπτήξας τάφῳ.   Θεοκλύμενος ̓́απολλον, ὡς ἐσθῆτι δυσμόρφῳ πρέπει.   ̔ελένη οἴμοι, δοκῶ μὲν κἀμὸν ὧδ΄ ἔχειν πόσιν.    Θεοκλύμενος ποδαπὸς δ΄ ὅδ΄ ἁνὴρ καὶ πόθεν κατέσχε γῆν;   ̔ελένη ̔́ελλην, ̓αχαιῶν εἷς ἐμῷ σύμπλους πόσει.   Θεοκλύμενος θανάτῳ δὲ ποίῳ φησὶ Μενέλεων θανεῖν;   ̔ελένη οἰκτρόταθ΄, ὑγροῖσιν ἐν κλυδωνίοις ἁλόσ.   Θεοκλύμενος ποῦ βαρβάροισι πελάγεσιν ναυσθλούμενον;   ̔ελένη Λιβύης ἀλιμένοις ἐκπεσόντα πρὸς πέτραισ.   Θεοκλύμενος καὶ πῶς ὅδ΄ οὐκ ὄλωλε κοινωνῶν πλάτησ;   ̔ελένη ἐσθλῶν κακίους ἐνίοτ΄ εὐτυχέστεροι.   Θεοκλύμενος λιπὼν δὲ ναὸς ποῦ πάρεστιν ἔκβολα;   ̔ελένη ὅπου κακῶς ὄλοιτο, Μενέλεως δὲ μή.   Θεοκλύμενος ὄλωλ΄ ἐκεῖνοσ. ἦλθε δ΄ ἐν ποίῳ σκάφει;   ̔ελένη ναῦταί σφ΄ ἀνείλοντ΄ ἐντυχόντεσ, ὡς λέγει.   Θεοκλύμενος ποῦ δὴ τὸ πεμφθὲν ἀντὶ σοῦ Τροίᾳ κακόν;   ̔ελένη νεφέλης λέγεις ἄγαλμα; ἐς αἰθέρ΄ οἴχεται.   Θεοκλύμενος ὦ Πρίαμε καὶ γῆ Τρῳάσ, <ὡσ> ἔρρεις μάτην.   ̔ελένη κἀγὼ μετέσχον Πριαμίδαις δυσπραξίασ.   Θεοκλύμενος πόσιν δ΄ ἄθαπτον ἔλιπεν ἢ κρύπτει χθονί;    ̔ελένη ἄθαπτον· οἲ ἐγὼ τῶν ἐμῶν τλήμων κακῶν.   Θεοκλύμενος τῶνδ΄ οὕνεκ΄ ἔταμες βοστρύχους ξανθῆς κόμησ·   ̔ελένη φίλος γάρ ἐστιν, ὅς ποτ΄ ἐστίν, ἐνθάδ΄ ὤν.   Θεοκλύμενος ὀρθῶς μὲν ἥδε συμφορὰ δακρύεται     ̔ελένη ἐν εὐμαρεῖ γοῦν σὴν κασιγνήτην λαθεῖν.   Θεοκλύμενος οὐ δῆτα. πῶς οὖν; τόνδ΄ ἔτ΄ οἰκήσεις τάφον;   ̔ελένη τί κερτομεῖς με, τὸν θανόντα δ΄ οὐκ ἐᾷσ;   Θεοκλύμενος πιστὴ γὰρ εἶ σὺ σῷ πόσει φεύγουσά με.   ̔ελένη ἀλλ΄ οὐκέτ΄· ἤδη δ΄ ἄρχε τῶν ἐμῶν γάμων.   Θεοκλύμενος χρόνια μὲν ἦλθεν, ἀλλ΄ ὅμως αἰνῶ τάδε.   ̔ελένη οἶσθ΄ οὖν ὃ δρᾶσον; τῶν πάρος λαθώμεθα.   Θεοκλύμενος ἐπὶ τῷ; χάρις γὰρ ἀντὶ χάριτος ἐλθέτω.   ̔ελένη σπονδὰς τέμωμεν καὶ διαλλάχθητί μοι.   Θεοκλύμενος μεθίημι νεῖκος τὸ σόν, ἴτω δ΄ ὑπόπτερον.   ̔ελένη πρός νύν σε γονάτων τῶνδ΄, ἐπείπερ εἶ φίλος     Θεοκλύμενος τί χρῆμα θηρῶσ΄ ἱκέτις ὠρέχθης ἐμοῦ;   ̔ελένη τὸν κατθανόντα πόσιν ἐμὸν θάψαι θέλω.   Θεοκλύμενος τί δ΄; ἔστ΄ ἀπόντων τύμβοσ; ἢ θάψεις σκιάν;   ̔ελένη ̔́ελλησίν ἐστι νόμοσ, ὃς ἂν πόντῳ θάνῃ     Θεοκλύμενος τί δρᾶν; σοφοί τοι Πελοπίδαι τὰ τοιάδε.   ̔ελένη κενοῖσι θάπτειν ἐν πέπλων ὑφάσμασιν.   Θεοκλύμενος κτέριζ΄· ἀνίστη τύμβον οὗ χρῄζεις χθονόσ.   ̔ελένη οὐχ ὧδε ναύτας ὀλομένους τυμβεύομεν.   Θεοκλύμενος πῶς δαί; λέλειμμαι τῶν ἐν ̔́ελλησιν νόμων.   ̔ελένη ἐς πόντον ὅσα χρὴ νέκυσιν ἐξορμίζομεν.   Θεοκλύμενος τί σοι παράσχω δῆτα τῷ τεθνηκότι;   ̔ελένη ὅδ΄ οἶδ΄, ἐγὼ δ΄ ἄπειροσ, εὐτυχοῦσα πρίν.     Θεοκλύμενος ὦ ξένε, λόγων μὲν κληδόν΄ ἤνεγκας φίλην.   Μενελέως οὔκουν ἐμαυτῷ γ΄ οὐδὲ τῷ τεθνηκότι.   Θεοκλύμενος πῶς τοὺς θανόντας θάπτετ΄ ἐν πόντῳ νεκρούσ;   Μενελέως ὡς ἂν παρούσης οὐσίας ἕκαστος ᾖ.   Θεοκλύμενος πλούτου λέγ΄ οὕνεχ΄ ὅ τι θέλεις ταύτης χάριν.   Μενελέως προσφάζεται μὲν αἷμα πρῶτα νερτέροισ.   Θεοκλύμενος τίνοσ; σύ μοι σήμαινε, πείσομαι δ΄ ἐγώ.   Μενελέως αὐτὸς σὺ γίγνωσκ΄· ἀρκέσει γὰρ ἃν διδῷσ.   Θεοκλύμενος ἐν βαρβάροις μὲν ἵππον ἢ ταῦρον νόμοσ.   Μενελέως διδούς γε μὲν δὴ δυσγενὲς μηδὲν δίδου.   Θεοκλύμενος οὐ τῶνδ΄ ἐν ἀγέλαις ὀλβίαις σπανίζομεν.   Μενελέως καὶ στρωτὰ φέρεται λέκτρα σώματος κενά.   Θεοκλύμενος ἔσται· τί δ΄ ἄλλο προσφέρειν νομίζεται;   Μενελέως χαλκήλαθ΄ ὅπλα· καὶ γὰρ ἦν φίλος δορί.   Θεοκλύμενος ἄξια τάδ΄ ἔσται Πελοπιδῶν ἃ δώσομεν.   Μενελέως καὶ τἄλλ΄ ὅσα χθὼν καλὰ φέρει βλαστήματα.   Θεοκλύμενος πῶς οὖν; ἐς οἶδμα τίνι τρόπῳ καθίετε;   Μενελέως ναῦν δεῖ παρεῖναι κἀρετμῶν ἐπιστάτασ.   Θεοκλύμενος πόσον δ΄ ἀπείργει μῆκος ἐκ γαίας δόρυ;   Μενελέως ὥστ΄ ἐξορᾶσθαι ῥόθια χερσόθεν μόλισ.   Θεοκλύμενος τί δή; τόδ΄ ̔ελλὰς νόμιμον ἐκ τίνος σέβει;   Μενελέως ὡς μὴ πάλιν γῇ λύματ΄ ἐκβάλῃ κλύδων.   Θεοκλύμενος Φοίνισσα κώπη ταχύπορος γενήσεται.   Μενελέως καλῶς ἂν εἴη Μενέλεῴ τε πρὸς χάριν.   Θεοκλύμενος οὔκουν σὺ χωρὶς τῆσδε δρῶν ἀρκεῖς τάδε;   Μενελέως μητρὸς τόδ΄ ἔργον ἢ γυναικὸς ἢ τέκνων.   Θεοκλύμενος ταύτης ὁ μόχθοσ, ὡς λέγεισ, θάπτειν πόσιν.    Μενελέως ἐν εὐσεβεῖ γοῦν νόμιμα μὴ κλέπτειν νεκρῶν.   Θεοκλύμενος ἴτω· πρὸς ἡμῶν ἄλοχον εὐσεβῆ τρέφειν. ἐλθὼν δ΄ ἐς οἴκους ἐξελοῦ κόσμον νεκρῷ· καὶ σὲ οὐ κεναῖσι χερσὶ γῆς ἀποστελῶ, δράσαντα τῇδε πρὸς χάριν· φήμας δ΄ ἐμοὶ ἐσθλὰς ἐνεγκὼν ἀντὶ τῆς ἀχλαινίας ἐσθῆτα λήψῃ σῖτά θ΄, ὥστε σ΄ ἐς πάτραν ἐλθεῖν, ἐπεὶ νῦν γ΄ ἀθλίως ἔχονθ΄ ὁρῶ. σὺ δ΄, ὦ τάλαινα, μὴ ΄πὶ τοῖς ἀνηνύτοις τρύχουσα σαυτήν  Μενέλεως δ΄ ἔχει πότμον, κοὐκ ἂν δύναιτο ζῆν ὁ κατθανὼν πόσισ.   Μενελέως σὸν ἔργον, ὦ νεᾶνι· τὸν παρόντα μὲν στέργειν πόσιν χρή, τὸν δὲ μηκέτ΄ ὄντ΄ ἐᾶν· ἄριστα γάρ σοι ταῦτα πρὸς τὸ τυγχάνον. ἢν δ΄ ̔ελλάδ΄ ἔλθω καὶ τύχω σωτηρίασ, παύσω ψόγου σε τοῦ πρίν, ἢν γυνὴ γένῃ οἵαν γενέσθαι χρή σε σῷ ξυνευνέτῃ.   ̔ελένη ἔσται τάδ΄· οὐδὲ μέμψεται πόσις ποτὲ ἡμῖν· σὺ δ΄ αὐτὸς ἐγγὺς ὢν εἴσῃ τάδε. ἀλλ΄, ὦ τάλασ, εἴσελθε καὶ λουτρῶν τύχε ἐσθῆτά τ΄ ἐξάλλαξον. οὐκ ἐς ἀμβολὰς εὐεργετήσω σ΄· εὐμενέστερον γὰρ ἂν τῷ φιλτάτῳ μοι Μενέλεῳ τὰ πρόσφορα δρῴης ἄν, ἡμῶν τυγχάνων οἵων σε χρή.      Χορός ̓ορεία ποτὲ δρομάδι κώ- λῳ μάτηρ θεῶν ἐσύθη ἀν΄ ὑλάεντα νάπη  ποτάμιόν τε χεῦμ΄ ὑδάτων βαρύβρομόν τε κῦμ΄ ἅλιον πόθῳ τᾶς ἀποιχομένας ἀρρήτου κούρασ. κρόταλα δὲ βρόμια διαπρύσιον ἱέντα κέλαδον ἀνεβόα, θηρῶν ὅτε ζυγίους ζευξάσᾳ θεᾷ σατίνας τὰν ἁρπασθεῖσαν κυκλίων χορῶν ἔξω παρθενίων μετὰ κούραν, ἀελλόποδεσ, ἃ μὲν τόξοις ̓́αρτεμισ, ἃ δ΄ ἔγχει Γοργῶπις πάνοπλοσ, <συνείποντο. Ζεὺς δ΄ ἑδράνων> αὐγάζων ἐξ οὐρανίων ἄλλαν μοῖραν ἔκραινε.   Χορός δρομαῖον δ΄ ὅτε πολυπλάνη- τον μάτηρ ἔπαυσε πόνον, μαστεύουσα  πόνους  θυγατρὸς ἁρπαγὰς δολίουσ, χιονοθρέμμονάς γ΄ ἐπέρασ΄ ̓ιδαιᾶν Νυμφᾶν σκοπιάσ· ῥίπτει δ΄ ἐν πένθει πέτρινα κατὰ δρία πολυνιφέα·  βροτοῖσι δ΄ ἄχλοα πεδία γᾶς οὐ καρπίζουσ΄ ἀρότοις λαῶν δὲ φθείρει γενεάν· ποίμναις δ΄ οὐχ ἵει θαλερὰς βοσκὰς εὐφύλλων ἑλίκων, πόλεων δ΄ ἀπέλειπε βίοσ· οὐδ΄ ἦσαν θεῶν θυσίαι, βωμοῖς δ΄ ἄφλεκτοι πέλανοι· πηγὰς δ΄ ἀμπαύει δροσερὰς λευκῶν ἐκβάλλειν ὑδάτων πένθει παιδὸς ἀλάστωρ.   Χορός ἐπεὶ δ΄ ἔπαυσ΄ εἰλαπίνας θεοῖς βροτείῳ τε γένει, Ζεὺς μειλίσσων στυγίους Ματρὸς ὀργὰς ἐνέπει· Βᾶτε, σεμναὶ Χάριτεσ, ἴτε, τᾷ περὶ παρθένῳ Δηοῖ θυμωσαμένᾳ λύπαν ἐξαλλάξατ΄ ἀλαλᾷ, Μοῦσαί θ΄ ὕμνοισι χορῶν. χαλκοῦ δ΄ αὐδὰν χθονίαν τύπανά τ΄ ἔλαβε βυρσοτενῆ καλλίστα τότε πρῶτα μακά ρων Κύπρισ· γέλασέν τε θεὰ  δέξατό τ΄ ἐς χέρας βαρύβρομον αὐλὸν τερφθεῖσ΄ ἀλαλαγμῷ.   Χορός ὧν οὐ θέμις <σ΄> οὔθ΄ ὁσία ΄πύρωσας ἐν <θεῶν> θαλάμοισ, μῆνιν δ΄ ἔσχες μεγάλας ματρόσ, ὦ παῖ, θυσίας οὐ σεβίζουσα θεᾶσ. μέγα τοι δύναται νεβρῶν παμποίκιλοι στολίδες κισσοῦ τε στεφθεῖσα χλόα νάρθηκας εἰς ἱερούσ, ῥόμβου θ΄ εἱλισσομένα κύκλιος ἔνοσις αἰθερία, βακχεύουσά τ΄ ἔθειρα Βρομί ῳ καὶ παννυχίδες θεᾶσ.  εὖ δέ νιν ἄμασιν ὑπέρβαλε σελάνα  μορφᾷ μόνον ηὔχεισ.     ̔ελένη τὰ μὲν κατ΄ οἴκους εὐτυχοῦμεν, ὦ φίλαι· ἡ γὰρ συνεκκλέπτουσα Πρωτέως κόρη πόσιν παρόντα τὸν ἐμὸν ἱστορουμένη οὐκ εἶπ΄ ἀδελφῷ· κατθανόντα δ΄ ἐν χθονὶ οὔ φησιν αὐγὰς εἰσορᾶν ἐμὴν χάριν. <> κάλλιστα δῆτ΄ ἀνήρπασ΄ ἐν τύχῃ πόσισ·  ἃ γὰρ καθήσειν ὅπλ΄ ἔμελλεν εἰς ἅλα, ταῦτ΄ ἐμβαλὼν πόρπακι γενναίαν χέρα αὐτὸς κομίζει δόρυ τε δεξιᾷ λαβών, ὡς τῷ θανόντι χάριτα δὴ συνεκπονῶν. προύργου δ΄ ἐς ἀλκὴν σῶμ΄ ὅπλοις ἠσκήσατο, ὡς βαρβάρων τρόπαια μυρίων χερὶ θήσων, ὅταν κωπῆρες ἐσβῶμεν σκάφοσ, πέπλους δ΄ ἀμείψασ΄ ἀντὶ ναυφθόρου στολῆς ἐγώ νιν ἐξήσκησα, καὶ λουτροῖς χρόα ἔδωκα, χρόνια νίπτρα ποταμίας δρόσου. ἀλλ΄, ἐκπερᾷ γὰρ δωμάτων ὁ τοὺς ἐμοὺς γάμους ἑτοίμους ἐν χεροῖν ἔχειν δοκῶν, σιγητέον μοι· καὶ σὲ προσποιούμεθα εὔνουν κρατεῖν τε στόματοσ, ἢν δυνώμεθα σωθέντες αὐτοὶ καὶ σὲ συνσῶσαί ποτε.   Θεοκλύμενος χωρεῖτ΄ ἐφεξῆσ, ὡς ἔταξεν ὁ ξένοσ, δμῶεσ, φέροντες ἐνάλια κτερίσματα. ̔ελένη, σὺ δ΄, ἤν σοι μὴ κακῶς δόξω λέγειν, πείθου, μέν΄ αὐτοῦ· ταὐτὰ γὰρ παροῦσά τε πράξεις τὸν ἄνδρα τὸν σὸν ἤν τε μὴ παρῇσ. δέδοικα γάρ σε μή τις ἐμπεσὼν πόθος πείσῃ μεθεῖναι σῶμ΄ ἐς οἶδμα πόντιον τοῦ πρόσθεν ἀνδρὸς χάρισιν ἐκπεπληγμένην· ἄγαν γὰρ αὐτὸν οὐ παρόνθ΄ ὅμως στένεισ.   ̔ελένη ὦ καινὸς ἡμῖν πόσισ, ἀναγκαίως ἔχει τὰ πρῶτα λέκτρα νυμφικάς θ΄ ὁμιλίας τιμᾶν· ἐγὼ δὲ διὰ τὸ μὲν στέργειν πόσιν  καὶ ξυνθάνοιμ΄ ἄν· ἀλλὰ τίς κείνῳ χάρις ξὺν κατθανόντι κατθανεῖν; ἔα δέ με αὐτὴν μολοῦσαν ἐντάφια δοῦναι νεκρῷ. θεοὶ δὲ σοί τε δοῖεν οἷ΄ ἐγὼ θέλω, καὶ τῷ ξένῳ τῷδ΄, ὅτι συνεκπονεῖ τάδε. ἕξεις δέ μ΄ οἵαν χρή σ΄ ἔχειν ἐν δώμασι γυναῖκ΄, ἐπειδὴ Μενέλεων εὐεργετεῖς κἄμ΄· ἔρχεται γὰρ δή τιν΄ ἐς τύχην τάδε. ὅστις δὲ δώσει ναῦν ἐν ᾗ τάδ΄ ἄξομεν, πρόσταξον, ὡς ἂν τὴν χάριν πλήρη λάβω.    Θεοκλύμενος χώρει σὺ καὶ ναῦν τοῖσδε πεντηκόντορον Σιδωνίαν δὸς κἀρετμῶν ἐπιστάτασ.   ̔ελένη οὔκουν ὅδ΄ ἄρξει ναὸς ὃς κοσμεῖ τάφον;   Θεοκλύμενος μάλιστ΄· ἀκούειν τοῦδε χρὴ ναύτας ἐμούσ.   ̔ελένη αὖθις κέλευσον, ἵνα σαφῶς μάθωσί σου.   Θεοκλύμενος αὖθις κελεύω καὶ τρίτον γ΄, εἴ σοι φίλον.   ̔ελένη ὄναιο· κἀγὼ τῶν ἐμῶν βουλευμάτων.   Θεοκλύμενος μή νυν ἄγαν σὸν δάκρυσιν ἐκτήξῃς χρόα.   ̔ελένη ἥδ΄ ἡμέρα σοι τὴν ἐμὴν δείξει χάριν.   Θεοκλύμενος τὰ τῶν θανόντων οὐδέν, ἀλλ΄ ἄλλως πόνοσ.   ̔ελένη ἔστιν τι κἀκεῖ κἀνθάδ΄ ὧν ἐγὼ λέγω.   Θεοκλύμενος οὐδὲν κακίω Μενέλεώ μ΄ ἕξεις πόσιν.   ̔ελένη οὐδὲν σὺ μεμπτόσ· τῆς τύχης με δεῖ μόνον.   Θεοκλύμενος ἐν σοὶ τόδ΄, ἢν σὴν εἰς ἔμ΄ εὔνοιαν διδῷσ.   ̔ελένη οὐ νῦν διδαξόμεσθα τοὺς φίλους φιλεῖν.   Θεοκλύμενος βούλῃ ξυνεργῶν αὐτὸς ἐκπέμψω στόλον;   ̔ελένη ἥκιστα· μὴ δούλευε σοῖς δούλοισ, ἄναξ.    Θεοκλύμενος ἀλλ΄ εἶα· τοὺς μὲν Πελοπιδῶν ἐῶ νόμουσ· καθαρὰ γὰρ ἡμῖν δώματ΄· οὐ γὰρ ἐνθάδε ψυχὴν ἀφῆκε Μενέλεωσ· ἴτω δέ τις φράσων ὑπάρχοις τοῖς ἐμοῖς φέρειν γάμων ἀγάλματ΄ οἴκους εἰς ἐμούσ· πᾶσαν δὲ χρὴ γαῖαν βοᾶσθαι μακαρίαις ὑμνῳδίαις ὑμέναιον ̔ελένης κἀμόν, ὡς ζηλωτὸς ᾖ. σὺ δ΄, ὦ ξέν΄, ἐλθών, πελαγίους ἐς ἀγκάλας τῷ τῆσδε πρίν ποτ΄ ὄντι δοὺς πόσει τάδε, πάλιν πρὸς οἴκους σπεῦδ΄ ἐμὴν δάμαρτ΄ ἔχων, ὡς τοὺς γάμους τοὺς τῆσδε συνδαίσας ἐμοὶ στέλλῃ πρὸς οἴκους ἢ μένων εὐδαιμονῇσ.   Μενελέως ὦ Ζεῦ, πατήρ τε καὶ σοφὸς κλῄζῃ θεόσ, βλέψον πρὸς ἡμᾶς καὶ μετάστησον κακῶν. ἕλκουσι δ΄ ἡμῖν πρὸς λέπας τὰς συμφορὰς σπουδῇ σύναψαι· κἂν ἄκρᾳ θίγῃς χερί, ἥξομεν ἵν΄ ἐλθεῖν βουλόμεσθα τῆς τύχησ. ἅλις δὲ μόχθων οὓς ἐμοχθοῦμεν πάροσ. κέκλησθέ μοι, θεοί, πολλά χρήσθ΄ ἐμοῦ κλύειν καὶ λύπρ΄· ὀφείλω δ΄ οὐκ ἀεὶ πράσσειν κακῶσ, ὀρθῷ δὲ βῆναι ποδί· μίαν δέ μοι χάριν δόντες τὸ λοιπὸν εὐτυχῆ με θήσετε.      Χορός Φοίνισσα Σιδωνιὰς ὦ ταχεῖα κώπα, ῥοθίοισι μάτηρ εἰρεσίας φίλα, χοραγὲ τῶν καλλιχόρων δελφίνων, ὅταν αὔραις πέλαγος ἀνήνεμον ᾖ,  γλαυκὰ δὲ Πόντου θυγάτηρ Γαλάνεια τάδ΄ εἴπῃ· Κατὰ μὲν ἱστία πετάσατ΄ αὔ- ραις λιπόντες εἰναλίαισ, λάβετε δ΄ εἰλατίνας πλάτασ, ὦ ναῦται, ναῦται, πέμποντες εὐλιμένους Περσείων οἴκων ̔ελέναν ἐπ΄ ἀκτάσ.   Χορός ἦ που κόρας ἂν ποταμοῦ παρ΄ οἶδμα Λευκιππίδας ἢ πρὸ ναοῦ Παλλάδος ἂν λάβοις χρόνῳ ξυνελθοῦσα χοροῖς ἢ κώμοις ̔υακίνθου νύχιον ἐς εὐφροσύναν, ὃν ἐξαμιλλησάμενος τροχῷ τέρμονα δίσκου ἔκανε Φοῖβοσ, τᾷ Λακαί- νᾳ γᾷ βούθυτον ἁμέραν· ὁ Διὸς δ΄ εἶπε σέβειν γόνοσ· μόσχον θ΄, ἃν οἴκοις <ἔλειπεσ, ̔ερμιόναν,> ἇς οὔπω πεῦκαι πρὸ γάμων ἔλαμψαν.   Χορός δι΄ ἀέρος εἴθε ποτανοὶ γενοίμεσθ΄ ᾇ Λιβύας  οἰωνοὶ στοχάδες ὄμβρον λιποῦσαι χειμέριον νίσονται πρεσβυτάτᾳ σύριγγι πειθόμεναι ποιμένοσ, ὃς ἄβροχα πεδία καρποφόρα τε γᾶς ἐπιπετόμενος ἰαχεῖ. ̓͂ω πταναὶ δολιχαύχενεσ, σύννομοι νεφέων δρόμου, βᾶτε Πλειάδας ὑπὸ μέσας ̓ωρίωνά τ΄ ἐννύχιον· καρύξατ΄ ἀγγελίαν, Εὐρώταν ἐφεζόμεναι, Μενέλεως ὅτι Δαρδάνου πόλιν ἑλὼν δόμον ἥξει.   Χορός μόλοιτέ ποθ΄ ἵππιον οἶμον δι΄ αἰθέρος ἱέμενοι παῖδες Τυνδαρίδαι, λαμπρῶν ἄστρων ὑπ΄ ἀέλλαισιν· οἳ ναίετ΄ οὐράνιοι, σωτῆρες τᾶς ̔ελένασ, γλαυκὸν ἔπιτ΄ οἶδμα κυανόχροά τε κυμάτων ῥόθια πολιὰ θαλάσσασ, ναύταις εὐαεῖς ἀνέμων  πέμποντες Διόθεν πνοάσ· δύσκλειαν δ΄ ἀπὸ συγγόνου βάλετε βαρβάρων λεχέων, ἃν ̓ιδαίων ἐρίδων ποιναθεῖσ΄ ἐκτήσατο, γᾶν οὐκ ἐλθοῦσά <ποτ΄> ̓ιλίου Φοιβείους ἐπὶ πύργουσ.     ̓́αγγελος  ἄναξ, τὰ κάκιστ΄ ἐν δόμοις εὑρήκαμεν·  ὡς καίν΄ ἀκούσῃ πήματ΄ ἐξ ἐμοῦ τάχα.   Θεοκλύμενος τί δ΄ ἔστιν;  ̓́αγγελοσἄλλης ἐκπόνει μνηστεύματα γυναικόσ· ̔ελένη γὰρ βέβηκ΄ ἔξω χθονόσ.   Θεοκλύμενος πτεροῖσιν ἀρθεῖσ΄ ἢ πεδοστιβεῖ ποδί;   ̓́αγγελος Μενέλαος αὐτὴν ἐκπεπόρθμευται χθονόσ, ὃς αὐτὸς αὑτὸν ἦλθεν ἀγγέλλων θανεῖν.   Θεοκλύμενος ὦ δεινὰ λέξασ· τίς δέ νιν ναυκληρία ἐκ τῆσδ΄ ἀπῆρε χθονόσ; ἄπιστα γὰρ λέγεισ.   ̓́αγγελος ἥν γε ξένῳ δίδως σύ· τούς τε σοὺς ἔχων ναύτας βέβηκεν, ὡς ἂν ἐν βραχεῖ μάθῃσ.   Θεοκλύμενος πῶσ; εἰδέναι πρόθυμοσ· οὐ γὰρ ἐλπίδων ἔσω βέβηκα μίαν ὑπερδραμεῖν χέρα τοσούσδε ναύτασ, ὧν ἀπεστάλης μέτα.   ̓́αγγελος ἐπεὶ λιποῦσα τούσδε βασιλείους δόμους ἡ τοῦ Διὸς παῖς πρὸς θάλασσαν ἐστάλη σοφώταθ΄ ἁβρὸν πόδα τιθεῖσ΄ ἀνέστενε πόσιν πέλας παρόντα κοὐ τεθνηκότα.  ὡς δ΄ ἤλθομεν σῶν περίβολον νεωρίων, Σιδωνίαν ναῦν πρωτόπλουν καθείλκομεν ζυγῶν τε πεντήκοντα κἀρετμῶν μέτρα ἔχουσαν. ἔργου δ΄ ἔργον ἐξημείβετο· ὃ μὲν γὰρ ἱστόν, ὃ δὲ πλάτην καθίσατο ταρσόν τε χειρί, λευκά θ΄ ἱστί΄ εἰς ἓν ἦν πηδάλιά τε ζεύγλαισι παρακαθίετο. κἀν τῷδε μόχθῳ, τοῦτ΄ ἄρα σκοπούμενοι, ̔́ελληνες ἄνδρες Μενέλεῳ ξυνέμποροι προσῆλθον ἀκταῖς ναυφθόροις ἠσθημένοι πέπλοισιν, εὐειδεῖς μέν, αὐχμηροὶ δ΄ ὁρᾶν. ἰδὼν δέ νιν παρόντας ̓ατρέως γόνος προσεῖπε δόλιον οἶκτον ἐς μέσον φέρων· ̓͂ω τλήμονεσ, πῶς ἐκ τίνος νεώς ποτε ̓αχαιίδος θραύσαντες ἥκετε σκάφοσ; ἆρ΄ ̓ατρέως παῖδ΄ ὀλόμενον συνθάπτετε, ὃν Τυνδαρὶς παῖς ἥδ΄ ἀπόντα κενοταφεῖ; οἳ δ΄ ἐκβαλόντες δάκρυα ποιητῷ τρόπῳ, ἐς ναῦν ἐχώρουν Μενέλεῳ ποντίσματα φέροντεσ. ἡμῖν δ΄ ἦν μὲν ἥδ΄ ὑποψία λόγος τ΄ ἐν ἀλλήλοισι, τῶν ἐπεσβατῶν ὡς πλῆθος εἴη· διεσιωπῶμεν δ΄ ὅμως τοὺς σοὺς λόγους σῴζοντεσ· ἄρχειν γὰρ νεὼς ξένον κελεύσας πάντα συνέχεας τάδε.  καὶ τἄλλα μὲν δὴ ῥᾳδίως ἔσω νεὼς ἐθέμεθα κουφίζοντα· ταύρειος δὲ ποὺς οὐκ ἤθελ΄ ὀρθὸς σανίδα προσβῆναι κάτα,  ἀλλ΄ ἐξεβρυχᾶτ΄ ὄμμ΄ ἀναστρέφων κύκλῳ κυρτῶν τε νῶτα κἀς κέρας παρεμβλέπων μὴ θιγγάνειν ἀπεῖργεν. ὁ δ΄ ̔ελένης πόσις ἐκάλεσεν· ̓͂ω πέρσαντες ̓ιλίου πόλιν, οὐκ εἶ΄ ἀναρπάσαντες ̔ελλήνων νόμῳ νεανίαις ὤμοισι ταύρειον δέμας ἐς πρῷραν ἐμβαλεῖτε, φάσγανόν θ΄ ἅμα πρόχειρον ὤσει σφάγια τῷ τεθνηκότι; οἳ δ΄ ἐς κέλευσμ΄ ἐλθόντες ἐξανήρπασαν ταῦρον φέροντές τ΄ εἰσέθεντο σέλματα. μονάμπυκον δὲ Μενέλεως ψήχων δέρην μέτωπά τ΄ ἐξέπεισεν ἐσβῆναι δόρυ. τέλος δ΄, ἐπειδὴ ναῦς τὰ πάντ΄ ἐδέξατο, πλήσασα κλιμακτῆρας εὐσφύρῳ ποδί ̔ελένη καθέζετ΄ ἐν μέσοις ἑδωλίοισ, ὅ τ΄ οὐκέτ΄ ὢν λόγοισι Μενέλεως πέλασ· ἄλλοι δὲ τοίχους δεξιοὺς λαιούς τ΄ ἴσοι ἀνὴρ παρ΄ ἄνδρ΄ ἕζονθ΄, ὑφ΄ εἵμασι ξίφη λαθραῖ΄ ἔχοντεσ, ῥόθιά τ΄ ἐξεπίμπλατο βοῆς κελευστοῦ φθέγμαθ΄ ὡς ἠκούσαμεν.  ἐπεὶ δὲ γαίας ἦμεν οὔτ΄ ἄγαν πρόσω οὔτ΄ ἐγγύσ, οὕτως ἤρετ΄ οἰάκων φύλαξ· ̓́ετ΄, ὦ ξέν΄, ἐς τὸ πρόσθεν  ἢ καλῶς ἔχει   πλεύσωμεν; ἀρχαὶ γὰρ νεὼς μέλουσι σοί. ὃ δ΄ εἶφ΄· ̔́αλις μοι. δεξιᾷ δ΄ ἑλὼν ξίφος ἐς πρῷραν εἷρπε κἀπὶ ταυρείῳ σφαγῇ  σταθεὶς νεκρῶν μὲν οὐδενὸς μνήμην ἔχων, τέμνων δὲ λαιμὸν ηὔχετ΄· ̓͂ω ναίων ἅλα πόντιε Πόσειδον Νηρέως θ΄ ἁγναὶ κόραι, σώσατέ μ΄ ἐπ΄ ἀκτὰς Ναυπλίας δάμαρτά τε ἄσυλον ἐκ γῆσ. αἵματος δ΄ ἀπορροαὶ ἐς οἶδμ΄ ἐσηκόντιζον οὔριοι ξένῳ. καί τις τόδ΄ εἶπε· Δόλιος ἡ ναυκληρία. πάλιν πλέωμεν· δεξιὰν κέλευε σύ, σὺ δὲ στρέφ΄ οἴακ΄. ἐκ δὲ ταυρείου φόνου ̓ατρέως σταθεὶς παῖς ἀνεβόησε συμμάχουσ· Τί μέλλετ΄, ὦ γῆς ̔ελλάδος λωτίσματα, σφάζειν φονεύειν βαρβάρους νεώς τ΄ ἄπο ῥίπτειν ἐς οἶδμα; ναυβάταις δὲ τοῖσι σοῖς βοᾷ κελευστὴς τὴν ἐναντίαν ὄπα· Οὐκ εἶ΄ ὃ μέν τις λοῖσθον ἀρεῖται δόρυ, ὃ δὲ ζύγ΄ ἄξασ, ὃ δ΄ ἀφελὼν σκαλμοῦ πλάτην καθαιματώσει κρᾶτα πολεμίων ξένων; ὀρθοὶ δ΄ ἀνῇξαν πάντεσ, οἳ μὲν ἐν χεροῖν κορμοὺς ἔχοντες ναυτικούσ, οἳ δὲ ξίφη· φόνῳ δὲ ναῦς ἐρρεῖτο. παρακέλευσμα δ΄ ἦν πρύμνηθεν ̔ελένησ· Ποῦ τὸ Τρωικὸν κλέοσ; δείξατε πρὸς ἄνδρας βαρβάρουσ· σπουδῆς δ΄ ὕπο ἔπιπτον, οἳ δ΄ ὠρθοῦντο, τοὺς δὲ κειμένους νεκροὺς ἂν εἶδεσ. Μενέλεως δ΄ ἔχων ὅπλα, ὅποι νοσοῖεν ξύμμαχοι κατασκοπῶν, ταύτῃ προσῆγε χειρὶ δεξιᾷ ξίφοσ,  ὥστ΄ ἐκκολυμβᾶν ναόσ, ἠρήμωσε δὲ σῶν ναυβατῶν ἐρετμά. ἐπ΄ οἰάκων δὲ βὰς ἄνακτ΄ ἐς ̔ελλάδ΄ εἶπεν εὐθύνειν δόρυ. οἳ δ΄ ἱστὸν ᾖρον, οὔριαι δ΄ ἧκον πνοαί. βεβᾶσι δ΄ ἐκ γῆσ. διαφυγὼν δ΄ ἐγὼ φόνον καθῆκ΄ ἐμαυτὸν εἰς ἅλ΄ ἄγκυραν πάρα· ἤδη δὲ κάμνονθ΄ ὁρμιατόνων μέ τις ἀνείλετ΄, ἐς δὲ γαῖαν ἐξέβησέ σοι τάδ΄ ἀγγελοῦντα. σώφρονος δ΄ ἀπιστίας οὐκ ἔστιν οὐδὲν χρησιμώτερον βροτοῖσ.   Χορός οὐκ ἄν ποτ΄ ηὔχουν οὔτε σ΄ οὔθ΄ ἡμᾶς λαθεῖν Μενέλαον, ὦναξ, ὡς ἐλάνθανεν παρών.     Θεοκλύμενος ὦ γυναικείαις τέχναισιν αἱρεθεὶς ἐγὼ τάλασ· ἐκπεφεύγασιν γάμοι με. κεἰ μὲν ἦν ἁλώσιμος ναῦς διώγμασιν, πονήσας εἷλον ἂν τάχα ξένουσ· νῦν δὲ τὴν προδοῦσαν ἡμᾶς τεισόμεσθα σύγγονον, ἥτις ἐν δόμοις ὁρῶσα Μενέλεων οὐκ εἶπέ μοι. τοιγὰρ οὔποτ΄ ἄλλον ἄνδρα ψεύσεται μαντεύμασιν.   Θεράπων οὗτος ὤ, ποῖ σὸν πόδ΄ αἴρεισ, δέσποτ΄, ἐς ποῖον φόνον;   Θεοκλύμενος οἷπερ ἡ δίκη κελεύει με· ἀλλ΄ ἀφίστασ΄ ἐκποδών.   Θεράπων οὐκ ἀφήσομαι πέπλων σῶν· μεγάλα <γὰρ> σπεύδεις κακά.   Θεοκλύμενος ἀλλὰ δεσποτῶν κρατήσεις δοῦλος ὤν;   Θεράπων φρονῶ γὰρ εὖ.   Θεοκλύμενος οὐκ ἔμοιγ΄, εἰ μή μ΄ ἐάσεις     Θεράπων οὐ μὲν οὖν σ΄ ἐάσομεν.   Θεοκλύμενος σύγγονον κτανεῖν κακίστην     Θεράπων εὐσεβεστάτην μὲν οὖν.   Θεοκλύμενος ἥ με προύδωκεν     Θεράπων καλήν γε προδοσίαν, δίκαια δρᾶν.   Θεοκλύμενος τἀμὰ λέκτρ΄ ἄλλῳ διδοῦσα.   Θεράπων τοῖς γε κυριωτέροισ.   Θεοκλύμενος κύριος δὲ τῶν ἐμῶν τίσ;   Θεράπων ὃς ἔλαβεν πατρὸς πάρα.   Θεοκλύμενος ἀλλ΄ ἔδωκεν ἡ τύχη μοι.   Θεράπων τὸ δὲ χρεὼν ἀφείλετο.   Θεοκλύμενος οὐ σὲ τἀμὰ χρὴ δικάζειν.   Θεράπων ἤν γε βελτίω λέγω.   Θεοκλύμενος ἀρχόμεσθ΄ ἄρ΄, οὐ κρατοῦμεν.   Θεράπων ὅσια δρᾶν, τὰ δ΄ ἔκδικ΄ οὔ.   Θεοκλύμενος κατθανεῖν ἐρᾶν ἔοικασ.   Θεράπων κτεῖνε· σύγγονον δὲ σὴν οὐ κτενεῖς ἡμῶν ἑκόντων, ἀλλ΄ ἔμε· <ὡσ> πρὸ δεσποτῶν τοῖσι γενναίοισι δούλοις εὐκλεέστατον θανεῖν.     Διόσκοροι ἐπίσχες ὀργὰς αἷσιν οὐκ ὀρθῶς φέρῃ, Θεοκλύμενε, γαίας τῆσδ΄ ἄναξ· δισσοὶ δέ σε Διόσκοροι καλοῦμεν, οὓς Λήδα ποτὲ ἔτικτεν ̔ελένην θ΄, ἣ πέφευγε σοὺς δόμουσ· οὐ γὰρ πεπρωμένοισιν ὀργίζῃ γάμοισ, οὐδ΄ ἡ θεᾶς Νηρῇδος ἔκγονος κόρη ἀδικεῖ σ΄ ἀδελφὴ Θεονόη, τὰ τῶν θεῶν τιμῶσα πατρός τ΄ ἐνδίκους ἐπιστολάσ. ἐς μὲν γὰρ αἰεὶ τὸν παρόντα νῦν χρόνον κείνην κατοικεῖν σοῖσιν ἐν δόμοις ἐχρῆν·  ἐπεὶ δὲ Τροίας ἐξανεστάθη βάθρα, καὶ τοῖς θεοῖς παρέσχε τοὔνομ΄, οὐκέτι· ἐν τοῖσι δ΄ αὑτῆς δεῖ νιν ἐζεῦχθαι γάμοις ἐλθεῖν τ΄ ἐς οἴκους καὶ συνοικῆσαι πόσει. ἀλλ΄ ἴσχε μὲν σῆς συγγόνου μέλαν ξίφοσ, νόμιζε δ΄ αὐτὴν σωφρόνως πράσσειν τάδε. πάλαι δ΄ ἀδελφὴν κἂν πρὶν ἐξεσώσαμεν, ἐπείπερ ἡμᾶς Ζεὺς ἐποίησεν θεούσ· ἀλλ΄ ἥσσον΄ ἦμεν τοῦ πεπρωμένου θ΄ ἅμα καὶ τῶν θεῶν, οἷς ταῦτ΄ ἔδοξεν ὧδ΄ ἔχειν. σοὶ μὲν τάδ΄ αὐδῶ, συγγόνῳ δ΄ ἐμῇ λέγω· πλεῖ ξὺν πόσει σῷ· πνεῦμα δ΄ ἕξετ΄ οὔριον· σωτῆρε δ΄ ἡμεῖς σὼ κασιγνήτω διπλῶ πόντον παριππεύοντε πέμψομεν πάτραν. ὅταν δὲ κάμψῃς καὶ τελευτήσῃς βίον, θεὸς κεκλήσῃ καὶ Διοσκόρων μέτα σπονδῶν μεθέξεις ξένιά τ΄ ἀνθρώπων πάρα ἕξεις μεθ΄ ἡμῶν· Ζεὺς γὰρ ὧδε βούλεται. οὗ δ΄ ὥρισέν σοι πρῶτα Μαιάδος τόκοσ, Σπάρτης ἀπάρασ, τὸν κατ΄ οὐρανὸν δρόμον, κλέψας δέμας σὸν μὴ Πάρις γήμειέ σε,   φρουρὸν παρ΄ ̓ακτὴν τεταμένην νῆσον λέγω   ̔ελένη τὸ λοιπὸν ἐν βροτοῖς κεκλήσεται, ἐπεὶ κλοπαίαν σ΄ ἐκ δόμων ἐδέξατο.  καὶ τῷ πλανήτῃ Μενέλεῳ θεῶν πάρα μακάρων κατοικεῖν νῆσόν ἐστι μόρσιμον· τοὺς εὐγενεῖς γὰρ οὐ στυγοῦσι δαίμονεσ, τῶν δ΄ ἀναριθμήτων μᾶλλόν εἰσιν οἱ πόνοι.   Θεοκλύμενος ὦ παῖδε Λήδας καὶ Διόσ, τὰ μὲν πάρος νείκη μεθήσω σφῶν κασιγνήτης πέρι· ἐγὼ δ΄ ἀδελφὴν οὐκέτ΄ ἂν κτάνοιμ΄ ἐμήν. κείνη δ΄ ἴτω πρὸς οἶκον, εἰ θεοῖς δοκεῖ. ἴστον δ΄ ἀρίστης σωφρονεστάτης θ΄ ἅμα γεγῶτ΄ ἀδελφῆς ὁμογενοῦς ἀφ΄ αἵματοσ. καὶ χαίρεθ΄ ̔ελένης οὕνεκ΄ εὐγενεστάτης γνώμησ, ὃ πολλαῖς ἐν γυναιξὶν οὐκ ἔνι.     Χορός πολλαὶ μορφαὶ τῶν δαιμονίων, πολλὰ δ΄ ἀέλπτως κραίνουσι θεοί· καὶ τὰ δοκηθέντ΄ οὐκ ἐτελέσθη, τῶν δ΄ ἀδοκήτων πόρον ηὗρε θεόσ. τοιόνδ΄ ἀπέβη τόδε πρᾶγμα.   