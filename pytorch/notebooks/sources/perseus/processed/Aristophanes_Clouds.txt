    Στρεψιάδης ἰοὺ ἰού· ὦ Ζεῦ βασιλεῦ τὸ χρῆμα τῶν νυκτῶν ὅσον· ἀπέραντον. οὐδέποθ΄ ἡμέρα γενήσεται; καὶ μὴν πάλαι γ΄ ἀλεκτρυόνος ἤκουσ΄ ἐγώ· οἱ δ΄ οἰκέται ῥέγκουσιν· ἀλλ΄ οὐκ ἂν πρὸ τοῦ. ἀπόλοιο δῆτ΄ ὦ πόλεμε πολλῶν οὕνεκα, ὅτ΄ οὐδὲ κολάσ΄ ἔξεστί μοι τοὺς οἰκέτασ. ἀλλ΄ οὐδ΄ ὁ χρηστὸς οὑτοσὶ νεανίας ἐγείρεται τῆς νυκτόσ, ἀλλὰ πέρδεται ἐν πέντε σισύραις ἐγκεκορδυλημένοσ. ἀλλ΄ εἰ δοκεῖ ῥέγκωμεν ἐγκεκαλυμμένοι. ἀλλ΄ οὐ δύναμαι δείλαιος εὕδειν δακνόμενος ὑπὸ τῆς δαπάνης καὶ τῆς φάτνης καὶ τῶν χρεῶν διὰ τουτονὶ τὸν υἱόν. ὁ δὲ κόμην ἔχων ἱππάζεταί τε καὶ ξυνωρικεύεται ὀνειροπολεῖ θ΄ ἵππουσ· ἐγὼ δ΄ ἀπόλλυμαι ὁρῶν ἄγουσαν τὴν σελήνην εἰκάδασ· οἱ γὰρ τόκοι χωροῦσιν. ἅπτε παῖ λύχνον, κἄκφερε τὸ γραμματεῖον, ἵν΄ ἀναγνῶ λαβὼν ὁπόσοις ὀφείλω καὶ λογίσωμαι τοὺς τόκουσ. φέρ΄ ἴδω τί ὀφείλω; δώδεκα μνᾶς Πασίᾳ. τοῦ δώδεκα μνᾶς Πασίᾳ; τί ἐχρησάμην; ὅτ΄ ἐπριάμην τὸν κοππατίαν. οἴμοι τάλασ, εἴθ΄ ἐξεκόπην πρότερον τὸν ὀφθαλμὸν λίθῳ.  Φειδιππίδης Φίλων ἀδικεῖσ· ἔλαυνε τὸν σαυτοῦ δρόμον.  Στρεψιάδης τοῦτ΄ ἔστι τουτὶ τὸ κακὸν ὅ μ΄ ἀπολώλεκεν· ὀνειροπολεῖ γὰρ καὶ καθεύδων ἱππικήν.  Φειδιππίδης πόσους δρόμους ἐλᾷ τὰ πολεμιστήρια;  Στρεψιάδης ἐμὲ μὲν σὺ πολλοὺς τὸν πατέρ΄ ἐλαύνεις δρόμουσ. ἀτὰρ τί χρέος ἔβα με μετὰ τὸν Πασίαν; τρεῖς μναῖ διφρίσκου καὶ τροχοῖν ̓αμυνίᾳ.  Φειδιππίδης ἄπαγε τὸν ἵππον ἐξαλίσας οἴκαδε.  Στρεψιάδης ἀλλ΄ ὦ μέλ΄ ἐξήλικας ἐμέ γ΄ ἐκ τῶν ἐμῶν, ὅτε καὶ δίκας ὤφληκα χἄτεροι τόκου ἐνεχυράσεσθαί φασιν.  Φειδιππίδης ἐτεὸν ὦ πάτερ τί δυσκολαίνεις καὶ στρέφει τὴν νύχθ΄ ὅλην;  Στρεψιάδης δάκνει μὲ δήμαρχός τις ἐκ τῶν στρωμάτων.  Φειδιππίδης ἔασον ὦ δαιμόνιε καταδαρθεῖν τί με.  Στρεψιάδης σὺ δ΄ οὖν κάθευδε· τὰ δὲ χρέα ταῦτ΄ ἴσθ΄ ὅτι ἐς τὴν κεφαλὴν ἅπαντα τὴν σὴν τρέψεται. φεῦ. εἴθ΄ ὤφελ΄ ἡ προμνήστρι΄ ἀπολέσθαι κακῶσ, ἥτις με γῆμ΄ ἐπῆρε τὴν σὴν μητέρα· ἐμοὶ γὰρ ἦν ἄγροικος ἥδιστος βίος εὐρωτιῶν, ἀκόρητοσ, εἰκῇ κείμενοσ, βρύων μελίτταις καὶ προβάτοις καὶ στεμφύλοισ. ἔπειτ΄ ἔγημα Μεγακλέους τοῦ Μεγακλέους ἀδελφιδῆν ἄγροικος ὢν ἐξ ἄστεωσ, σεμνὴν τρυφῶσαν ἐγκεκοισυρωμένην. ταύτην ὅτ΄ ἐγάμουν, συγκατεκλινόμην ἐγὼ ὄζων τρυγὸς τρασιᾶς ἐρίων περιουσίασ, ἡ δ΄ αὖ μύρου κρόκου καταγλωττισμάτων, δαπάνης λαφυγμοῦ Κωλιάδος Γενετυλλίδοσ. οὐ μὴν ἐρῶ γ΄ ὡς ἀργὸς ἦν, ἀλλ΄ ἐσπάθα. ἐγὼ δ΄ ἂν αὐτῇ θοἰμάτιον δεικνὺς τοδὶ πρόφασιν ἔφασκον, ὦ γύναι λίαν σπαθᾷσ.  Θεράπων ἔλαιον ἡμῖν οὐκ ἔνεστ΄ ἐν τῷ λύχνῳ.  Στρεψιάδης οἴμοι· τί γάρ μοι τὸν πότην ἧπτες λύχνον; δεῦρ΄ ἔλθ΄ ἵνα κλάῃσ.  Θεράπων διὰ τί δῆτα κλαύσομαι;  Στρεψιάδης ὅτι τῶν παχειῶν ἐνετίθεις θρυαλλίδων. μετὰ ταῦθ΄, ὅπως νῷν ἐγένεθ΄ υἱὸς οὑτοσί, ἐμοί τε δὴ καὶ τῇ γυναικὶ τἀγαθῇ, περὶ τοὐνόματος δὴ ΄ντεῦθεν ἐλοιδορούμεθα· ἡ μὲν γὰρ ἵππον προσετίθει πρὸς τοὔνομα, Ξάνθιππον ἤ Χαριππον ἢ Καλλιππίδην, ἐγὼ δὲ τοῦ πάππου ΄τιθέμην Φειδωνίδην. τέως μὲν οὖν ἐκρινόμεθ΄· εἶτα τῷ χρόνῳ κοινῇ ξυνέβημεν κἀθέμεθα Φειδιππίδην. τοῦτον τὸν υἱὸν λαμβάνουσ΄ ἐκορίζετο, ὅταν σὺ μέγας ὢν ἅρμ΄ ἐλαύνῃς πρὸς πόλιν, ὥσπερ Μεγακλέησ, ξυστίδ΄ ἔχων. ἐγὼ δ΄ ἔφην, ὅταν μὲν οὖν τὰς αἶγας ἐκ τοῦ φελλέωσ, ὥσπερ ὁ πατήρ σου, διφθέραν ἐνημμένοσ. ἀλλ΄ οὐκ ἐπίθετο τοῖς ἐμοῖς οὐδὲν λόγοισ, ἀλλ΄ ἵππερόν μου κατέχεεν τῶν χρημάτων. νῦν οὖν ὅλην τὴν νύκτα φροντίζων ὁδοῦ μίαν ηὗρον ἀτραπὸν δαιμονίως ὑπερφυᾶ, ἣν ἢν ἀναπείσω τουτονί, σωθήσομαι. ἀλλ΄ ἐξεγεῖραι πρῶτον αὐτὸν βούλομαι. πῶς δῆτ΄ ἂν ἥδιστ΄ αὐτὸν ἐπεγείραιμι; πῶσ; Φειδιππίδη Φειδιππίδιον.  Φειδιππίδης τί ὦ πάτερ;  Στρεψιάδης κύσον με καὶ τὴν χεῖρα δὸς τὴν δεξιάν.  Φειδιππίδης ἰδού. τί ἔστιν;  Στρεψιάδης εἰπέ μοι, φιλεῖς ἐμέ;  Φειδιππίδης νὴ τὸν Ποσειδῶ τουτονὶ τὸν ἵππιον.  Στρεψιάδης μὴ ΄μοί γε τοῦτον μηδαμῶς τὸν ἵππιον· οὗτος γὰρ ὁ θεὸς αἴτιός μοι τῶν κακῶν. ἀλλ΄ εἴπερ ἐκ τῆς καρδίας μ΄ ὄντως φιλεῖσ, ὦ παῖ πιθοῦ.  Φειδιππίδης τί οὖν πίθωμαι δῆτά σοι;  Στρεψιάδης ἔκστρεψον ὡς τάχιστα τοὺς σαυτοῦ τρόπουσ, καὶ μάνθαν΄ ἐλθὼν ἃν ἐγὼ παραινέσω.  Φειδιππίδης λέγε δή, τί κελεύεισ;  Στρεψιάδης καί τι πείσει;  Φειδιππίδης πείσομαι νὴ τὸν Διόνυσον.  Στρεψιάδης δεῦρό νυν ἀπόβλεπε. ὁρᾷς τὸ θύριον τοῦτο καὶ τᾠκίδιον;  Φειδιππίδης ὁρῶ. τί οὖν τοῦτ΄ ἐστὶν ἐτεὸν ὦ πάτερ;  Στρεψιάδης ψυχῶν σοφῶν τοῦτ΄ ἐστὶ φροντιστήριον. ἐνταῦθ΄ ἐνοικοῦσ΄ ἄνδρεσ, οἳ τὸν οὐρανὸν λέγοντες ἀναπείθουσιν ὡς ἔστιν πνιγεύσ, κἄστιν περὶ ἡμᾶς οὗτοσ, ἡμεῖς δ΄ ἄνθρακεσ. οὗτοι διδάσκουσ΄, ἀργύριον ἤν τις διδῷ, λέγοντα νικᾶν καὶ δίκαια κἄδικα.  Φειδιππίδης εἰσὶν δὲ τίνεσ;  Στρεψιάδης οὐκ οἶδ΄ ἀκριβῶς τοὔνομα· μεριμνοφροντισταὶ καλοί τε κἀγαθοί.  Φειδιππίδης αἰβοῖ πονηροί γ΄, οἶδα. τοὺς ἀλαζόνας τοὺς ὠχριῶντας τοὺς ἀνυποδήτους λέγεισ, ὧν ὁ κακοδαίμων Σωκράτης καὶ Χαιρεφῶν.  Στρεψιάδης ἢ ἢ σιώπα· μηδὲν εἴπῃς νήπιον. ἀλλ΄ εἴ τι κήδει τῶν πατρῴων ἀλφίτων, τούτων γενοῦ μοι σχασάμενος τὴν ἱππικήν.  Φειδιππίδης οὐκ ἂν μὰ τὸν Διόνυσον, εἰ δοίης γέ μοι τοὺς φασιανοὺς οὓς τρέφει Λεωγόρασ.  Στρεψιάδης ἴθ΄ ἀντιβολῶ σ΄ ὦ φίλτατ΄ ἀνθρώπων ἐμοὶ ἐλθὼν διδάσκου.  Φειδιππίδης καὶ τί σοι μαθήσομαι;  Στρεψιάδης εἶναι παρ΄ αὐτοῖς φασιν ἄμφω τὼ λόγω, τὸν κρείττον΄, ὅστις ἐστί, καὶ τὸν ἥττονα. τούτοιν τὸν ἕτερον τοῖν λόγοιν, τὸν ἥττονα, νικᾶν λέγοντά φασι τἀδικώτερα. ἢν οὖν μάθῃς μοι τὸν ἄδικον τοῦτον λόγον, ἃ νῦν ὀφείλω διὰ σέ, τούτων τῶν χρεῶν οὐκ ἂν ἀποδοίην οὐδ΄ ἂν ὀβολὸν οὐδενί.  Φειδιππίδης οὐκ ἂν πιθοίμην· οὐ γὰρ ἂν τλαίην ἰδεῖν τοὺς ἱππέας τὸ χρῶμα διακεκναισμένοσ.  Στρεψιάδης οὐκ ἄρα μὰ τὴν Δήμητρα τῶν γ΄ ἐμῶν ἔδει, οὔτ΄ αὐτὸς οὔθ΄ ὁ ζύγιος οὔθ΄ ὁ σαμφόρασ· ἀλλ΄ ἐξελῶ σ΄ ἐς κόρακας ἐκ τῆς οἰκίασ.  Φειδιππίδης ἀλλ΄ οὐ περιόψεταί μ΄ ὁ θεῖος Μεγακλέης ἄνιππον. ἀλλ΄ εἴσειμι, σοῦ δ΄ οὐ φροντιῶ.  Στρεψιάδης ἀλλ΄ οὐδ΄ ἐγὼ μέντοι πεσών γε κείσομαι, ἀλλ΄ εὐξάμενος τοῖσιν θεοῖς διδάξομαι αὐτὸς βαδίζων ἐς τὸ φροντιστήριον. πῶς οὖν γέρων ὢν κἀπιλήσμων καὶ βραδὺς λόγων ἀκριβῶν σχινδαλάμους μαθήσομαι; ἰτητέον. τί ταῦτ΄ ἔχων στραγγεύομαι, ἀλλ΄ οὐχὶ κόπτω τὴν θύραν; παῖ παιδίον.  Μαθητής βάλλ΄ ἐς κόρακασ· τίς ἐσθ΄ ὁ κόψας τὴν θύραν;  Στρεψιάδης Φείδωνος υἱὸς Στρεψιάδης Κικυννόθεν.  Μαθητής ἀμαθής γε νὴ Δί΄ ὅστις οὑτωσὶ σφόδρα ἀπεριμερίμνως τὴν θύραν λελάκτικας καὶ φροντίδ΄ ἐξήμβλωκας ἐξηυρημένην.  Στρεψιάδης σύγγνωθί μοι· τηλοῦ γὰρ οἰκῶ τῶν ἀγρῶν. ἀλλ΄ εἰπέ μοι τὸ πρᾶγμα τοὐξημβλωμένον.  Μαθητής ἀλλ΄ οὐ θέμις πλὴν τοῖς μαθηταῖσιν λέγειν.  Στρεψιάδης λέγε νυν ἐμοὶ θαρρῶν· ἐγὼ γὰρ οὑτοσὶ ἥκω μαθητὴς ἐς τὸ φροντιστήριον.  Μαθητής λέξω. νομίσαι δὲ ταῦτα χρὴ μυστήρια. ἀνήρετ΄ ἄρτι Χαιρεφῶντα Σωκράτης ψύλλαν ὁπόσους ἅλλοιτο τοὺς αὑτῆς πόδασ· δακοῦσα γὰρ τοῦ Χαιρεφῶντος τὴν ὀφρῦν ἐπὶ τὴν κεφαλὴν τὴν Σωκράτους ἀφήλατο.  Στρεψιάδης πῶς δῆτα διεμέτρησε;  Μαθητής δεξιώτατα. κηρὸν διατήξασ, εἶτα τὴν ψύλλαν λαβὼν ἐνέβαψεν ἐς τὸν κηρὸν αὐτῆς τὼ πόδε, κᾆτα ψυχείσῃ περιέφυσαν Περσικαί. ταύτας ὑπολύσας ἀνεμέτρει τὸ χωρίον.  Στρεψιάδης ὦ Ζεῦ βασιλεῦ τῆς λεπτότητος τῶν φρενῶν.  Μαθητής τί δῆτ΄ ἂν ἕτερον εἰ πύθοιο Σωκράτους φρόντισμα;  Στρεψιάδης ποῖον; ἀντιβολῶ κάτειπέ μοι.  Μαθητής ἀνήρετ΄ αὐτὸν Χαιρεφῶν ὁ Σφήττιος ὁπότερα τὴν γνώμην ἔχοι, τὰς ἐμπίδας κατὰ τὸ στόμ΄ ᾄδειν ἢ κατὰ τοὐρροπύγιον.  Στρεψιάδης τί δῆτ΄ ἐκεῖνος εἶπε περὶ τῆς ἐμπίδοσ;  Μαθητής ἔφασκεν εἶναι τοὔντερον τῆς ἐμπίδος στενόν· διὰ λεπτοῦ δ΄ ὄντος αὐτοῦ τὴν πνοὴν βίᾳ βαδίζειν εὐθὺ τοὐρροπυγίου· ἔπειτα κοῖλον πρὸς στενῷ προσκείμενον τὸν πρωκτὸν ἠχεῖν ὑπὸ βίας τοῦ πνεύματοσ.  Στρεψιάδης σάλπιγξ ὁ πρωκτός ἐστιν ἄρα τῶν ἐμπίδων. ὦ τρισμακάριος τοῦ διεντερεύματοσ. ἦ ῥᾳδίως φεύγων ἂν ἀποφύγοι δίκην ὅστις δίοιδε τοὔντερον τῆς ἐμπίδοσ.  Μαθητής πρώην δέ γε γνώμην μεγάλην ἀφῃρέθη ὑπ΄ ἀσκαλαβώτου.  Στρεψιάδης τίνα τρόπον; κάτειπέ μοι.  Μαθητής ζητοῦντος αὐτοῦ τῆς σελήνης τὰς ὁδοὺς καὶ τὰς περιφορὰς εἶτ΄ ἄνω κεχηνότος ἀπὸ τῆς ὀροφῆς νύκτωρ γαλεώτης κατέχεσεν.  Στρεψιάδης ἥσθην γαλεώτῃ καταχέσαντι Σωκράτουσ.  Μαθητής ἐχθὲς δέ γ΄ ἡμῖν δεῖπνον οὐκ ἦν ἑσπέρασ.  Στρεψιάδης εἶεν· τί οὖν πρὸς τἄλφιτ΄ ἐπαλαμήσατο;  Μαθητής κατὰ τῆς τραπέζης καταπάσας λεπτὴν τέφραν κάμψας ὀβελίσκον εἶτα διαβήτην λαβὼν ἐκ τῆς παλαίστρας θοἰμάτιον ὑφείλετο.  Στρεψιάδης τί δῆτ΄ ἐκεῖνον τὸν Θαλῆν θαυμάζομεν; ἄνοιγ΄ ἄνοιγ΄ ἀνύσας τὸ φροντιστήριον, καὶ δεῖξον ὡς τάχιστά μοι τὸν Σωκράτη. μαθητιῶ γάρ· ἀλλ΄ ἄνοιγε τὴν θύραν. ὦ ̔ηράκλεις ταυτὶ ποδαπὰ τὰ θηρία;  Μαθητής τί ἐθαύμασασ; τῷ σοι δοκοῦσιν εἰκέναι;  Στρεψιάδης τοῖς ἐκ Πύλου ληφθεῖσι τοῖς Λακωνικοῖσ. ἀτὰρ τί ποτ΄ ἐς τὴν γῆν βλέπουσιν οὑτοιί;  Μαθητής ζητοῦσιν οὗτοι τὰ κατὰ γῆσ.  Στρεψιάδης βολβοὺς ἄρα ζητοῦσι. μή νυν τουτογὶ φροντίζετε· ἐγὼ γὰρ οἶδ΄ ἵν΄ εἰσὶ μεγάλοι καὶ καλοί. τί γὰρ οἵδε δρῶσιν οἱ σφόδρ΄ ἐγκεκυφότεσ;  Μαθητής οὗτοι δ΄ ἐρεβοδιφῶσιν ὑπὸ τὸν Τάρταρον.  Στρεψιάδης τί δῆθ΄ ὁ πρωκτὸς ἐς τὸν οὐρανὸν βλέπει;  Μαθητής αὐτὸς καθ΄ αὑτὸν ἀστρονομεῖν διδάσκεται. ἀλλ΄ εἴσιθ΄, ἵνα μὴ ΄κεῖνος ὑμῖν ἐπιτύχῃ.  Στρεψιάδης μήπω γε μήπω γ΄· ἀλλ΄ ἐπιμεινάντων, ἵνα αὐτοῖσι κοινώσω τι πραγμάτιον ἐμόν.  Μαθητής ἀλλ΄ οὐχ οἷόν τ΄ αὐτοῖσι πρὸς τὸν ἀέρα ἔξω διατρίβειν πολὺν ἄγαν ἐστὶν χρόνον.  Στρεψιάδης πρὸς τῶν θεῶν τί γὰρ τάδ΄ ἐστίν; εἰπέ μοι.  Μαθητής ἀστρονομία μὲν αὑτηί.  Στρεψιάδης τουτὶ δὲ τί;  Μαθητής γεωμετρία.  Στρεψιάδης τοῦτ΄ οὖν τί ἐστι χρήσιμον;  Μαθητής γῆν ἀναμετρῆσαι.  Στρεψιάδης πότερα τὴν κληρουχικήν;  Μαθητής οὔκ, ἀλλὰ τὴν σύμπασαν.  Στρεψιάδης ἀστεῖον λέγεισ. τὸ γὰρ σόφισμα δημοτικὸν καὶ χρήσιμον.  Μαθητής αὕτη δέ σοι γῆς περίοδος πάσησ. ὁρᾷσ; αἵδε μὲν ̓αθῆναι.  Στρεψιάδης τί σὺ λέγεισ; οὐ πείθομαι, ἐπεὶ δικαστὰς οὐχ ὁρῶ καθημένουσ.  Μαθητής ὡς τοῦτ΄ ἀληθῶς ̓αττικὸν τὸ χωρίον.  Στρεψιάδης καὶ ποῦ Κικυννῆς εἰσὶν οὑμοὶ δημόται;  Μαθητής ἐνταῦθ΄ ἔνεισιν. ἡ δέ γ΄ Εὔβοἰ, ὡς ὁρᾷσ, ἡδὶ παρατέταται μακρὰ πόρρω πάνυ.  Στρεψιάδης οἶδ΄· ὑπὸ γὰρ ἡμῶν παρετάθη καὶ Περικλέουσ. ἀλλ΄ ἡ Λακεδαίμων ποῦ ΄σθ΄;  Μαθητής ὅπου ΄στίν; αὑτηί.  Στρεψιάδης ὡς ἐγγὺς ἡμῶν. τοῦτο πάνυ φροντίζετε, ταύτην ἀφ΄ ἡμῶν ἀπαγαγεῖν πόρρω πάνυ.  Μαθητής ἀλλ΄ οὐχ οἷόν τε.  Στρεψιάδης νὴ Δί΄ οἰμώξεσθ΄ ἄρα. φέρε τίς γὰρ οὗτος οὑπὶ τῆς κρεμάθρας ἀνήρ;  Μαθητής αὐτόσ.  Στρεψιάδης τίς αὐτόσ;  Μαθητής Σωκράτησ.  Στρεψιάδης ὦ Σώκρατεσ. ἴθ΄ οὗτοσ, ἀναβόησον αὐτόν μοι μέγα.  Μαθητής αὐτὸς μὲν οὖν σὺ κάλεσον· οὐ γάρ μοι σχολή.  Στρεψιάδης ὦ Σώκρατεσ, ὦ Σωκρατίδιον.  Σωκράτης τί με καλεῖς ὦφήμερε;  Στρεψιάδης πρῶτον μὲν ὅ τι δρᾷς ἀντιβολῶ κάτειπέ μοι.  Σωκράτης ἀεροβατῶ καὶ περιφρονῶ τὸν ἥλιον.  Στρεψιάδης ἔπειτ΄ ἀπὸ ταρροῦ τοὺς θεοὺς ὑπερφρονεῖσ, ἀλλ΄ οὐκ ἀπὸ τῆς γῆσ, εἴπερ;  Σωκράτης οὐ γὰρ ἄν ποτε ἐξηῦρον ὀρθῶς τὰ μετέωρα πράγματα, εἰ μὴ κρεμάσας τὸ νόημα καὶ τὴν φροντίδα λεπτὴν καταμείξας ἐς τὸν ὅμοιον ἀέρα. εἰ δ΄ ὢν χαμαὶ τἄνω κάτωθεν ἐσκόπουν, οὐκ ἄν ποθ΄ ηὗρον· οὐ γὰρ ἀλλ΄ ἡ γῆ βίᾳ ἕλκει πρὸς αὑτὴν τὴν ἰκμάδα τῆς φροντίδοσ. πάσχει δὲ ταὐτὸ τοῦτο καὶ τὰ κάρδαμα.  Στρεψιάδης τί φῄσ; ἡ φροντὶς ἕλκει τὴν ἰκμάδ΄ ἐς τὰ κάρδαμα; ἴθι νυν κατάβηθ΄ ὦ Σωκρατίδιον ὡς ἐμέ, ἵνα με διδάξῃς ὧνπερ οὕνεκ΄ ἐλήλυθα.  Σωκράτης ἦλθες δὲ κατὰ τί;  Στρεψιάδης βουλόμενος μαθεῖν λέγειν. ὑπὸ γὰρ τόκων χρήστων τε δυσκολωτάτων ἄγομαι φέρομαι, τὰ χρήματ΄ ἐνεχυράζομαι.  Σωκράτης πόθεν δ΄ ὑπόχρεως σαυτὸν ἔλαθες γενόμενοσ;  Στρεψιάδης νόσος μ΄ ἐπέτριψεν ἱππικὴ δεινὴ φαγεῖν. ἀλλά με δίδαξον τὸν ἕτερον τοῖν σοῖν λόγοιν, τὸν μηδὲν ἀποδιδόντα. μισθὸν δ΄ ὅντιν΄ ἂν πράττῃ μ΄ ὀμοῦμαί σοι καταθήσειν τοὺς θεούσ.  Σωκράτης ποίους θεοὺς ὀμεῖ σύ; πρῶτον γὰρ θεοὶ ἡμῖν νόμισμ΄ οὐκ ἔστι.  Στρεψιάδης τῷ γὰρ ὄμνυτ΄; ἢ σιδαρέοισιν ὥσπερ ἐν Βυζαντίῳ;  Σωκράτης βούλει τὰ θεῖα πράγματ΄ εἰδέναι σαφῶς ἅττ΄ ἐστὶν ὀρθῶσ;  Στρεψιάδης νὴ Δί΄ εἴπερ ἔστι γε.  Σωκράτης καὶ ξυγγενέσθαι ταῖς Νεφέλαισιν ἐς λόγουσ, ταῖς ἡμετέραισι δαίμοσιν;  Στρεψιάδης μάλιστά γε.  Σωκράτης κάθιζε τοίνυν ἐπὶ τὸν ἱερὸν σκίμποδα.  Στρεψιάδης ἰδοὺ κάθημαι.  Σωκράτης τουτονὶ τοίνυν λαβὲ τὸν στέφανον.  Στρεψιάδης ἐπὶ τί στέφανον; οἴμοι Σώκρατες ὥσπερ με τὸν ̓αθάμανθ΄ ὅπως μὴ θύσετε.  Σωκράτης οὔκ, ἀλλὰ ταῦτα πάντα τοὺς τελουμένους ἡμεῖς ποιοῦμεν.  Στρεψιάδης εἶτα δὴ τί κερδανῶ;  Σωκράτης λέγειν γενήσει τρῖμμα κρόταλον παιπάλη. ἀλλ΄ ἔχ΄ ἀτρεμί.    Στρεψιάδης μὰ τὸν Δί΄ οὐ ψεύσει γέ με· καταπαττόμενος γὰρ παιπάλη γενήσομαι.   Σωκράτησεὐφημεῖν χρὴ τὸν πρεσβύτην καὶ τῆς εὐχῆς ἐπακούειν. ὦ δέσποτ΄ ἄναξ ἀμέτρητ΄ ̓αήρ, ὃς ἔχεις τὴν γῆν μετέωρον, λαμπρός τ΄ Αἰθὴρ σεμναί τε θεαὶ Νεφέλαι βροντησικέραυνοι, ἄρθητε φάνητ΄ ὦ δέσποιναι τῷ φροντιστῇ μετέωροι.  Στρεψιάδησμήπω μήπω γε πρὶν ἂν τουτὶ πτύξωμαι, μὴ καταβρεχθῶ. τὸ δὲ μηδὲ κυνῆν οἴκοθεν ἐλθεῖν ἐμὲ τὸν κακοδαίμον΄ ἔχοντα.  Σωκράτησἔλθετε δῆτ΄ ὦ πολυτίμητοι Νεφέλαι τῷδ΄ εἰς ἐπίδειξιν· εἴτ΄ ἐπ΄ ̓ολύμπου κορυφαῖς ἱεραῖς χιονοβλήτοισι κάθησθε, εἴτ΄ ̓ωκεανοῦ πατρὸς ἐν κήποις ἱερὸν χορὸν ἵστατε Νύμφαισ, εἴτ΄ ἄρα Νείλου προχοαῖς ὑδάτων χρυσέαις ἀρύτεσθε πρόχοισιν, ἢ Μαιῶτιν λίμνην ἔχετ΄ ἢ σκόπελον νιφόεντα Μίμαντοσ· ὑπακούσατε δεξάμεναι θυσίαν καὶ τοῖς ἱεροῖσι χαρεῖσαι.  Χορός ἀέναοι Νεφέλαι ἀρθῶμεν φανεραὶ δροσερὰν φύσιν εὐάγητον, πατρὸς ἀπ΄ ̓ωκεανοῦ βαρυαχέος ὑψηλῶν ὀρέων κορυφὰς ἐπὶ δενδροκόμουσ, ἵνα τηλεφανεῖς σκοπιὰς ἀφορώμεθα, καρπούς τ΄ ἀρδομέναν ἱερὰν χθόνα, καὶ ποταμῶν ζαθέων κελαδήματα, καὶ πόντον κελάδοντα βαρύβρομον· ὄμμα γὰρ αἰθέρος ἀκάματον σελαγεῖται μαρμαρέαις ἐν αὐγαῖσ. ἀλλ΄ ἀποσεισάμεναι νέφος ὄμβριον ἀθανάτας ἰδέας ἐπιδώμεθα τηλεσκόπῳ ὄμματι γαῖαν.   Σωκράτησὦ μέγα σεμναὶ Νεφέλαι φανερῶς ἠκούσατέ μου καλέσαντοσ. ᾔσθου φωνῆς ἅμα καὶ βροντῆς μυκησαμένης θεοσέπτου;  Στρεψιάδησκαὶ σέβομαί γ΄ ὦ πολυτίμητοι καὶ βούλομαι ἀνταποπαρδεῖν πρὸς τὰς βροντάσ· οὕτως αὐτὰς τετρεμαίνω καὶ πεφόβημαι· κεἰ θέμις ἐστίν, νυνί γ΄ ἤδη, κεἰ μὴ θέμις ἐστί, χεσείω.   Σωκράτης οὐ μὴ σκώψει μηδὲ ποιήσεις ἅπερ οἱ τρυγοδαίμονες οὗτοι, ἀλλ΄ εὐφήμει· μέγα γάρ τι θεῶν κινεῖται σμῆνος ἀοιδαῖσ.  Χορός παρθένοι ὀμβροφόροι ἔλθωμεν λιπαρὰν χθόνα Παλλάδοσ, εὔανδρον γᾶν Κέκροπος ὀψόμεναι πολυήρατον· οὗ σέβας ἀρρήτων ἱερῶν, ἵνα μυστοδόκος δόμος ἐν τελεταῖς ἁγίαις ἀναδείκνυται, οὐρανίοις τε θεοῖς δωρήματα, ναοί θ΄ ὑψερεφεῖς καὶ ἀγάλματα, καὶ πρόσοδοι μακάρων ἱερώταται, εὐστέφανοί τε θεῶν θυσίαι θαλίαι τε, παντοδαπαῖς ἐν ὥραισ, ἦρί τ΄ ἐπερχομένῳ Βρομία χάρισ, εὐκελάδων τε χορῶν ἐρεθίσματα, καὶ μοῦσα βαρύβρομος αὐλῶν.   Στρεψιάδης πρὸς τοῦ Διὸς ἀντιβολῶ σε φράσον, τίνες εἴσ΄ ὦ Σώκρατες αὗται αἱ φθεγξάμεναι τοῦτο τὸ σεμνόν; μῶν ἡρῷναί τινές εἰσιν;  Σωκράτησἥκιστ΄ ἀλλ΄ οὐράνιαι Νεφέλαι μεγάλαι θεαὶ ἀνδράσιν ἀργοῖσ· αἵπερ γνώμην καὶ διάλεξιν καὶ νοῦν ἡμῖν παρέχουσιν καὶ τερατείαν καὶ περίλεξιν καὶ κροῦσιν καὶ κατάληψιν.  Στρεψιάδησταῦτ΄ ἄρ΄ ἀκούσασ΄ αὐτῶν τὸ φθέγμ΄ ἡ ψυχή μου πεπότηται, καὶ λεπτολογεῖν ἤδη ζητεῖ καὶ περὶ καπνοῦ στενολεσχεῖν, καὶ γνωμιδίῳ γνώμην νύξασ΄ ἑτέρῳ λόγῳ ἀντιλογῆσαι· ὥστ΄ εἴ πως ἔστιν ἰδεῖν αὐτὰς ἤδη φανερῶς ἐπιθυμῶ.  Σωκράτησβλέπε νυν δευρὶ πρὸς τὴν Πάρνηθ΄· ἤδη γὰρ ὁρῶ κατιούσας ἡσυχῇ αὐτάσ.  Στρεψιάδησφέρε ποῦ; δεῖξον.  Σωκράτησχωροῦσ΄ αὗται πάνυ πολλαὶ διὰ τῶν κοίλων καὶ τῶν δασέων, αὗται πλάγιαι.  Στρεψιάδηστί τὸ χρῆμα; ὡς οὐ καθορῶ.  Σωκράτησπαρὰ τὴν εἴσοδον.  Στρεψιάδησἤδη νυνὶ μόλις οὕτωσ.  Σωκράτησνῦν γέ τοι ἤδη καθορᾷς αὐτάσ, εἰ μὴ λημᾷς κολοκύνταισ.  Στρεψιάδησνὴ Δί΄ ἔγωγ΄, ὦ πολυτίμητοι· πάντα γὰρ ἤδη κατέχουσιν.  Σωκράτησταύτας μέντοι σὺ θεὰς οὔσας οὐκ ᾔδησθ΄ οὐδ΄ ἐνόμιζεσ;  Στρεψιάδησμὰ Δί΄ ἀλλ΄ ὁμίχλην καὶ δρόσον αὐτὰς ἡγούμην καὶ καπνὸν εἶναι.  Σωκράτησοὐ γὰρ μὰ Δί΄ οἶσθ΄ ὁτιὴ πλείστους αὗται βόσκουσι σοφιστάσ, Θουριομάντεις ἰατροτέχνας σφραγιδονυχαργοκομήτασ, κυκλίων τε χορῶν ᾀσματοκάμπτας ἄνδρας μετεωροφένακασ, οὐδὲν δρῶντας βόσκουσ΄ ἀργούσ, ὅτι ταύτας μουσοποιοῦσιν.  Στρεψιάδησταῦτ΄ ἄρ΄ ἐποίουν ὑγρᾶν Νεφελᾶν στρεπταιγλᾶν δάιον ὁρμάν, πλοκάμους θ΄ ἑκατογκεφάλα Τυφῶ πρημαινούσας τε θυέλλασ, εἶτ΄ ἀερίας διεράσ, γαμψοὺς οἰωνοὺς ἀερονηχεῖσ, ὄμβρους θ΄ ὑδάτων δροσερᾶν Νεφελᾶν· εἶτ΄ ἀντ΄ αὐτῶν κατέπινον κεστρᾶν τεμάχη μεγαλᾶν ἀγαθᾶν κρέα τ΄ ὀρνίθεια κιχηλᾶν.  Σωκράτησδιὰ μέντοι τάσδ΄ οὐχὶ δικαίωσ;  Στρεψιάδησλέξον δή μοι, τί παθοῦσαι, εἴπερ νεφέλαι γ΄ εἰσὶν ἀληθῶσ, θνηταῖς εἴξασι γυναιξίν; οὐ γὰρ ἐκεῖναί γ΄ εἰσὶ τοιαῦται.  Σωκράτησφέρε ποῖαι γάρ τινές εἰσιν;  Στρεψιάδησοὐκ οἶδα σαφῶσ· εἴξασιν γοῦν ἐρίοισιν πεπταμένοισιν, κοὐχὶ γυναιξὶν μὰ Δί΄ οὐδ΄ ὁτιοῦν· αὗται δὲ ῥῖνας ἔχουσιν.  Σωκράτησἀπόκριναί νυν ἅττ΄ ἂν ἔρωμαι.  Στρεψιάδησλέγε νυν ταχέως ὅ τι βούλει.  Σωκράτησἤδη ποτ΄ ἀναβλέψας εἶδες νεφέλην κενταύρῳ ὁμοίαν, ἢ παρδάλει ἢ λύκῳ ἢ ταύρῳ;  Στρεψιάδησνὴ Δί΄ ἔγωγ΄. εἶτα τί τοῦτο;  Σωκράτησγίγνονται πάνθ΄ ὅ τι βούλονται· κᾆτ΄ ἢν μὲν ἴδωσι κομήτην ἄγριόν τινα τῶν λασίων τούτων, οἷόνπερ τὸν Ξενοφάντου, σκώπτουσαι τὴν μανίαν αὐτοῦ κενταύροις ᾔκασαν αὑτάσ.  Στρεψιάδηστί γὰρ ἢν ἅρπαγα τῶν δημοσίων κατίδωσι Σίμωνα, τί δρῶσιν;  Σωκράτησἀποφαίνουσαι τὴν φύσιν αὐτοῦ λύκοι ἐξαίφνης ἐγένοντο.  Στρεψιάδησταῦτ΄ ἄρα ταῦτα Κλεώνυμον αὗται τὸν ῥίψασπιν χθὲς ἰδοῦσαι, ὅτι δειλότατον τοῦτον ἑώρων, ἔλαφοι διὰ τοῦτ΄ ἐγένοντο.  Σωκράτησκαὶ νῦν γ΄ ὅτι Κλεισθένη εἶδον, ὁρᾷσ, διὰ τοῦτ΄ ἐγένοντο γυναῖκεσ.    Στρεψιάδησχαίρετε τοίνυν ὦ δέσποιναι· καὶ νῦν, εἴπερ τινὶ κἄλλῳ, οὐρανομήκη ῥήξατε κἀμοὶ φωνήν, ὦ παμβασίλειαι.  Χορόσχαῖρ΄ ὦ πρεσβῦτα παλαιογενὲς θηρατὰ λόγων φιλομούσων, σύ τε λεπτοτάτων λήρων ἱερεῦ, φράζε πρὸς ἡμᾶς ὅ τι χρῄζεισ· οὐ γὰρ ἂν ἄλλῳ γ΄ ὑπακούσαιμεν τῶν νῦν μετεωροσοφιστῶν πλὴν ἢ Προδίκῳ, τῷ μὲν σοφίας καὶ γνώμης οὕνεκα, σοὶ δέ, ὅτι βρενθύει τ΄ ἐν ταῖσιν ὁδοῖς καὶ τὠφθαλμὼ παραβάλλεισ, κἀνυπόδητος κακὰ πόλλ΄ ἀνέχει κἀφ΄ ἡμῖν σεμνοπροσωπεῖσ.  Στρεψιάδησὦ γῆ τοῦ φθέγματοσ, ὡς ἱερὸν καὶ σεμνὸν καὶ τερατῶδεσ.  Σωκράτησαὗται γάρ τοι μόναι εἰσὶ θεαί, τἄλλα δὲ πάντ΄ ἐστὶ φλύαροσ.  Στρεψιάδησὁ Ζεὺς δ΄ ἡμῖν, φέρε πρὸς τῆς γῆσ, οὑλύμπιος οὐ θεός ἐστιν;  Σωκράτησποῖος Ζεύσ; οὐ μὴ ληρήσεισ· οὐδ΄ ἔστι Ζεύσ.  Στρεψιάδηστί λέγεις σύ; ἀλλὰ τίς ὕει; τουτὶ γὰρ ἔμοιγ΄ ἀπόφηναι πρῶτον ἁπάντων.  Σωκράτησαὗται δήπου· μεγάλοις δέ σ΄ ἐγὼ σημείοις αὐτὸ διδάξω. φέρε ποῦ γὰρ πώποτ΄ ἄνευ Νεφελῶν ὕοντ΄ ἤδη τεθέασαι; καίτοι χρῆν αἰθρίας ὕειν αὐτόν, ταύτας δ΄ ἀποδημεῖν.  Στρεψιάδησνὴ τὸν ̓απόλλω τοῦτό γέ τοι δὴ τῷ νῦν λόγῳ εὖ προσέφυσασ· καίτοι πρότερον τὸν Δί΄ ἀληθῶς ᾤμην διὰ κοσκίνου οὐρεῖν. ἀλλ΄ ὅστις ὁ βροντῶν ἐστι φράσον· τοῦτό με ποιεῖ τετρεμαίνειν.  Σωκράτησαὗται βροντῶσι κυλινδόμεναι.  Στρεψιάδηστῷ τρόπῳ ὦ πάντα σὺ τολμῶν;  Σωκράτησὅταν ἐμπλησθῶσ΄ ὕδατος πολλοῦ κἀναγκασθῶσι φέρεσθαι, κατακρημνάμεναι πλήρεις ὄμβρου δι΄ ἀνάγκην, εἶτα βαρεῖαι εἰς ἀλλήλας ἐμπίπτουσαι ῥήγνυνται καὶ παταγοῦσιν.  Στρεψιάδησὁ δ΄ ἀναγκάζων ἐστὶ τίς αὐτάσ, οὐχ ὁ Ζεύσ, ὥστε φέρεσθαι;  Σωκράτησἥκιστ΄ ἀλλ΄ αἰθέριος Δῖνοσ.  ΣτρεψιάδησΔῖνοσ; τουτί μ΄ ἐλελήθειν, ὁ Ζεὺς οὐκ ὤν, ἀλλ΄ ἀντ΄ αὐτοῦ Δῖνος νυνὶ βασιλεύων. ἀτὰρ οὐδέν πω περὶ τοῦ πατάγου καὶ τῆς βροντῆς μ΄ ἐδίδαξασ.  Σωκράτησοὐκ ἤκουσάς μου τὰς Νεφέλας ὕδατος μεστὰς ὅτι φημὶ ἐμπιπτούσας εἰς ἀλλήλας παταγεῖν διὰ τὴν πυκνότητα;  Στρεψιάδησφέρε τουτὶ τῷ χρὴ πιστεύειν;  Σωκράτησἀπὸ σαυτοῦ ΄γώ σε διδάξω. ἤδη ζωμοῦ Παναθηναίοις ἐμπλησθεὶς εἶτ΄ ἐταράχθης τὴν γαστέρα, καὶ κλόνος ἐξαίφνης αὐτὴν διεκορκορύγησεν;  Στρεψιάδησνὴ τὸν ̓απόλλω καὶ δεινὰ ποιεῖ γ΄ εὐθύς μοι, καὶ τετάρακται χὤσπερ βροντὴ τὸ ζωμίδιον παταγεῖ καὶ δεινὰ κέκραγεν· ἀτρέμας πρῶτον παππὰξ παππάξ, κἄπειτ΄ ἐπάγει παπαπαππάξ, χὤταν χέζω, κομιδῇ βροντᾷ παπαπαππὰξ ὥσπερ ἐκεῖναι.  Σωκράτησσκέψαι τοίνυν ἀπὸ γαστριδίου τυννουτουὶ οἷα πέπορδασ· τὸν δ΄ ̓αέρα τόνδ΄ ὄντ΄ ἀπέραντον πῶς οὐκ εἰκὸς μέγα βροντᾶν;  Στρεψιάδησταῦτ΄ ἄρα καὶ τὠνόματ΄ ἀλλήλοιν βροντὴ καὶ πορδὴ ὁμοίω. ἀλλ΄ ὁ κεραυνὸς πόθεν αὖ φέρεται λάμπων πυρί, τοῦτο δίδαξον, καὶ καταφρύγει βάλλων ἡμᾶσ, τοὺς δὲ ζῶντας περιφλύει; τοῦτον γὰρ δὴ φανερῶς ὁ Ζεὺς ἵησ΄ ἐπὶ τοὺς ἐπιόρκουσ.  Σωκράτησκαὶ πῶς ὦ μῶρε σὺ καὶ Κρονίων ὄζων καὶ βεκκεσέληνε, εἴπερ βάλλει τοὺς ἐπιόρκουσ, δῆτ΄ οὐχὶ Σίμων΄ ἐνέπρησεν οὐδὲ Κλεώνυμον οὐδὲ Θέωρον; καίτοι σφόδρα γ΄ εἴσ΄ ἐπίορκοι· ἀλλὰ τὸν αὑτοῦ γε νεὼν βάλλει καὶ Σούνιον ἄκρον ̓αθηνέων καὶ τὰς δρῦς τὰς μεγάλασ· τί μαθών; οὐ γὰρ δὴ δρῦς γ΄ ἐπιορκεῖ.  Στρεψιάδησοὐκ οἶδ΄· ἀτὰρ εὖ σὺ λέγειν φαίνει. τί γάρ ἐστιν δῆθ΄ ὁ κεραυνόσ;  Σωκράτησὅταν ἐς ταύτας ἄνεμος ξηρὸς μετεωρισθεὶς κατακλῃσθῇ, ἔνδοθεν αὐτὰς ὥσπερ κύστιν φυσᾷ, κἄπειθ΄ ὑπ΄ ἀνάγκης ῥήξας αὐτὰς ἔξω φέρεται σοβαρὸς διὰ τὴν πυκνότητα, ὑπὸ τοῦ ῥοίβδου καὶ τῆς ῥύμης αὐτὸς ἑαυτὸν κατακάων.  Στρεψιάδησνὴ Δί΄ ἐγὼ γοῦν ἀτεχνῶς ἔπαθον τουτί ποτε Διασίοισιν ὀπτῶν γαστέρα τοῖς συγγενέσιν, κᾆτ΄ οὐκ ἔσχων ἀμελήσασ· ἡ δ΄ ἄρ΄ ἐφυσᾶτ΄, εἶτ΄ ἐξαίφνης διαλακήσασα πρὸς αὐτὼ τὠφθαλμώ μου προσετίλησεν καὶ κατέκαυσεν τὸ πρόσωπον.  Χορόσὦ τῆς μεγάλης ἐπιθυμήσας σοφίας ἄνθρωπε παρ΄ ἡμῶν, ὡς εὐδαίμων ἐν ̓αθηναίοις καὶ τοῖς ̔́ελλησι γενήσει, εἰ μνήμων εἶ καὶ φροντιστὴς καὶ τὸ ταλαίπωρον ἔνεστιν ἐν τῇ ψυχῇ, καὶ μὴ κάμνεις μήθ΄ ἑστὼς μήτε βαδίζων, μήτε ῥιγῶν ἄχθει λίαν μήτ΄ ἀριστᾶν ἐπιθυμεῖσ, οἴνου τ΄ ἀπέχει καὶ γυμνασίων καὶ τῶν ἄλλων ἀνοήτων, καὶ βέλτιστον τοῦτο νομίζεισ, ὅπερ εἰκὸς δεξιὸν ἄνδρα, νικᾶν πράττων καὶ βουλεύων καὶ τῇ γλώττῃ πολεμίζων.  Στρεψιάδησἀλλ΄ οὕνεκά γε ψυχῆς στερρᾶς δυσκολοκοίτου τε μερίμνης καὶ φειδωλοῦ καὶ τρυσιβίου γαστρὸς καὶ θυμβρεπιδείπνου, ἀμέλει θαρρῶν οὕνεκα τούτων ἐπιχαλκεύειν παρέχοιμ΄ ἄν.  Σωκράτησἄλλο τι δῆτ΄ οὖν νομιεῖς ἤδη θεὸν οὐδένα πλὴν ἅπερ ἡμεῖσ, τὸ Χάος τουτὶ καὶ τὰς Νεφέλας καὶ τὴν γλῶτταν, τρία ταυτί;  Στρεψιάδησοὐδ΄ ἂν διαλεχθείην γ΄ ἀτεχνῶς τοῖς ἄλλοις οὐδ΄ ἂν ἀπαντῶν· οὐδ΄ ἂν θύσαιμ΄, οὐδ΄ ἂν σπείσαιμ΄, οὐδ΄ ἐπιθείην λιβανωτόν.  Χορόσλέγε νυν ἡμῖν ὅ τι σοι δρῶμεν θαρρῶν, ὡς οὐκ ἀτυχήσεις ἡμᾶς τιμῶν καὶ θαυμάζων καὶ ζητῶν δεξιὸς εἶναι.  Στρεψιάδησὦ δέσποιναι δέομαι τοίνυν ὑμῶν τουτὶ πάνυ μικρόν, τῶν ̔ελλήνων εἶναί με λέγειν ἑκατὸν σταδίοισιν ἄριστον.  Χορός ἀλλ΄ ἔσται σοι τοῦτο παρ΄ ἡμῶν· ὥστε τὸ λοιπόν γ΄ ἀπὸ τουδὶ ἐν τῷ δήμῳ γνώμας οὐδεὶς νικήσει πλείονας ἢ σύ.  Στρεψιάδησμὴ ΄μοί γε λέγειν γνώμας μεγάλασ· οὐ γὰρ τούτων ἐπιθυμῶ, ἀλλ΄ ὅσ΄ ἐμαυτῷ στρεψοδικῆσαι καὶ τοὺς χρήστας διολισθεῖν.  Χορόστεύξει τοίνυν ὧν ἱμείρεισ· οὐ γὰρ μεγάλων ἐπιθυμεῖσ. ἀλλὰ σεαυτὸν θαρρῶν παράδος τοῖς ἡμετέροις προπόλοισιν.  Στρεψιάδης δράσω ταῦθ΄ ὑμῖν πιστεύσασ· ἡ γὰρ ἀνάγκη με πιέζει διὰ τοὺς ἵππους τοὺς κοππατίας καὶ τὸν γάμον ὅς μ΄ ἐπέτριψεν. νῦν οὖν ἀτεχνῶς ὅ τι βούλονται τουτὶ τοὐμὸν σῶμ΄ αὐτοῖσιν παρέχω, τύπτειν πεινῆν διψῆν αὐχμεῖν ῥιγῶν ἀσκὸν δείρειν, εἴπερ τὰ χρέα διαφευξοῦμαι, τοῖς τ΄ ἀνθρώποις εἶναι δόξω θρασὺς εὔγλωττος τολμηρὸς ἴτης βδελυρὸς ψευδῶν συγκολλητὴς εὑρησιεπὴς περίτριμμα δικῶν κύρβις κρόταλον κίναδος τρύμη μάσθλης εἴρων γλοιὸς ἀλαζὼν κέντρων μιαρὸς στρόφις ἀργαλέος ματιολοιχόσ· ταῦτ΄ εἴ με καλοῦσ΄ ἁπαντῶντεσ, δρώντων ἀτεχνῶς ὅ τι χρῄζουσιν, κεἰ βούλονται νὴ τὴν Δήμητρ΄ ἔκ μου χορδὴν τοῖς φροντισταῖς παραθέντων.   Χορόσλῆμα μὲν πάρεστι τῷδέ γ΄ οὐκ ἄτολμον ἀλλ΄ ἕτοιμον. ἴσθι δ΄ ὡς ταῦτα μαθὼν παρ΄ ἐμοῦ κλέος οὐρανόμηκες ἐν βροτοῖσιν ἕξεισ.  Στρεψιάδηστί πείσομαι;  Χορόστὸν πάντα χρόνον μετ΄ ἐμοῦ ζηλωτότατον βίον ἀνθρώπων διάξεισ.  Στρεψιάδησἆρά γε τοῦτ΄ ἄρ΄ ἐγώ ποτ΄ ὄψομαι;  Χορόσὥστε γέ σου πολλοὺς ἐπὶ ταῖσι θύραις ἀεὶ καθῆσθαι, βουλομένους ἀνακοινοῦσθαί τε καὶ ἐς λόγον ἐλθεῖν πράγματα κἀντιγραφὰς πολλῶν ταλάντων, ἄξια σῇ φρενὶ συμβουλευσομένους μετὰ σοῦ.   Χορός ἀλλ΄ ἐγχείρει τὸν πρεσβύτην ὅ τι περ μέλλεις προδιδάσκειν, καὶ διακίνει τὸν νοῦν αὐτοῦ καὶ τῆς γνώμης ἀποπειρῶ.   Σωκράτης ἄγε δὴ κάτειπέ μοι σὺ τὸν σαυτοῦ τρόπον, ἵν΄ αὐτὸν εἰδὼς ὅστις ἐστὶ μηχανὰς ἤδη ΄πὶ τούτοις πρὸς σὲ καινὰς προσφέρω.  Στρεψιάδης τί δέ; τειχομαχεῖν μοι διανοεῖ πρὸς τῶν θεῶν;  Σωκράτης οὔκ, ἀλλὰ βραχέα σου πυθέσθαι βούλομαι. ἦ μνημονικὸς εἶ;  Στρεψιάδης δύο τρόπω νὴ τὸν Δία· ἢν μὲν γὰρ ὀφείληταί τί μοι, μνήμων πάνυ· ἐὰν δ΄ ὀφείλω, σχέτλιοσ, ἐπιλήσμων πάνυ.  Σωκράτης ἔνεστι δῆτα μανθάνειν ἐν τῇ φύσει;  Στρεψιάδης λέγειν μὲν οὐκ ἔνεστ΄, ἀποστερεῖν δ΄ ἔνι.  Σωκράτης πῶς οὖν δυνήσει μανθάνειν;  Στρεψιάδης ἀμέλει καλῶσ.  Σωκράτης ἄγε νυν ὅπωσ, ὅταν τι προβάλλω σοι σοφὸν περὶ τῶν μετεώρων, εὐθέως ὑφαρπάσει.  Στρεψιάδης τί δαί; κυνηδὸν τὴν σοφίαν σιτήσομαι;  Σωκράτης ἄνθρωπος ἀμαθὴς οὑτοσὶ καὶ βάρβαροσ. δέδοικά σ΄ ὦ πρεσβῦτα μὴ πληγῶν δέει. φέρ΄ ἴδω τί δρᾷσ, ἤν τίς σε τύπτῃ;  Στρεψιάδης τύπτομαι, ἔπειτ΄ ἐπισχὼν ὀλίγον ἐπιμαρτύρομαι, εἶτ΄ αὖθις ἀκαρῆ διαλιπὼν δικάζομαι.  Σωκράτης ἴθι νυν κατάθου θοἰμάτιον.  Στρεψιάδης ἠδίκηκά τι,  Σωκράτης οὔκ, ἀλλὰ γυμνοὺς εἰσιέναι νομίζεται.  Στρεψιάδης ἀλλ΄ οὐχὶ φωράσων ἔγωγ΄ εἰσέρχομαι.  Σωκράτης κατάθου. τί ληρεῖσ;  Στρεψιάδης εἰπὲ δή νύν μοι·  Σωκράτης τὸ τί;  Στρεψιάδης ἢν ἐπιμελὴς ὦ καὶ προθύμως μανθάνω, τῷ τῶν μαθητῶν ἐμφερὴς γενήσομαι;  Σωκράτης οὐδὲν διοίσεις Χαιρεφῶντος τὴν φύσιν.  Στρεψιάδης οἴμοι κακοδαίμων ἡμιθνὴς γενήσομαι.  Σωκράτης οὐ μὴ λαλήσεισ, ἀλλ΄ ἀκολουθήσεις ἐμοὶ ἀνύσας τι δευρὶ θᾶττον;  Στρεψιάδης ἐς τὼ χεῖρέ νυν δός μοι μελιτοῦτταν πρότερον· ὡς δέδοικ΄ ἐγὼ εἴσω καταβαίνων ὥσπερ ἐς Τροφωνίου.  Σωκράτης χώρει· τί κυπτάζεις ἔχων περὶ τὴν θύραν;   Χορός ἀλλ΄ ἴθι χαίρων τῆς ἀνδρείας οὕνεκα ταύτησ. εὐτυχία γένοιτο τἀνθρώπῳ, ὅτι προήκων ἐς βαθὺ τῆς ἡλικίας νεωτέροις τὴν φύσιν αὑτοῦ πράγμασιν χρωτίζεται καὶ σοφίαν ἐπασκεῖ.  ὦ θεώμενοι κατερῶ πρὸς ὑμᾶς ἐλευθέρως τἀληθῆ νὴ τὸν Διόνυσον τὸν ἐκθρέψαντά με. οὕτω νικήσαιμί τ΄ ἐγὼ καὶ νομιζοίμην σοφόσ, ὡς ὑμᾶς ἡγούμενος εἶναι θεατὰς δεξιοὺς καὶ ταύτην σοφώτατ΄ ἔχειν τῶν ἐμῶν κωμῳδιῶν, πρώτους ἠξίωσ΄ ἀναγεῦσ΄ ὑμᾶσ, ἣ παρέσχε μοι ἔργον πλεῖστον· εἶτ΄ ἀνεχώρουν ὑπ΄ ἀνδρῶν φορτικῶν ἡττηθεὶς οὐκ ἄξιος ὤν· ταῦτ΄ οὖν ὑμῖν μέμφομαι τοῖς σοφοῖσ, ὧν οὕνεκ΄ ἐγὼ ταῦτ΄ ἐπραγματευόμην. ἀλλ΄ οὐδ΄ ὣς ὑμῶν ποθ΄ ἑκὼν προδώσω τοὺς δεξιούσ. ἐξ ὅτου γὰρ ἐνθάδ΄ ὑπ΄ ἀνδρῶν, οἷς ἡδὺ καὶ λέγειν, ὁ σώφρων τε χὠ καταπύγων ἄριστ΄ ἠκουσάτην, κἀγώ, παρθένος γὰρ ἔτ΄ ἦν, κοὐκ ἐξῆν πώ μοι τεκεῖν, ἐξέθηκα, παῖς δ΄ ἑτέρα τις λαβοῦσ΄ ἀνείλετο, ὑμεῖς δ΄ ἐξεθρέψατε γενναίως κἀπαιδεύσατε· ἐκ τούτου μοι πιστὰ παρ΄ ὑμῖν γνώμης ἔσθ΄ ὅρκια. νῦν οὖν ̓ηλέκτραν κατ΄ ἐκείνην ἥδ΄ ἡ κωμῳδία ζητοῦσ΄ ἦλθ΄, ἤν που ΄πιτύχῃ θεαταῖς οὕτω σοφοῖσ· γνώσεται γάρ, ἤνπερ ἴδῃ, τἀδελφοῦ τὸν βόστρυχον. ὡς δὲ σώφρων ἐστὶ φύσει σκέψασθ΄· ἥτις πρῶτα μὲν οὐδὲν ἦλθε ῥαψαμένη σκυτίον καθειμένον ἐρυθρὸν ἐξ ἄκρου παχύ, τοῖς παιδίοις ἵν΄ ᾖ γέλωσ· οὐδ΄ ἔσκωψε τοὺς φαλακρούσ, οὐδὲ κόρδαχ΄ εἵλκυσεν, οὐδὲ πρεσβύτης ὁ λέγων τἄπη τῇ βακτηρίᾳ τύπτει τὸν παρόντ΄ ἀφανίζων πονηρὰ σκώμματα, οὐδ΄ εἰσῇξε δᾷδας ἔχουσ΄, οὐδ΄ ἰοὺ ἰοὺ βοᾷ, ἀλλ΄ αὑτῇ καὶ τοῖς ἔπεσιν πιστεύουσ΄ ἐλήλυθεν. κἀγὼ μὲν τοιοῦτος ἀνὴρ ὢν ποιητὴς οὐ κομῶ, οὐδ΄ ὑμᾶς ζητῶ ΄ξαπατᾶν δὶς καὶ τρὶς ταὔτ΄ εἰσάγων, ἀλλ΄ ἀεὶ καινὰς ἰδέας ἐσφέρων σοφίζομαι, οὐδὲν ἀλλήλαισιν ὁμοίας καὶ πάσας δεξιάσ· ὃς μέγιστον ὄντα Κλέων΄ ἔπαισ΄ ἐς τὴν γαστέρα, κοὐκ ἐτόλμησ΄ αὖθις ἐπεμπηδῆσ΄ αὐτῷ κειμένῳ. οὗτοι δ΄, ὡς ἅπαξ παρέδωκεν λαβὴν ̔υπέρβολοσ, τοῦτον δείλαιον κολετρῶσ΄ ἀεὶ καὶ τὴν μητέρα. Εὔπολις μὲν τὸν Μαρικᾶν πρώτιστον παρείλκυσεν ἐκστρέψας τοὺς ἡμετέρους ̔ιππέας κακὸς κακῶσ, προσθεὶς αὐτῷ γραῦν μεθύσην τοῦ κόρδακος οὕνεχ΄, ἣν Φρύνιχος πάλαι πεποίηχ΄, ἣν τὸ κῆτος ἤσθιεν. εἶθ΄ ̔́ερμιππος αὖθις ἐποίησεν εἰς ̔υπέρβολον, ἄλλοι τ΄ ἤδη πάντες ἐρείδουσιν εἰς ̔υπέρβολον, τὰς εἰκοὺς τῶν ἐγχέλεων τὰς ἐμὰς μιμούμενοι. ὅστις οὖν τούτοισι γελᾷ, τοῖς ἐμοῖς μὴ χαιρέτω· ἢν δ΄ ἐμοὶ καὶ τοῖσιν ἐμοῖς εὐφραίνησθ΄ εὑρήμασιν, ἐς τὰς ὥρας τὰς ἑτέρας εὖ φρονεῖν δοκήσετε.  Χορός ὑψιμέδοντα μὲν θεῶν Ζῆνα τύραννον ἐς χορὸν πρῶτα μέγαν κικλήσκω· τόν τε μεγασθενῆ τριαίνης ταμίαν, γῆς τε καὶ ἁλμυρᾶς θαλάσσης ἄγριον μοχλευτήν· καὶ μεγαλώνυμον ἡμέτερον πατέρ΄ Αἰθέρα σεμνότατον βιοθρέμμονα πάντων· τόν θ΄ ἱππονώμαν, ὃς ὑπερλάμπροις ἀκτῖσιν κατέχει γῆς πέδον μέγας ἐν θεοῖς ἐν θνητοῖσί τε δαίμων.  Χορός ὦ σοφώτατοι θεαταὶ δεῦρο  τὸν νοῦν προσέχετε. ἠδικημέναι γὰρ ὑμῖν μεμφόμεσθ΄ ἐναντίον· πλεῖστα γὰρ θεῶν ἁπάντων ὠφελούσαις τὴν πόλιν, δαιμόνων ἡμῖν μόναις οὐ θύετ΄ οὐδὲ σπένδετε, αἵτινες τηροῦμεν ὑμᾶσ. ἢν γὰρ ᾖ τις ἔξοδος μηδενὶ ξὺν νῷ, τότ΄ ἢ βροντῶμεν ἢ ψακάζομεν. εἶτα τὸν θεοῖσιν ἐχθρὸν βυρσοδέψην Παφλαγόνα ἡνίχ΄ ᾑρεῖσθε στρατηγόν, τὰς ὀφρῦς συνήγομεν κἀποιοῦμεν δεινά, βροντὴ δ΄ ἐρράγη δι΄ ἀστραπῆσ· ἡ σελήνη δ΄ ἐξέλειπε τὰς ὁδούσ, ὁ δ΄ ἥλιος τὴν θρυαλλίδ΄ εἰς ἑαυτὸν εὐθέως ξυνελκύσας οὐ φανεῖν ἔφασκεν ὑμῖν, εἰ στρατηγήσει Κλέων. ἀλλ΄ ὅμως εἵλεσθε τοῦτον. φασὶ γὰρ δυσβουλίαν τῇδε τῇ πόλει προσεῖναι, ταῦτα μέντοι τοὺς θεοὺς ἅττ΄ ἂν ὑμεῖς ἐξαμάρτητ΄ ἐπὶ τὸ βέλτιον τρέπειν. ὡς δὲ καὶ τοῦτο ξυνοίσει ῥᾳδίως διδάξομεν· ἢν Κλέωνα τὸν λάρον δώρων ἑλόντες καὶ κλοπῆς εἶτα φιμώσητε τούτου τῷ ξύλῳ τὸν αὐχένα, αὖθις ἐς τἀρχαῖον ὑμῖν, εἴ τι κἀξημάρτετε, ἐπὶ τὸ βέλτιον τὸ πρᾶγμα τῇ πόλει συνοίσεται.  ἀμφί μοι αὖτε Φοῖβ΄ ἄναξ Δήλιε Κυνθίαν ἔχων ὑψικέρατα πέτραν, ἥ τ΄ ̓εφέσου μάκαιρα πάγχρυσον ἔχεις οἶκον ἐν ᾧ κόραι σε Λυδῶν μεγάλως σέβουσιν, ἥ τ΄ ἐπιχώριος ἡμετέρα θεὸς αἰγίδος ἡνίοχος πολιοῦχος ̓αθάνα, Παρνασσίαν θ΄ ὃς κατέχων πέτραν σὺν πεύκαις σελαγεῖ Βάκχαις Δελφίσιν ἐμπρέπων, κωμαστὴς Διόνυσοσ.  Χορός ἡνίχ΄ ἡμεῖς δεῦρ΄ ἀφορμᾶσθαι παρεσκευάσμεθα, ἡ σελήνη συντυχοῦσ΄ ἡμῖν ἐπέστειλεν φράσαι, πρῶτα μὲν χαίρειν ̓αθηναίοισι καὶ τοῖς ξυμμάχοισ· εἶτα θυμαίνειν ἔφασκε· δεινὰ γὰρ πεπονθέναι ὠφελοῦσ΄ ὑμᾶς ἅπαντας οὐ λόγοις ἀλλ΄ ἐμφανῶσ. πρῶτα μὲν τοῦ μηνὸς ἐς δᾷδ΄ οὐκ ἔλαττον ἢ δραχμήν, ὥστε καὶ λέγειν ἅπαντας ἐξιόντας ἑσπέρασ, μὴ πρίῃ παῖ δᾷδ΄, ἐπειδὴ φῶς σεληναίας καλόν. ἄλλα τ΄ εὖ δρᾶν φησιν, ὑμᾶς δ΄ οὐκ ἄγειν τὰς ἡμέρας οὐδὲν ὀρθῶσ, ἀλλ΄ ἄνω τε καὶ κάτω κυδοιδοπᾶν· ὥστ΄ ἀπειλεῖν φησιν αὐτῇ τοὺς θεοὺς ἑκάστοτε ἡνίκ΄ ἂν ψευσθῶσι δείπνου κἀπίωσιν οἴκαδε, τῆς ἑορτῆς μὴ τυχόντες κατὰ λόγον τῶν ἡμερῶν. κᾆθ΄ ὅταν θύειν δέῃ, στρεβλοῦτε καὶ δικάζετε· πολλάκις δ΄ ἡμῶν ἀγόντων τῶν θεῶν ἀπαστίαν, ἡνίκ΄ ἂν πενθῶμεν ἢ τὸν Μέμνον΄ ἢ Σαρπηδόνα, σπένδεθ΄ ὑμεῖς καὶ γελᾶτ΄· ἀνθ΄ ὧν λαχὼν ̔υπέρβολος τῆτες ἱερομνημονεῖν, κἄπειθ΄ ὑφ΄ ἡμῶν τῶν θεῶν τὸν στέφανον ἀφῃρέθη· μᾶλλον γὰρ οὕτως εἴσεται κατὰ σελήνην ὡς ἄγειν χρὴ τοῦ βίου τὰς ἡμέρασ.   Σωκράτης μὰ τὴν ̓αναπνοὴν μὰ τὸ Χάος μὰ τὸν ̓αέρα οὐκ εἶδον οὕτως ἄνδρ΄ ἄγροικον οὐδένα οὐδ΄ ἄπορον οὐδὲ σκαιὸν οὐδ΄ ἐπιλήσμονα· ὅστις σκαλαθυρμάτι΄ ἄττα μικρὰ μανθάνων ταῦτ΄ ἐπιλέλησται πρὶν μαθεῖν· ὅμως γε μὴν αὐτὸν καλῶ θύραζε δευρὶ πρὸς τὸ φῶσ. ποῦ Στρεψιάδησ; ἔξει τὸν ἀσκάντην λαβών;  Στρεψιάδης ἀλλ΄ οὐκ ἐῶσί μ΄ ἐξενεγκεῖν οἱ κόρεισ.  Σωκράτης ἀνύσας τι κατάθου καὶ πρόσεχε τὸν νοῦν.  Στρεψιάδης ἰδού.  Σωκράτης ἄγε δὴ τί βούλει πρῶτα νυνὶ μανθάνειν ὧν οὐκ ἐδιδάχθης πώποτ΄ οὐδέν; εἰπέ μοι. πότερα περὶ μέτρων ἢ περὶ ἐπῶν ἢ ῥυθμῶν;  Στρεψιάδης περὶ τῶν μέτρων ἔγωγ΄· ἔναγχος γάρ ποτε ὑπ΄ ἀλφιταμοιβοῦ παρεκόπην διχοινίκῳ.  Σωκράτης οὐ τοῦτ΄ ἐρωτῶ σ΄, ἀλλ΄ ὅ τι κάλλιστον μέτρον ἡγεῖ· πότερα τὸ τρίμετρον ἢ τὸ τετράμετρον;  Στρεψιάδης ἐγὼ μὲν οὐδὲν πρότερον ἡμιεκτέου.  Σωκράτης οὐδὲν λέγεις ὦνθρωπε.  Στρεψιάδης περίδου νυν ἐμοί, εἰ μὴ τετράμετρόν ἐστιν ἡμιεκτέον.  Σωκράτης ἐς κόρακασ, ὡς ἄγροικος εἶ καὶ δυσμαθήσ. ταχύ γ΄ ἂν δύναιο μανθάνειν περὶ ῥυθμῶν.  Στρεψιάδης τί δέ μ΄ ὠφελήσουσ΄ οἱ ῥυθμοὶ πρὸς τἄλφιτα;  Σωκράτης πρῶτον μὲν εἶναι κομψὸν ἐν συνουσίᾳ, ἐπαί̈ονθ΄ ὁποῖός ἐστι τῶν ῥυθμῶν κατ΄ ἐνόπλιον, χὠποῖος αὖ κατὰ δάκτυλον.  Στρεψιάδης κατὰ δάκτυλον; νὴ τὸν Δί΄, ἀλλ΄ οἶδ΄.  Σωκράτης εἰπὲ δή.  Στρεψιάδης τίς ἄλλος ἀντὶ τουτουὶ τοῦ δακτύλου; πρὸ τοῦ μέν, ἔτ΄ ἐμοῦ παιδὸς ὄντοσ, οὑτοσί.  Σωκράτης ἀγρεῖος εἶ καὶ σκαιόσ.  Στρεψιάδης οὐ γὰρ ᾠζυρὲ τούτων ἐπιθυμῶ μανθάνειν οὐδέν.  Σωκράτης τί δαί;  Στρεψιάδης ἐκεῖν΄ ἐκεῖνο, τὸν ἀδικώτατον λόγον.  Σωκράτης ἀλλ΄ ἕτερα δεῖ σε πρότερα τούτου μανθάνειν, τῶν τετραπόδων ἅττ΄ ἐστὶν ὀρθῶς ἄρρενα.  Στρεψιάδης ἀλλ΄ οἶδ΄ ἔγωγε τἄρρεν΄, εἰ μὴ μαίνομαι· κριὸς τράγος ταῦρος κύων ἀλεκτρυών.  Σωκράτης ὁρᾷς ὃ πάσχεισ; τήν τε θήλειαν καλεῖς ἀλεκτρυόνα κατὰ ταὐτὸ καὶ τὸν ἄρρενα.  Στρεψιάδης πῶς δὴ φέρ΄;  Σωκράτης ὅπωσ; ἀλεκτρυὼν κἀλεκτρυών.  Στρεψιάδης νὴ τὸν Ποσειδῶ. νῦν δὲ πῶς με χρὴ καλεῖν;  Σωκράτης ἀλεκτρύαιναν, τὸν δ΄ ἕτερον ἀλέκτορα.  Στρεψιάδης ἀλεκτρύαιναν; εὖ γε νὴ τὸν ̓αέρα· ὥστ΄ ἀντὶ τούτου τοῦ διδάγματος μόνου διαλφιτώσω σου κύκλῳ τὴν κάρδοπον.  Σωκράτης ἰδοὺ μάλ΄ αὖθις τοῦθ΄ ἕτερον· τὴν κάρδοπον ἄρρενα καλεῖς θήλειαν οὖσαν.  Στρεψιάδης τῷ τρόπῳ ἄρρενα καλῶ ΄γὼ κάρδοπον;  Σωκράτης μάλιστά γε, ὥσπερ γε καὶ Κλεώνυμον.  Στρεψιάδης πῶς δή; φράσον.  Σωκράτης ταὐτὸν δύναταί σοι κάρδοπος Κλεωνύμῳ.  Στρεψιάδης ἀλλ΄ ὦγάθ΄ οὐδ΄ ἦν κάρδοπος Κλεωνύμῳ, ἀλλ΄ ἐν θυείᾳ στρογγύλῃ γ΄ ἂν ἐμάττετο. ἀτὰρ τὸ λοιπὸν πῶς με χρὴ καλεῖν;  Σωκράτης ὅπωσ; τὴν καρδόπην, ὥσπερ καλεῖς τὴν Σωστράτην.  Στρεψιάδης τὴν καρδόπην θήλειαν;  Σωκράτης ὀρθῶς γὰρ λέγεισ.  Στρεψιάδης ἐκεῖνο δ΄ ἦν ἄν, καρδόπη, Κλεωνύμη.  Σωκράτης ἔτι δή γε περὶ τῶν ὀνομάτων μαθεῖν σε δεῖ, ἅττ΄ ἄρρεν΄ ἐστίν, ἅττα δ΄ αὐτῶν θήλεα.  Στρεψιάδης ἀλλ΄ οἶδ΄ ἔγωγ΄ ἃ θήλε΄ ἐστίν.  Σωκράτης εἰπὲ δή.  Στρεψιάδης Λύσιλλα Φίλιννα Κλειταγόρα Δημητρία.  Σωκράτης ἄρρενα δὲ ποῖα τῶν ὀνομάτων;  Στρεψιάδης μυρία. Φιλόξενος Μελησίας ̓αμυνίασ.  Σωκράτης ἀλλ΄ ὦ πόνηρε ταῦτά γ΄ ἐστ΄ οὐκ ἄρρενα.  Στρεψιάδης οὐκ ἄρρεν΄ ὑμῖν ἐστιν;  Σωκράτης οὐδαμῶς γ΄, ἐπεὶ πῶς ἂν καλέσειας ἐντυχὼν ̓αμυνίᾳ;  Στρεψιάδης ὅπως ἄν; ὡδί, δεῦρο δεῦρ΄ ̓αμυνία.  Σωκράτης ὁρᾷσ; γυναῖκα τὴν ̓αμυνίαν καλεῖσ.  Στρεψιάδης οὔκουν δικαίως ἥτις οὐ στρατεύεται; ἀτὰρ τί ταῦθ΄ ἃ πάντες ἴσμεν μανθάνω;  Σωκράτης οὐδὲν μὰ Δί΄ ἀλλὰ κατακλινεὶς δευρὶ   Στρεψιάδης τί δρῶ;  Σωκράτης ἐκφρόντισόν τι τῶν σεαυτοῦ πραγμάτων.  Στρεψιάδης μὴ δῆθ΄ ἱκετεύω σ΄ ἐνγεταῦθ΄· ἀλλ΄ εἴ γε χρή, χαμαί μ΄ ἔασον αὐτὰ ταῦτ΄ ἐκφροντίσαι.  Σωκράτης οὐκ ἔστι παρὰ ταῦτ΄ ἄλλα.  Στρεψιάδης κακοδαίμων ἐγώ, οἵαν δίκην τοῖς κόρεσι δώσω τήμερον.  Χορός φρόντιζε δὴ καὶ διάθρει πάντα τρόπον τε σαυτὸν στρόβει πυκνώσασ. ταχὺς δ΄, ὅταν εἰς ἄπορον πέσῃσ, ἐπ΄ ἄλλο πήδα νόημα φρενόσ· ὕπνος δ΄ ἀπέστω γλυκύθυμος ὀμμάτων.    Στρεψιάδης ἀτταταῖ ἀτταταῖ.  Χορόστί πάσχεισ; τί κάμνεισ;  Στρεψιάδησἀπόλλυμαι δείλαιοσ· ἐκ τοῦ σκίμποδος δάκνουσί μ΄ ἐξέρποντες οἱ Κορίνθιοι, καὶ τὰς πλευρὰς δαρδάπτουσιν καὶ τὴν ψυχὴν ἐκπίνουσιν καὶ τοὺς ὄρχεις ἐξέλκουσιν καὶ τὸν πρωκτὸν διορύττουσιν, καί μ΄ ἀπολοῦσιν.  Χορός μή νυν βαρέως ἄλγει λίαν.  Στρεψιάδησκαὶ πῶσ; ὅτε μου φροῦδα τὰ χρήματα, φρούδη χροιά, φρούδη ψυχή, φρούδη δ΄ ἐμβάσ· καὶ πρὸς τούτοις ἔτι τοῖσι κακοῖς φρουρᾶς ᾄδων ὀλίγου φροῦδος γεγένημαι.   Σωκράτης οὗτος τί ποιεῖσ; οὐχὶ φροντίζεισ;  Στρεψιάδης ἐγώ; νὴ τὸν Ποσειδῶ.  Σωκράτης καὶ τί δῆτ΄ ἐφρόντισασ;  Στρεψιάδης ὑπὸ τῶν κόρεων εἴ μού τι περιλειφθήσεται.  Σωκράτης ἀπολεῖ κάκιστ΄.  Στρεψιάδης ἀλλ΄ ὦγάθ΄ ἀπόλωλ΄ ἀρτίωσ.  Σωκράτης οὐ μαλθακιστέ΄ ἀλλὰ περικαλυπτέα. ἐξευρετέος γὰρ νοῦς ἀποστερητικὸς κἀπαιόλημ΄.  Στρεψιάδης οἴμοι τίς ἂν δῆτ΄ ἐπιβάλοι ἐξ ἀρνακίδων γνώμην ἀποστερητρίδα;  Σωκράτης φέρε νυν ἀθρήσω πρῶτον ὅ τι δρᾷ τουτονί. οὗτος καθεύδεισ;  Στρεψιάδης μὰ τὸν ̓απόλλω ΄γὼ μὲν οὔ.  Σωκράτης ἔχεις τι;  Στρεψιάδης μὰ Δί΄ οὐ δῆτ΄ ἔγωγ΄.  Σωκράτης οὐδὲν πάνυ;  Στρεψιάδης οὐδέν γε πλὴν ἢ τὸ πέος ἐν τῇ δεξιᾷ.  Σωκράτης οὐκ ἐγκαλυψάμενος ταχέως τι φροντιεῖσ;  Στρεψιάδης περὶ τοῦ; σὺ γάρ μοι τοῦτο φράσον ὦ Σώκρατεσ.  Σωκράτης αὐτὸς ὅ τι βούλει πρῶτος ἐξευρὼν λέγε.  Στρεψιάδης ἀκήκοας μυριάκις ἁγὼ βούλομαι, περὶ τῶν τόκων, ὅπως ἂν ἀποδῶ μηδενί.  Σωκράτης ἴθι νῦν καλύπτου καὶ σχάσας τὴν φροντίδα λεπτὴν κατὰ μικρὸν περιφρόνει τὰ πράγματα, ὀρθῶς διαιρῶν καὶ σκοπῶν.  Στρεψιάδης οἴμοι τάλασ.  Σωκράτης ἔχ΄ ἀτρέμα· κἂν ἀπορῇς τι τῶν νοημάτων, ἀφεὶς ἄπελθε, καὶ κατὰ τὴν γνώμην πάλιν κίνησον αὖθις αὐτὸ καὶ ζυγώθρισον.  Στρεψιάδης ὦ Σωκρατίδιον φίλτατον.  Σωκράτης τί ὦ γέρον;  Στρεψιάδης ἔχω τόκου γνώμην ἀποστερητικήν.  Σωκράτης ἐπίδειξον αὐτήν.  Στρεψιάδης εἰπὲ δή νύν μοι   Σωκράτης τὸ τί;  Στρεψιάδης γυναῖκα φαρμακίδ΄ εἰ πριάμενος Θετταλὴν καθέλοιμι νύκτωρ τὴν σελήνην, εἶτα δὴ αὐτὴν καθείρξαιμ΄ ἐς λοφεῖον στρογγύλον, ὥσπερ κάτοπτρον, κᾆτα τηροίην ἔχων   Σωκράτης τί δῆτα τοῦτ΄ ἂν ὠφελήσειέν σ΄;  Στρεψιάδης ὅ τι; εἰ μηκέτ΄ ἀνατέλλοι σελήνη μηδαμοῦ, οὐκ ἂν ἀποδοίην τοὺς τόκουσ.  Σωκράτης ὁτιὴ τί δή;  Στρεψιάδης ὁτιὴ κατὰ μῆνα τἀγύριον δανείζεται.  Σωκράτης εὖ γ΄· ἀλλ΄ ἕτερον αὖ σοι προβαλῶ τι δεξιόν. εἴ σοι γράφοιτο πεντετάλαντός τις δίκη, ὅπως ἂν αὐτὴν ἀφανίσειας εἰπέ μοι.  Στρεψιάδης ὅπωσ; ὅπωσ; οὐκ οἶδ΄· ἀτὰρ ζητητέον.  Σωκράτης μή νυν περὶ σαυτὸν εἶλλε τὴν γνώμην ἀεί, ἀλλ΄ ἀποχάλα τὴν φροντίδ΄ ἐς τὸν ἀέρα λινόδετον ὥσπερ μηλολόνθην τοῦ ποδόσ.  Στρεψιάδης ηὕρηκ΄ ἀφάνισιν τῆς δίκης σοφωτάτην, ὥστ΄ αὐτὸν ὁμολογεῖν σ΄ ἐμοί.  Σωκράτης ποίαν τινά;  Στρεψιάδης ἤδη παρὰ τοῖσι φαρμακοπώλαις τὴν λίθον ταύτην ἑόρακας τὴν καλήν, τὴν διαφανῆ, ἀφ΄ ἧς τὸ πῦρ ἅπτουσι;  Σωκράτης τὴν ὕαλον λέγεισ;  Στρεψιάδης ἔγωγε. φέρε τί δῆτ΄ ἄν, εἰ ταύτην λαβών, ὁπότε γράφοιτο τὴν δίκην ὁ γραμματεύσ, ἀπωτέρω στὰς ὧδε πρὸς τὸν ἥλιον τὰ γράμματ΄ ἐκτήξαιμι τῆς ἐμῆς δίκησ;  Σωκράτης σοφῶς γε νὴ τὰς Χάριτασ.  Στρεψιάδης οἴμ΄ ὡς ἥδομαι ὅτι πεντετάλαντος διαγέγραπταί μοι δίκη.  Σωκράτης ἄγε δὴ ταχέως τουτὶ ξυνάρπασον.  Στρεψιάδης τὸ τί;  Σωκράτης ὅπως ἀποστρέψαι΄ ἂν ἀντιδικῶν δίκην μέλλων ὀφλήσειν μὴ παρόντων μαρτύρων.  Στρεψιάδης φαυλότατα καὶ ῥᾷστ΄.  Σωκράτης εἰπὲ δή.  Στρεψιάδης καὶ δὴ λέγω. εἰ πρόσθεν ἔτι μιᾶς ἐνεστώσης δίκησ, πρὶν τὴν ἐμὴν καλεῖσθ΄, ἀπαγξαίμην τρέχων.  Σωκράτης οὐδὲν λέγεισ.  Στρεψιάδης νὴ τοὺς θεοὺς ἔγωγ΄, ἐπεὶ οὐδεὶς κατ΄ ἐμοῦ τεθνεῶτος εἰσάξει δίκην.  Σωκράτης ὑθλεῖσ· ἄπερρ΄, οὐκ ἂν διδάξαιμ΄ ἄν σ΄ ἔτι.  Στρεψιάδης ὁτιὴ τί; ναὶ πρὸς τῶν θεῶν ὦ Σώκρατεσ.  Σωκράτης ἀλλ΄ εὐθὺς ἐπιλήθει σύ γ΄ ἅττ΄ ἂν καὶ μάθῃσ· ἐπεὶ τί νυνὶ πρῶτον ἐδιδάχθησ; λέγε.  Στρεψιάδης φέρ΄ ἴδω τί μέντοι πρῶτον ἦν; τί πρῶτον ἦν; τίς ἦν ἐν ᾗ ΄ματτόμεθα μέντοι τἄλφιτα; οἴμοι τίς ἦν;  Σωκράτης οὐκ ἐς κόρακας ἀποφθερεῖ, ἐπιλησμότατον καὶ σκαιότατον γερόντιον;  Στρεψιάδης οἴμοι τί οὖν δῆθ΄ ὁ κακοδαίμων πείσομαι; ἀπὸ γὰρ ὀλοῦμαι μὴ μαθὼν γλωττοστροφεῖν. ἀλλ΄ ὦ Νεφέλαι χρηστόν τι συμβουλεύσατε.  Χορός ἡμεῖς μὲν ὦ πρεσβῦτα συμβουλεύομεν, εἴ σοί τις υἱός ἐστιν ἐκτεθραμμένοσ, πέμπειν ἐκεῖνον ἀντὶ σαυτοῦ μανθάνειν.  Στρεψιάδης ἀλλ΄ ἔστ΄ ἔμοιγ΄ υἱὸς καλός τε κἀγαθόσ· ἀλλ΄ οὐκ ἐθέλει γὰρ μανθάνειν. τί ἐγὼ πάθω;  Χορός σὺ δ΄ ἐπιτρέπεισ;  Στρεψιάδης εὐσωματεῖ γὰρ καὶ σφριγᾷ, κἄστ΄ ἐκ γυναικῶν εὐπτέρων τῶν Κοισύρασ. ἀτὰρ μέτειμί γ΄ αὐτόν· ἢν δὲ μὴ ΄θέλῃ, οὐκ ἔσθ΄ ὅπως οὐκ ἐξελῶ κ΄ τῆς οἰκίασ. ἀλλ΄ ἐπανάμεινόν μ΄ ὀλίγον εἰσελθὼν χρόνον.  Χορός ἆρ΄ αἰσθάνει πλεῖστα δι΄ ἡμᾶς ἀγάθ΄ αὐτίχ΄ ἕξων μόνας θεῶν; ὡς ἕτοιμος ὅδ΄ ἐστὶν ἅπαντα δρᾶν ὅσ΄ ἂν κελεύῃσ. σὺ δ΄ ἀνδρὸς ἐκπεπληγμένου καὶ φανερῶς ἐπηρμένου γνοὺς ἀπολάψεις ὅ τι πλεῖστον δύνασαι, ταχέωσ· φιλεῖ γάρ πως τὰ τοιαῦθ΄ ἑτέρᾳ τρέπεσθαι.  Στρεψιάδης οὔτοι μὰ τὴν ̔ομίχλην ἔτ΄ ἐνταυθοῖ μενεῖσ· ἀλλ΄ ἔσθι΄ ἐλθὼν τοὺς Μεγακλέους κίονασ.  Φειδιππίδης ὦ δαιμόνιε, τί χρῆμα πάσχεις ὦ πάτερ; οὐκ εὖ φρονεῖς μὰ τὸν Δία τὸν ̓ολύμπιον.  Στρεψιάδης ἰδού γ΄ ἰδού, Δί΄ ̓ολύμπιον· τῆς μωρίασ, τὸν Δία νομίζειν ὄντα τηλικουτονί.  Φειδιππίδης τί δὲ τοῦτ΄ ἐγέλασας ἐτεόν;  Στρεψιάδης ἐνθυμούμενος ὅτι παιδάριον εἶ καὶ φρονεῖς ἀρχαιϊκά. ὅμως γε μὴν πρόσελθ΄, ἵν΄ εἰδῇς πλείονα, καί σοι φράσω τι πρᾶγμ΄ ὃ μαθὼν ἀνὴρ ἔσει. ὅπως δὲ τοῦτο μὴ διδάξεις μηδένα.  Φειδιππίδης ἰδού· τί ἔστιν;  Στρεψιάδης ὤμοσας νυνὶ Δία.  Φειδιππίδης ἔγωγ΄.  Στρεψιάδης ὁρᾷς οὖν ὡς ἀγαθὸν τὸ μανθάνειν; οὐκ ἔστιν ὦ Φειδιππίδη Ζεύσ.  Φειδιππίδης ἀλλὰ τίσ;  Στρεψιάδης Δῖνος βασιλεύει τὸν Δί΄ ἐξεληλακώσ.  Φειδιππίδης αἰβοῖ τί ληρεῖσ;  Στρεψιάδης ἴσθι τοῦθ΄ οὕτως ἔχον.  Φειδιππίδης τίς φησι ταῦτα;  Στρεψιάδης Σωκράτης ὁ Μήλιος καὶ Χαιρεφῶν, ὃς οἶδε τὰ ψυλλῶν ἴχνη.  Φειδιππίδης σὺ δ΄ ἐς τοσοῦτον τῶν μανιῶν ἐλήλυθας ὥστ΄ ἀνδράσιν πείθει χολῶσιν;  Στρεψιάδης εὐστόμει καὶ μηδὲν εἴπῃς φλαῦρον ἄνδρας δεξιοὺς καὶ νοῦν ἔχοντασ· ὧν ὑπὸ τῆς φειδωλίας ἀπεκείρατ΄ οὐδεὶς πώποτ΄ οὐδ΄ ἠλείψατο, οὐδ΄ ἐς βαλανεῖον ἦλθε λουσόμενοσ· σὺ δὲ ὥσπερ τεθνεῶτος καταλόει μου τὸν βίον. ἀλλ΄ ὡς τάχιστ΄ ἐλθὼν ὑπὲρ ἐμοῦ μάνθανε.  Φειδιππίδης τί δ΄ ἂν παρ΄ ἐκείνων καὶ μάθοι χρηστόν τις ἄν;  Στρεψιάδης ἄληθεσ; ὅσαπερ ἔστ΄ ἐν ἀνθρώποις σοφά· γνώσει δὲ σαυτὸν ὡς ἀμαθὴς εἶ καὶ παχύσ. ἀλλ΄ ἐπανάμεινόν μ΄ ὀλίγον ἐνταυθοῖ χρόνον.  Φειδιππίδης οἴμοι τί δράσω παραφρονοῦντος τοῦ πατρόσ; πότερον παρανοίας αὐτὸν εἰσαγαγὼν ἕλω, ἢ τοῖς σοροπηγοῖς τὴν μανίαν αὐτοῦ φράσω;  Στρεψιάδης φέρ΄ ἴδω, σὺ τοῦτον τί ὀνομάζεισ; εἰπέ μοι.  Φειδιππίδης ἀλεκτρυόνα.  Στρεψιάδης καλῶς γε. ταυτηνὶ δὲ τί;  Φειδιππίδης ἀλεκτρυόν΄.  Στρεψιάδης ἄμφω ταὐτό; καταγέλαστος εἶ. μή νυν τὸ λοιπόν, ἀλλὰ τήνδε μὲν καλεῖν ἀλεκτρύαιναν τουτονὶ δ΄ ἀλέκτορα.  Φειδιππίδης ἀλεκτρύαιναν; ταῦτ΄ ἔμαθες τὰ δεξιὰ εἴσω παρελθὼν ἄρτι παρὰ τοὺς γηγενεῖσ;  Στρεψιάδης χἄτερά γε πόλλ΄· ἀλλ΄ ὅ τι μάθοιμ΄ ἑκάστοτε, ἐπελανθανόμην ἂν εὐθὺς ὑπὸ πλήθους ἐτῶν.  Φειδιππίδης διὰ ταῦτα δὴ καὶ θοἰμάτιον ἀπώλεσασ;  Στρεψιάδης ἀλλ΄ οὐκ ἀπολώλεκ΄, ἀλλὰ καταπεφρόντικα.  Φειδιππίδης τὰς δ΄ ἐμβάδας ποῖ τέτροφας ὦνόητε σύ;  Στρεψιάδης ὥσπερ Περικλέης ἐς τὸ δέον ἀπώλεσα. ἀλλ΄ ἴθι βάδιζ΄, ἴωμεν· εἶτα τῷ πατρὶ πιθόμενος ἐξάμαρτε· κἀγώ τοί ποτε, οἶδ΄, ἑξέτει σοι τραυλίσαντι πιθόμενοσ, ὃν πρῶτον ὀβολὸν ἔλαβον ἡλιαστικόν, τούτου ΄πριάμην σοι Διασίοις ἁμαξίδα.  Φειδιππίδης ἦ μὴν σὺ τούτοις τῷ χρόνῳ ποτ΄ ἀχθέσει.  Στρεψιάδης εὖ γ΄ ὅτι ἐπείσθησ. δεῦρο δεῦρ΄ ὦ Σώκρατεσ, ἔξελθ΄· ἄγω γάρ σοι τὸν υἱὸν τουτονὶ ἄκοντ΄ ἀναπείσασ.  Σωκράτης νηπύτιος γάρ ἐστ΄ ἔτι, καὶ τῶν κρεμαθρῶν οὔπω τρίβων τῶν ἐνθάδε.  Φειδιππίδης αὐτὸς τρίβων εἴης ἄν, εἰ κρέμαιό γε.  Στρεψιάδης οὐκ ἐς κόρακασ; καταρᾷ σὺ τῷ διδασκάλῳ;  Σωκράτης ἰδοὺ κρέμαι΄, ὡς ἠλίθιον ἐφθέγξατο καὶ τοῖσι χείλεσιν διερρυηκόσιν. πῶς ἂν μάθοι ποθ΄ οὗτος ἀπόφυξιν δίκης ἢ κλῆσιν ἢ χαύνωσιν ἀναπειστηρίαν; καίτοι γε ταλάντου τοῦτ΄ ἔμαθεν ̔υπέρβολοσ.  Στρεψιάδης ἀμέλει δίδασκε· θυμόσοφός ἐστιν φύσει· εὐθύς γέ τοι παιδάριον ὄν τυννουτονὶ ἔπλαττεν ἔνδον οἰκίας ναῦς τ΄ ἔγλυφεν, ἁμαξίδας τε σκυτίνας ἠργάζετο, κἀκ τῶν σιδίων βατράχους ἐποίει πῶς δοκεῖσ. ὅπως δ΄ ἐκείνω τὼ λόγω μαθήσεται, τὸν κρείττον΄ ὅστις ἐστὶ καὶ τὸν ἥττονα, ὃς τἄδικα λέγων ἀνατρέπει τὸν κρείττονα· ἐὰν δὲ μή, τὸν γοῦν ἄδικον πάσῃ τέχνῃ.  Σωκράτης αὐτὸς μαθήσεται παρ΄ αὐτοῖν τοῖν λόγοιν. ἐγὼ δ΄ ἀπέσομαι.  Στρεψιάδης τοῦτό νυν μέμνησ΄, ὅπως πρὸς πάντα τὰ δίκαι΄ ἀντιλέγειν δυνήσεται.   Δίκαιος Λόγος χώρει δευρί, δεῖξον σαυτὸν τοῖσι θεαταῖσ, καίπερ θρασὺς ὤν. ̓́αδικος Λόγος ἴθ΄ ὅποι χρῄζεισ. πολὺ γὰρ μᾶλλόν ΄ς ἐν τοῖς πολλοῖσι λέγων ἀπολῶ. Δίκαιος Λόγοσἀπολεῖς σύ; τίς ὤν; ̓́αδικος Λόγοσλόγοσ. Δίκαιος Λόγοσἥττων γ΄ ὤν. ̓́αδικος Λόγοσἀλλά σε νικῶ τὸν ἐμοῦ κρείττω φάσκοντ΄ εἶναι. Δίκαιος Λόγοστί σοφὸν ποιῶν; ̓́αδικος Λόγοσγνώμας καινὰς ἐξευρίσκων. Δίκαιος Λόγοσταῦτα γὰρ ἀνθεῖ διὰ τουτουσὶ τοὺς ἀνοήτουσ. ̓́αδικος Λόγοσοὔκ, ἀλλὰ σοφούσ. Δίκαιος Λόγοσἀπολῶ σε κακῶσ. ̓́αδικος Λόγοσεἰπὲ τί ποιῶν; Δίκαιος Λόγοστὰ δίκαια λέγων. ̓́αδικος Λόγοσἀλλ΄ ἀνατρέψω γ΄ αὔτ΄ ἀντιλέγων· οὐδὲ γὰρ εἶναι πάνυ φημὶ δίκην. Δίκαιος Λόγοσοὐκ εἶναι φῄσ; ̓́αδικος Λόγοσφέρε γὰρ ποῦ ΄στιν; Δίκαιος Λόγοσπαρὰ τοῖσι θεοῖσ. ̓́αδικος Λόγοσπῶς δῆτα δίκης οὔσης ὁ Ζεὺς οὐκ ἀπόλωλεν τὸν πατέρ΄ αὑτοῦ δήσασ; Δίκαιος Λόγοσαἰβοῖ τουτὶ καὶ δὴ χωρεῖ τὸ κακόν· δότε μοι λεκάνην. ̓́αδικος Λόγοστυφογέρων εἶ κἀνάρμοστοσ. Δίκαιος Λόγοσκαταπύγων εἶ κἀναίσχυντοσ. ̓́αδικος Λόγοσῥόδα μ΄ εἴρηκασ. Δίκαιος Λόγοσκαὶ βωμολόχοσ. ̓́αδικος Λόγοσκρίνεσι στεφανοῖσ. Δίκαιος Λόγοσκαὶ πατραλοίασ. ̓́αδικος Λόγοσχρυσῷ πάττων μ΄ οὐ γιγνώσκεισ. Δίκαιος Λόγοσοὐ δῆτα πρὸ τοῦ γ΄, ἀλλὰ μολύβδῳ. ̓́αδικος Λόγοσνῦν δέ γε κόσμος τοῦτ΄ ἐστὶν ἐμοί. Δίκαιος Λόγοσθρασὺς εἶ πολλοῦ. ̓́αδικος Λόγοσσὺ δέ γ΄ ἀρχαῖοσ. Δίκαιος Λόγοσδιὰ σὲ δὲ φοιτᾶν οὐδεὶς ἐθέλει τῶν μειρακίων· καὶ γνωσθήσει ποτ΄ ̓αθηναίοις οἶα διδάσκεις τοὺς ἀνοήτουσ. ̓́αδικος Λόγοσαὐχμεῖς αἰσχρῶσ. Δίκαιος Λόγοσσὺ δέ γ΄ εὖ πράττεισ. καίτοι πρότερόν γ΄ ἐπτώχευεσ, Τήλεφος εἶναι Μυσὸς φάσκων, ἐκ πηριδίου γνώμας τρώγων Πανδελετείουσ. ̓́αδικος Λόγοσὤμοι σοφίας  Δίκαιος Λόγοσὤμοι μανίας  ̓́αδικος Λόγοσἧς ἐμνήσθης  Δίκαιος Λόγοστῆς σῆσ, πόλεώς θ΄ ἥτις σε τρέφει λυμαινόμενον τοῖς μειρακίοισ. ̓́αδικος Λόγοσοὐχὶ διδάξεις τοῦτον Κρόνος ὤν. Δίκαιος Λόγοσεἴπερ γ΄ αὐτὸν σωθῆναι χρὴ καὶ μὴ λαλιὰν μόνον ἀσκῆσαι. ̓́αδικος Λόγοσδεῦρ΄ ἴθι, τοῦτον δ΄ ἔα μαίνεσθαι. Δίκαιος Λόγοσκλαύσει, τὴν χεῖρ΄ ἢν ἐπιβάλλῃσ. Χορόσπαύσασθε μάχης καὶ λοιδορίασ. ἀλλ΄ ἐπίδειξαι σύ τε τοὺς προτέρους ἅττ΄ ἐδίδασκεσ, σύ τε τὴν καινὴν παίδευσιν, ὅπως ἂν ἀκούσας σφῷν ἀντιλεγόντοιν κρίνας φοιτᾷ. Δίκαιος Λόγοσδρᾶν ταῦτ΄ ἐθέλω. ̓́αδικος Λόγοσκἄγωγ΄ ἐθέλω. Χορόσφέρε δὴ πότερος λέξει πρότεροσ; ̓́αδικος Λόγοστούτῳ δώσω· κᾆτ΄ ἐκ τούτων ὧν ἂν λέξῃ ῥηματίοισιν καινοῖς αὐτὸν καὶ διανοίαις κατατοξεύσω. τὸ τελευταῖον δ΄, ἢν ἀναγρύζῃ, τὸ πρόσωπον ἅπαν καὶ τὠφθαλμὼ κεντούμενος ὥσπερ ὑπ΄ ἀνθρηνῶν ὑπὸ τῶν γνωμῶν ἀπολεῖται.  Χορός νῦν δείξετον τὼ πισύνω τοῖς περιδεξίοισι λόγοισι καὶ φροντίσι καὶ γνωμοτύποις μερίμναισ, ὁπότερος αὐτοῖν λέγων ἀμείνων φανήσεται. νῦν γὰρ ἅπας ἐνθάδε κίνδυνος ἀνεῖται σοφίασ, ἧς πέρι τοῖς ἐμοῖς φίλοις ἐστὶν ἀγὼν μέγιστοσ.  Χορός ἀλλ΄ ὦ πολλοῖς τοὺς πρεσβυτέρους ἤθεσι χρηστοῖς στεφανώσασ, ῥῆξον φωνὴν ᾗτινι χαίρεισ, καὶ τὴν σαυτοῦ φύσιν εἰπέ.  Δίκαιος Λόγος λέξω τοίνυν τὴν ἀρχαίαν παιδείαν ὡς διέκειτο, ὅτ΄ ἐγὼ τὰ δίκαια λέγων ἤνθουν καὶ σωφροσύνη ΄νενόμιστο. πρῶτον μὲν ἔδει παιδὸς φωνὴν γρύξαντος μηδὲν ἀκοῦσαι· εἶτα βαδίζειν ἐν ταῖσιν ὁδοῖς εὐτάκτως ἐς κιθαριστοῦ τοὺς κωμήτας γυμνοὺς ἁθρόουσ, κεἰ κριμνώδη κατανείφοι. εἶτ΄ αὖ προμαθεῖν ᾆσμ΄ ἐδίδασκεν τὼ μηρὼ μὴ ξυνέχοντασ, ἢ Παλλάδα περσέπολιν δεινὰν ἢ τηλέπορόν τι βόαμα, ἐντειναμένους τὴν ἁρμονίαν, ἣν οἱ πατέρες παρέδωκαν. εἰ δέ τις αὐτῶν βωμολοχεύσαιτ΄ ἢ κάμψειέν τινα καμπήν, οἵας οἱ νῦν τὰς κατὰ Φρῦνιν ταύτας τὰς δυσκολοκάμπτουσ, ἐπετρίβετο τυπτόμενος πολλὰς ὡς τὰς Μούσας ἀφανίζων. ἐν παιδοτρίβου δὲ καθίζοντας τὸν μηρὸν ἔδει προβαλέσθαι τοὺς παῖδασ, ὅπως τοῖς ἔξωθεν μηδὲν δείξειαν ἀπηνέσ· εἶτ΄ αὖ πάλιν αὖθις ἀνιστάμενον συμψῆσαι, καὶ προνοεῖσθαι εἴδωλον τοῖσιν ἐρασταῖσιν τῆς ἥβης μὴ καταλείπειν. ἠλείψατο δ΄ ἂν τοὐμφαλοῦ οὐδεὶς παῖς ὑπένερθεν τότ΄ ἄν, ὥστε τοῖς αἰδοίοισι δρόσος καὶ χνοῦς ὥσπερ μήλοισιν ἐπήνθει· οὐδ΄ ἂν μαλακὴν φυρασάμενος τὴν φωνὴν πρὸς τὸν ἐραστὴν αὐτὸς ἑαυτὸν προαγωγεύων τοῖς ὀφθαλμοῖς ἐβάδιζεν, οὐδ΄ ἀνελέσθαι δειπνοῦντ΄ ἐξῆν καὶ κεφάλαιον ῥαφανῖδοσ, οὐδ΄ ἄννηθον τῶν πρεσβυτέρων ἁρπάζειν οὐδὲ σέλινον, οὐδ΄ ὀψοφαγεῖν οὐδὲ κιχλίζειν οὐδ΄ ἴσχειν τὼ πόδ΄ ἐναλλάξ. ̓́αδικος Λόγος ἀρχαῖά γε καὶ Διιπολιώδη καὶ τεττίγων ἀνάμεστα καὶ Κηκείδου καὶ Βουφονίων. Δίκαιος Λόγος ἀλλ΄ οὖν ταῦτ΄ ἐστὶν ἐκεῖνα, ἐξ ὧν ἄνδρας Μαραθωνομάχας ἡμὴ παίδευσις ἔθρεψεν. σὺ δὲ τοὺς νῦν εὐθὺς ἐν ἱματίοισι διδάσκεις ἐντετυλίχθαι· ὥστε μ΄ ἀπάγχεσθ΄, ὅταν ὀρχεῖσθαι Παναθηναίοις δέον αὐτοὺς τὴν ἀσπίδα τῆς κωλῆς προέχων ἀμελῇ τῆς Τριτογενείασ. πρὸς ταῦτ΄ ὦ μειράκιον θαρρῶν ἐμὲ τὸν κρείττω λόγον αἱροῦ· κἀπιστήσει μισεῖν ἀγορὰν καὶ βαλανείων ἀπέχεσθαι, καὶ τοῖς αἰσχροῖς αἰσχύνεσθαι, κἂν σκώπτῃ τίς σε φλέγεσθαι· καὶ τῶν θάκων τοῖς πρεσβυτέροις ὑπανίστασθαι προσιοῦσιν, καὶ μὴ περὶ τοὺς σαυτοῦ γονέας σκαιουργεῖν, ἄλλο τε μηδὲν αἰσχρὸν ποιεῖν, ὅτι τῆς αἰδοῦς μέλλεις τἄγαλμ΄ ἀναπλάττειν· μηδ΄ εἰς ὀρχηστρίδος εἰσᾴττειν, ἵνα μὴ πρὸς ταῦτα κεχηνὼς μήλῳ βληθεὶς ὑπὸ πορνιδίου τῆς εὐκλείας ἀποθραυσθῇσ· μηδ΄ ἀντειπεῖν τῷ πατρὶ μηδέν, μηδ΄ ̓ιαπετὸν καλέσαντα μνησικακῆσαι τὴν ἡλικίαν ἐξ ἧς ἐνεοττοτροφήθησ. ̓́αδικος Λόγος εἰ ταῦτ΄ ὦ μειράκιον πείσει τούτῳ, νὴ τὸν Διόνυσον τοῖς ̔ιπποκράτους υἱέσιν εἴξεις καὶ σε καλοῦσι βλιτομάμμαν. Δίκαιος Λόγοσἀλλ΄ οὖν λιπαρός γε καὶ εὐανθὴς ἐν γυμνασίοις διατρίψεισ, οὐ στωμύλλων κατὰ τὴν ἀγορὰν τριβολεκτράπελ΄ οἷάπερ οἱ νῦν, οὐδ΄ ἑλκόμενος περὶ πραγματίου γλισχραντιλογεξεπιτρίπτου· ἀλλ΄ εἰς ̓ακαδήμειαν κατιὼν ὑπὸ ταῖς μορίαις ἀποθρέξει στεφανωσάμενος καλάμῳ λευκῷ μετὰ σώφρονος ἡλικιώτου, μίλακος ὄζων καὶ ἀπραγμοσύνης καὶ λεύκης φυλλοβολούσησ, ἦρος ἐν ὥρᾳ χαίρων, ὁπόταν πλάτανος πτελέᾳ ψιθυρίζῃ.  Δίκαιος Λόγος ἢν ταῦτα ποιῇς ἁγὼ φράζω, καὶ πρὸς τούτοις προσέχῃς τὸν νοῦν, ἕξεις ἀεὶ στῆθος λιπαρόν, χροιὰν λαμπράν, ὤμους μεγάλουσ, γλῶτταν βαιάν, πυγὴν μεγάλην, πόσθην μικράν. ἢν δ΄ ἅπερ οἱ νῦν ἐπιτηδεύῃσ, πρῶτα μὲν ἕξεις χροιὰν ὠχράν, ὤμους μικρούσ, στῆθος λεπτόν, γλῶτταν μεγάλην, πυγὴν μικράν, κωλῆν μεγάλην, ψήφισμα μακρόν, καὶ σ΄ ἀναπείσει τὸ μὲν αἰσχρὸν ἅπαν καλὸν ἡγεῖσθαι, τὸ καλὸν δ΄ αἰσχρόν· καὶ πρὸς τούτοις τῆς ̓αντιμάχου καταπυγοσύνης ἀναπλήσει.  Χορός ὦ καλλίπυργον σοφίαν κλεινοτάτην ἐπασκῶν, ὡς ἡδύ σου τοῖσι λόγοις σῶφρον ἔπεστιν ἄνθοσ. εὐδαίμονες δ΄ ἦσαν ἄρ΄ οἱ ζῶντες τότ΄ ἐπὶ τῶν προτέρων· πρὸς τάδε σ΄ ὦ κομψοπρεπῆ μοῦσαν ἔχων, δεῖ σε λέγειν τι καινόν, ὡς ηὐδοκίμηκεν ἁνήρ.  Χορός δεινῶν δέ σοι βουλευμάτων ἔοικε δεῖν πρὸς αὐτόν, εἴπερ τὸν ἄνδρ΄ ὑπερβαλεῖ καὶ μὴ γέλωτ΄ ὀφλήσεισ.  ̓́αδικος Λόγος καὶ μὴν πάλαι γ΄ ἐπνιγόμην τὰ σπλάγχνα κἀπεθύμουν ἅπαντα ταῦτ΄ ἐναντίαις γνώμαισι συνταράξαι. ἐγὼ γὰρ ἥττων μὲν λόγος δι΄ αὐτὸ τοῦτ΄ ἐκλήθην ἐν τοῖσι φροντισταῖσιν, ὅτι πρώτιστος ἐπενόησα τοῖσιν νόμοις καὶ ταῖς δίκαις τἀναντί΄ ἀντιλέξαι. καὶ τοῦτο πλεῖν ἢ μυρίων ἔστ΄ ἄξιον στατήρων, αἱρούμενον τοὺς ἥττονας λόγους ἔπειτα νικᾶν. σκέψαι δὲ τὴν παίδευσιν ᾗ πέποιθεν ὡς ἐλέγξω, ὅστις σε θερμῷ φησι λοῦσθαι πρῶτον οὐκ ἐάσειν. καίτοι τίνα γνώμην ἔχων ψέγεις τὰ θερμὰ λουτρά; Δίκαιος Λόγος ὁτιὴ κάκιστόν ἐστι καὶ δειλὸν ποιεῖ τὸν ἄνδρα. ̓́αδικος Λόγος ἐπίσχεσ· εὐθὺς γάρ σ΄ ἔχω μέσον λαβὼν ἄφυκτον. καί μοι φράσον, τῶν τοῦ Διὸς παίδων τίν΄ ἄνδρ΄ ἄριστον ψυχὴν νομίζεισ, εἰπέ, καὶ πλείστους πόνους πονῆσαι. Δίκαιος Λόγος ἐγὼ μὲν οὐδέν΄ ̔ηρακλέους βελτίον΄ ἄνδρα κρίνω. ̓́αδικος Λόγος ποῦ ψυχρὰ δῆτα πώποτ΄ εἶδες ̔ηράκλεια λουτρά; καίτοι τίς ἀνδρειότερος ἦν; Δίκαιος Λόγος ταῦτ΄ ἐστὶ ταῦτ΄ ἐκεῖνα, ἃ τῶν νεανίσκων ἀεὶ δι΄ ἡμέρας λαλούντων πλῆρες τὸ βαλανεῖον ποιεῖ, κενὰς δὲ τὰς παλαίστρασ. ̓́αδικος Λόγος εἶτ΄ ἐν ἀγορᾷ τὴν διατριβὴν ψέγεισ· ἐγὼ δ΄ ἐπαινῶ. εἰ γὰρ πονηρὸν ἦν, ̔́ομηρος οὐδέποτ΄ ἂν ἐποίει τὸν Νέστορ΄ ἀγορητὴν ἂν οὐδὲ τοὺς σοφοὺς ἅπαντασ. ἄνειμι δῆτ΄ ἐντεῦθεν ἐς τὴν γλῶτταν, ἣν ὁδὶ μὲν οὔ φησι χρῆναι τοὺς νέους ἀσκεῖν, ἐγὼ δέ φημι. καὶ σωφρονεῖν αὖ φησι χρῆναι· δύο κακὼ μεγίστω. ἐπεὶ σὺ διὰ τὸ σωφρονεῖν τῷ πώποτ΄ εἶδες ἤδη ἀγαθάν τι γενόμενον, φράσον, καί μ΄ ἐξέλεγξον εἰπών. Δίκαιος Λόγος πολλοῖσ. ὁ γοῦν Πηλεὺς ἔλαβε διὰ τοῦτο τὴν μάχαιραν. ̓́αδικος Λόγος μάχαιραν; ἀστεῖόν γε κέρδος ἔλαβεν ὁ κακοδαίμων. ̔υπέρβολος δ΄ οὑκ τῶν λύχνων πλεῖν ἢ τάλαντα πολλὰ εἴληφε διὰ πονηρίαν, ἀλλ΄ οὐ μὰ Δί΄ οὐ μάχαιραν. Δίκαιος Λόγος καὶ τὴν Θέτιν γ΄ ἔγημε διὰ τὸ σωφρονεῖν ὁ Πηλεύσ. ̓́αδικος Λόγος κᾆτ΄ ἀπολιποῦσά γ΄ αὐτὸν ᾤχετ΄· οὐ γὰρ ἦν ὑβριστὴς οὐδ΄ ἡδὺς ἐν τοῖς στρώμασιν τὴν νύκτα παννυχίζειν· γυνὴ δὲ σιναμωρουμένη χαίρει· σὺ δ΄ εἶ Κρόνιπποσ. σκέψαι γὰρ ὦ μειράκιον ἐν τῷ σωφρονεῖν ἅπαντα ἅνεστιν, ἡδονῶν θ΄ ὅσων μέλλεις ἀποστερεῖσθαι, παίδων γυναικῶν κοττάβων ὄψων πότων κιχλισμῶν. καίτοι τί σοι ζῆν ἄξιον, τούτων ἐὰν στερηθῇσ; εἶεν. πάρειμ΄ ἐντεῦθεν ἐς τὰς τῆς φύσεως ἀνάγκασ. ἥμαρτεσ, ἠράσθησ, ἐμοίχευσάς τι, κᾆτ΄ ἐλήφθησ· ἀπόλωλασ· ἀδύνατος γὰρ εἶ λέγειν. ἐμοὶ δ΄ ὁμιλῶν χρῶ τῇ φύσει, σκίρτα, γέλα, νόμιζε μηδὲν αἰσχρόν. μοιχὸς γὰρ ἢν τύχῃς ἁλούσ, τάδ΄ ἀντερεῖς πρὸς αὐτόν, ὡς οὐδὲν ἠδίκηκασ· εἶτ΄ ἐς τὸν Δί΄ ἐπανενεγκεῖν, κἀκεῖνος ὡς ἥττων ἔρωτός ἐστι καὶ γυναικῶν· καίτοι σὺ θνητὸς ὢν θεοῦ πῶς μεῖζον ἂν δύναιο; Δίκαιος Λόγος τί δ΄ ἢν ῥαφανιδωθῇ πιθόμενός σοι τέφρᾳ τε τιλθῇ, ἕξει τινὰ γνώμην λέγειν τὸ μὴ εὐρύπρωκτος εἶναι; ̓́αδικος Λόγος ἢν δ΄ εὐρύπρωκτος ᾖ, τί πείσεται κακόν;  Δίκαιος Λόγος τί μὲν οὖν ἂν ἔτι μεῖζον πάθοι τούτου ποτέ; ̓́αδικος Λόγος τί δῆτ΄ ἐρεῖσ, ἢν τοῦτο νικηθῇς ἐμοῦ; Δίκαιος Λόγος σιγήσομαι. τί δ΄ ἄλλο; ̓́αδικος Λόγος φέρε δή μοι φράσον· συνηγοροῦσιν ἐκ τίνων; Δίκαιος Λόγος ἐξ εὐρυπρώκτων. ̓́αδικος Λόγος πείθομαι. τί δαί; τραγῳδοῦσ΄ ἐκ τίνων; Δίκαιος Λόγος ἐξ εὐρυπρώκτων. ̓́αδικος Λόγος εὖ λέγεισ. δημηγοροῦσι δ΄ ἐκ τίνων; Δίκαιος Λόγος ἐξ εὐρυπρώκτων. ̓́αδικος Λόγος ἆρα δῆτ΄ ἔγνωκας ὡς οὐδὲν λέγεισ; καὶ τῶν θεατῶν ὁπότεροι πλείους σκόπει. Δίκαιος Λόγος καὶ δὴ σκοπῶ. ̓́αδικος Λόγος τί δῆθ΄ ὁρᾷσ; Δίκαιος Λόγος πολὺ πλείονας νὴ τοὺς θεοὺς τοὺς εὐρυπρώκτουσ· τουτονὶ γοῦν οἶδ΄ ἐγὼ κἀκεινονὶ καὶ τὸν κομήτην τουτονί. ̓́αδικος Λόγος τί δῆτ΄ ἐρεῖσ; Δίκαιος Λόγος ἡττήμεθ΄· ὦ κινούμενοι πρὸς τῶν θεῶν δέξασθέ μου θοἰμάτιον, ὡς ἐξαυτομολῶ πρὸς ὑμᾶσ.   Σωκράτης τί δῆτα; πότερα τοῦτον ἀπάγεσθαι λαβὼν βούλει τὸν υἱόν, ἢ διδάσκω σοι λέγειν;  Στρεψιάδης δίδασκε καὶ κόλαζε καὶ μέμνησ΄ ὅπως εὖ μοι στομώσεις αὐτόν, ἐπὶ μὲν θάτερα οἷον δικιδίοισ, τὴν δ΄ ἑτέραν αὐτοῦ γνάθον στόμωσον οἵαν ἐς τὰ μείζω πράγματα.  Σωκράτης ἀμέλει κομιεῖ τοῦτον σοφιστὴν δεξιόν.  Φειδιππίδης ὠχρὸν μὲν οὖν οἶμαί γε καὶ κακοδαίμονα.   Χορός χωρεῖτέ νυν. οἶμαι δέ σοι ταῦτα μεταμελήσειν.  Χορός τοὺς κριτὰς ἃ κερδανοῦσιν, ἤν τι τόνδε τὸν χορὸν ὠφελῶσ΄ ἐκ τῶν δικαίων, βουλόμεσθ΄ ἡμεῖς φράσαι. πρῶτα μὲν γάρ, ἢν νεᾶν βούλησθ΄ ἐν ὥρᾳ τοὺς ἀγρούσ, ὕσομεν πρώτοισιν ὑμῖν, τοῖσι δ΄ ἄλλοις ὕστερον. εἶτα τὸν καρπὸν τεκούσας ἀμπέλους φυλάξομεν, ὥστε μήτ΄ αὐχμὸν πιέζειν μήτ΄ ἄγαν ἐπομβρίαν. ἢν δ΄ ἀτιμάσῃ τις ἡμᾶς θνητὸς ὢν οὔσας θεάσ, προσεχέτω τὸν νοῦν, πρὸς ἡμῶν οἷα πείσεται κακά, λαμβάνων οὔτ΄ οἶνον οὔτ΄ ἄλλ΄ οὐδὲν ἐκ τοῦ χωρίου. ἡνίκ΄ ἂν γὰρ αἵ τ΄ ἐλαῖαι βλαστάνωσ΄ αἵ τ΄ ἄμπελοι, ἀποκεκόψονται· τοιαύταις σφενδόναις παιήσομεν. ἢν δὲ πλινθεύοντ΄ ἴδωμεν, ὕσομεν καὶ τοῦ τέγους τὸν κέραμον αὐτοῦ χαλάζαις στρογγύλαις συντρίψομεν. κἂν γαμῇ ποτ΄ αὐτὸς ἢ τῶν ξυγγενῶν ἢ τῶν φίλων, ὕσομεν τὴν νύκτα πᾶσαν· ὥστ΄ ἴσως βουλήσεται κἂν ἐν Αἰγύπτῳ τυχεῖν ὢν μᾶλλον ἢ κρῖναι κακῶσ.   Στρεψιάδης πέμπτη, τετράσ, τρίτη, μετὰ ταύτην δευτέρα, εἶθ΄ ἣν ἐγὼ μάλιστα πασῶν ἡμερῶν δέδοικα καὶ πέφρικα καὶ βδελύττομαι, εὐθὺς μετὰ ταύτην ἔσθ΄ ἕνη τε καὶ νέα. πᾶς γάρ τις ὀμνὺς οἷς ὀφείλων τυγχάνω, θείς μοι πρυτανεῖ΄ ἀπολεῖν μέ φησι κἀξολεῖν, κἀμοῦ μέτριά τε καὶ δίκαι΄ αἰτουμένου, ὦ δαιμόνιε τὸ μέν τι νυνὶ μὴ λάβῃσ, τὸ δ΄ ἀναβαλοῦ μοι, τὸ δ΄ ἄφεσ, οὔ φασίν ποτε οὕτως ἀπολήψεσθ΄, ἀλλὰ λοιδοροῦσί με ὡς ἄδικός εἰμι, καὶ δικάσεσθαί φασί μοι. νῦν οὖν δικαζέσθων· ὀλίγον γάρ μοι μέλει, εἴπερ μεμάθηκεν εὖ λέγειν Φειδιππίδησ. τάχα δ΄ εἴσομαι κόψας τὸ φροντιστήριον. παῖ, ἠμί, παῖ παῖ.  Σωκράτης Στρεψιάδην ἀσπάζομαι.  Στρεψιάδης κἄγωγέ σ΄· ἀλλὰ τουτονὶ πρῶτον λαβέ· χρὴ γὰρ ἐπιθαυμάζειν τι τὸν διδάσκαλον. καί μοι τὸν υἱὸν εἰ μεμάθηκε τὸν λόγον ἐκεῖνον εἴφ΄ ὃν ἀρτίως εἰσήγαγεσ.  Σωκράτης μεμάθηκεν.  Στρεψιάδης εὖ γ΄ ὦ παμβασίλει΄ ̓απαιόλη.  Σωκράτης ὥστ΄ ἀποφύγοις ἂν ἥντιν΄ ἂν βούλῃ δίκην.  Στρεψιάδης κεἰ μάρτυρες παρῆσαν, ὅτ΄ ἐδανειζόμην;  Σωκράτης πολλῷ γε μᾶλλον, κἂν παρῶσι χίλιοι.   Στρεψιάδης βοάσομαί τἄρα τὰν ὑπέρτονον βοάν. ἰὼ κλάετ΄ ὦ ΄βολοστάται αὐτοί τε καὶ τἀρχαῖα καὶ τόκοι τόκων· οὐδὲν γὰρ ἄν με φλαῦρον ἐργάσαισθ΄ ἔτι, οἷος ἐμοὶ τρέφεται τοῖσδ΄ ἐνὶ δώμασι παῖσ, ἀμφήκει γλώττῃ λάμπων, πρόβολος ἐμόσ, σωτὴρ δόμοισ, ἐχθροῖς βλάβη, λυσανίας πατρῴων μεγάλων κακῶν· ὃν κάλεσον τρέχων ἔνδοθεν ὡς ἐμέ.  Σωκράτης ὦ τέκνον ὦ παῖ ἔξελθ΄ οἴκων, ἄιε σοῦ πατρόσ. ὅδ΄ ἐκεῖνος ἀνήρ.  Στρεψιάδησὦ φίλος ὦ φίλοσ.  Σωκράτησἄπιθι συλλαβών.  Στρεψιάδης ἰὼ ἰὼ τέκνον, ἰὼ ἰοῦ ἰοῦ. ὡς ἥδομαί σου πρῶτα τὴν χρόαν ἰδών. νῦν μέν γ΄ ἰδεῖν εἶ πρῶτον ἐξαρνητικὸς κἀντιλογικόσ, καὶ τοῦτο τοὐπιχώριον ἀτεχνῶς ἐπανθεῖ, τὸ τί λέγεις σύ; καὶ δοκεῖν ἀδικοῦντ΄ ἀδικεῖσθαι καὶ κακουργοῦντ΄ οἶδ΄ ὅτι· ἐπὶ τοῦ προσώπου τ΄ ἐστὶν ̓αττικὸν βλέποσ. νῦν οὖν ὅπως σώσεις μ΄, ἐπεὶ κἀπώλεσασ.   Φειδιππίδης φοβεῖ δὲ δὴ τί;  Στρεψιάδης τὴν ἕνην τε καὶ νέαν.  Φειδιππίδης ἕνη γάρ ἐστι καὶ νέα τις ἡμέρα;  Στρεψιάδης εἰς ἥν γε θήσειν τὰ πρυτανεῖά φασί μοι.  Φειδιππίδης ἀπολοῦσ΄ ἄρ΄ αὔθ΄ οἱ θέντεσ· οὐ γὰρ ἔσθ΄ ὅπως μί΄ ἡμέρα γένοιτ΄ ἂν ἡμέρα δύο.  Στρεψιάδης οὐκ ἂν γένοιτο;  Φειδιππίδης πῶς γάρ; εἰ μή πέρ γ΄ ἅμα αὑτὴ γένοιτ΄ ἂν γραῦς τε καὶ νέα γυνή.  Στρεψιάδης καὶ μὴν νενόμισταί γ΄.  Φειδιππίδης οὐ γάρ, οἶμαι, τὸν νόμον ἴσασιν ὀρθῶς ὅ τι νοεῖ.  Στρεψιάδης νοεῖ δὲ τί;  Φειδιππίδης ὁ Σόλων ὁ παλαιὸς ἦν φιλόδημος τὴν φύσιν.  Στρεψιάδης τουτὶ μὲν οὐδέν πω πρὸς ἕνην τε καὶ νέαν.  Φειδιππίδης ἐκεῖνος οὖν τὴν κλῆσιν ἐς δύ΄ ἡμέρας ἔθηκεν, ἔς γε τὴν ἕνην τε καὶ νέαν, ἵν΄ αἱ θέσεις γίγνοιντο τῇ νουμηνίᾳ.  Στρεψιάδης ἵνα δὴ τί τὴν ἕνην προσέθηχ΄;  Φειδιππίδης ἵν΄ ὦ μέλε παρόντες οἱ φεύγοντες ἡμέρᾳ μιᾷ πρότερον ἀπαλλάττοινθ΄ ἑκόντεσ, εἰ δὲ μή, ἕωθεν ὑπανιῷντο τῇ νουμηνία.  Στρεψιάδης πῶς οὐ δέχονται δῆτα τῇ νουμηνίᾳ ἁρχαὶ τὰ πρυτανεῖ΄, ἀλλ΄ ἕνῃ τε καὶ νέᾳ;  Φειδιππίδης ὅπερ οἱ προτένθαι γὰρ δοκοῦσί μοι ποιεῖν· ὅπως τάχιστα τὰ πρυτανεῖ΄ ὑφελοίατο, διὰ τοῦτο προὐτένθευσαν ἡμέρᾳ μιᾷ.  Στρεψιάδης εὖ γ΄· ὦ κακοδαίμονεσ, τί κάθησθ΄ ἀβέλτεροι, ἡμέτερα κέρδη τῶν σοφῶν ὄντεσ, λίθοι, ἀριθμόσ, πρόβατ΄ ἄλλωσ, ἀμφορῆς νενησμένοι; ὥστ΄ εἰς ἐμαυτὸν καὶ τὸν υἱὸν τουτονὶ ἐπ΄ εὐτυχίαισιν ᾀστέον μοὐγκώμιον.  Στρεψιάδης μάκαρ ὦ Στρεψίαδεσ, αὐτός τ΄ ἔφυς ὡς σοφὸς χοἶον τὸν υἱὸν τρέφεισ, φήσουσι δή μ΄ οἱ φίλοι χοἰ δημόται ζηλοῦντες ἡνίκ΄ ἂν σὺ νικᾷς λέγων τὰς δίκασ. ἀλλ΄ εἰσάγων σε βούλομαι πρῶτον ἑστιᾶσαι.   Πασίας εἶτ΄ ἄνδρα τῶν αὑτοῦ τι χρὴ προϊέναι; οὐδέποτέ γ΄, ἀλλὰ κρεῖττον εὐθὺς ἦν τότε ἀπερυθριᾶσαι μᾶλλον ἢ σχεῖν πράγματα, ὅτε τῶν ἐμαυτοῦ γ΄ ἕνεκα νυνὶ χρημάτων ἕλκω σε κλητεύσοντα, καὶ γενήσομαι ἐχθρὸς ἔτι πρὸς τούτοισιν ἀνδρὶ δημότῃ. ἀτὰρ οὐδέποτέ γε τὴν πατρίδα καταισχυνῶ ζῶν, ἀλλὰ καλοῦμαι Στρεψιάδην   Στρεψιάδης τίς οὑτοσί;  Πασίας ἐς τὴν ἕνην τε καὶ νέαν.  Στρεψιάδης μαρτύρομαι, ὅτι ἐς δύ΄ εἶπεν ἡμέρασ. τοῦ χρήματοσ;  Πασίας τῶν δώδεκα μνῶν, ἃς ἔλαβες ὠνούμενος τὸν ψαρὸν ἵππον.  Στρεψιάδης ἵππον; οὐκ ἀκούετε; ὃν πάντες ὑμεῖς ἴστε μισοῦνθ΄ ἱππικήν.  Πασίας καὶ νὴ Δί΄ ἀποδώσειν γ΄ ἐπώμνυς τοὺς θεούσ.  Στρεψιάδης μὰ τὸν Δί΄ οὐ γάρ πω τότ΄ ἐξηπίστατο Φειδιππίδης μοι τὸν ἀκατάβλητον λόγον.  Πασίας νῦν δὲ διὰ τοῦτ΄ ἔξαρνος εἶναι διανοεῖ;  Στρεψιάδης τί γὰρ ἄλλ΄ ἂν ἀπολαύσαιμι τοῦ μαθήματοσ;  Πασίας καὶ ταῦτ΄ ἐθελήσεις ἀπομόσαι μοι τοὺς θεοὺς ἵν΄ ἂν κελεύσω ΄γώ σε;  Στρεψιάδης τοὺς ποίους θεούσ;  Πασίας τὸν Δία, τὸν ̔ερμῆν, τὸν Ποσειδῶ.  Στρεψιάδης νὴ Δία κἂν προσκαταθείην γ΄ ὥστ΄ ὀμόσαι τριώβολον.  Πασίας ἀπόλοιο τοίνυν ἕνεκ΄ ἀναιδείας ἔτι.  Στρεψιάδης ἁλσὶν διασμηχθεὶς ὄναιτ΄ ἂν οὑτοσί.  Πασίας οἴμ΄ ὡς καταγελᾷσ.  Στρεψιάδης ἓξ χοᾶς χωρήσεται.  Πασίας οὔ τοι μὰ τὸν Δία τὸν μέγαν καὶ τοὺς θεοὺς ἐμοῦ καταπροίξει.  Στρεψιάδης θαυμασίως ἥσθην θεοῖσ, καὶ Ζεὺς γέλοιος ὀμνύμενος τοῖς εἰδόσιν.  Πασίας ἦ μὴν σὺ τούτων τῷ χρόνῳ δώσεις δίκην. ἀλλ΄ εἴτ΄ ἀποδώσεις μοι τὰ χρήματ΄ εἴτε μή, ἀπόπεμψον ἀποκρινάμενοσ.  Στρεψιάδης ἔχε νυν ἥσυχοσ. ἐγὼ γὰρ αὐτίκ΄ ἀποκρινοῦμαί σοι σαφῶσ.  Πασίας τί σοι δοκεῖ δράσειν;  Μάρτυς ἀποδώσειν μοι δοκεῖ.  Στρεψιάδης ποῦ ΄σθ΄ οὗτος ἁπαιτῶν με τἀργύριον; λέγε τουτὶ τί ἔστι;  Πασίας τοῦθ΄ ὅ τι ἐστί; κάρδοποσ.  Στρεψιάδης ἔπειτ΄ ἀπαιτεῖς τἀργύριον τοιοῦτος ὤν; οὐκ ἂν ἀποδοίην οὐδ΄ ἂν ὀβολὸν οὐδενί, ὅστις καλέσειε κάρδοπον τὴν καρδόπην.  Πασίας οὐκ ἄρ΄ ἀποδώσεισ;  Στρεψιάδης οὐχ ὅσον γέ μ΄ εἰδέναι. οὔκουν ἀνύσας τι θᾶττον ἀπολιταργιεῖς ἀπὸ τῆς θύρασ;  Πασίας ἄπειμι, καὶ τοῦτ΄ ἴσθ΄ ὅτι θήσω πρυτανεῖ΄ ἢ μηκέτι ζῴην ἐγώ.  Στρεψιάδης καὶ προσαπολεῖς ἄρ΄ αὐτὰ πρὸς ταῖς δώδεκα. καίτοι σε τοῦτό γ΄ οὐχὶ βούλομαι παθεῖν, ὁτιὴ ΄κάλεσας εὐηθικῶς τὴν κάρδοπον.  Αμυνίας ἰώ μοί μοι.  Στρεψιάδης ἔα. τίς οὑτοσί ποτ΄ ἔσθ΄ ὁ θρηνῶν; οὔτι που τῶν Καρκίνου τις δαιμόνων ἐφθέγξατο;  Αμυνίας τί δ΄ ὅστις εἰμὶ τοῦτο βούλεσθ΄ εἰδέναι; ἀνὴρ κακοδαίμων.  Στρεψιάδης κατὰ σεαυτόν νυν τρέπου.  Αμυνίας ὦ σκληρὲ δαῖμον, ὦ τύχαι θραυσάντυγες ἵππων ἐμῶν, ὦ Παλλὰς ὥς μ΄ ἀπώλεσασ.  Στρεψιάδης τί δαί σε Τληπόλεμός ποτ΄ εἴργασται κακόν;  Αμυνίας μὴ σκῶπτέ μ΄ ὦ τᾶν, ἀλλά μοι τὰ χρήματα τὸν υἱὸν ἀποδοῦναι κέλευσον ἅλαβεν, ἄλλως τε μέντοι καὶ κακῶς πεπραγότι.  Στρεψιάδης τὰ ποῖα ταῦτα χρήμαθ΄;  Αμυνίας ἁδανείσατο.  Στρεψιάδης κακῶς ἄρ΄ ὄντως εἶχεσ, ὥς γ΄ ἐμοὶ δοκεῖσ.  Αμυνίας ἵππους ἐλαύνων ἐξέπεσον νὴ τοὺς θεούσ.  Στρεψιάδης τί δῆτα ληρεῖς ὥσπερ ἀπ΄ ὄνου καταπεσών;  Αμυνίας ληρῶ, τὰ χρήματ΄ ἀπολαβεῖν εἰ βούλομαι;  Στρεψιάδης οὐκ ἔσθ΄ ὅπως σύ γ΄ αὐτὸς ὑγιαίνεισ.  Αμυνίας τί δαί;  Στρεψιάδης τὸν ἐγκέφαλον ὥσπερ σεσεῖσθαί μοι δοκεῖσ.  Αμυνίας σὺ δὲ νὴ τὸν ̔ερμῆν προσκεκλήσεσθαί γέ μοι, εἰ μὴ ΄ποδώσεις τἀργύριον.  Στρεψιάδης κάτειπέ νυν, πότερα νομίζεις καινὸν ἀεὶ τὸν Δία ὕειν ὕδωρ ἑκάστοτ΄, ἢ τὸν ἥλιον ἕλκειν κάτωθεν ταὐτὸ τοῦθ΄ ὕδωρ πάλιν;  Αμυνίας οὐκ οἶδ΄ ἔγωγ΄ ὁπότερον, οὐδέ μοι μέλει.  Στρεψιάδης πῶς οὖν ἀπολαβεῖν τἀργύριον δίκαιος εἶ, εἰ μηδὲν οἶσθα τῶν μετεώρων πραγμάτων;  Αμυνίας ἀλλ΄ εἰ σπανίζεισ, τἀργυρίου μοι τὸν τόκον ἀπόδοτε·  Στρεψιάδης τοῦτο δ΄ ἔσθ΄ ὁ τόκος τί θηρίον;  Αμυνίας τί δ΄ ἄλλο γ΄ ἢ κατὰ μῆνα καὶ καθ΄ ἡμέραν πλέον πλέον τἀργύριον ἀεὶ γίγνεται ὑπορρέοντος τοῦ χρόνου;  Στρεψιάδης καλῶς λέγεισ. τί δῆτα; τὴν θάλατταν ἔσθ΄ ὅτι πλείονα νυνὶ νομίζεις ἢ πρὸ τοῦ;  Αμυνίας μὰ Δί΄ ἀλλ΄ ἴσην. οὐ γὰρ δίκαιον πλείον΄ εἶναι.  Στρεψιάδης κᾆτα πῶς αὕτη μὲν ὦ κακόδαιμον οὐδὲν γίγνεται ἐπιρρεόντων τῶν ποταμῶν πλείων, σὺ δὲ ζητεῖς ποιῆσαι τἀργύριον πλεῖον τὸ σόν; οὐκ ἀποδιώξει σαυτὸν ἀπὸ τῆς οἰκίασ; φέρε μοι τὸ κέντρον.  Αμυνίας ταῦτ΄ ἐγὼ μαρτύρομαι.  Στρεψιάδης ὕπαγε. τί μέλλεισ; οὐκ ἐλᾷς ὦ σαμφόρα;  Αμυνίας ταῦτ΄ οὐχ ὕβρις δῆτ΄ ἐστίν;  Στρεψιάδης ᾄξεισ; ἐπιαλῶ κεντῶν ὑπὸ τὸν πρωκτόν σε τὸν σειραφόρον. φεύγεισ; ἔμελλόν σ΄ ἆρα κινήσειν ἐγὼ αὐτοῖς τροχοῖς τοῖς σοῖσι καὶ ξυνωρίσιν.   Χορός οἷον τὸ πραγμάτων ἐρᾶν φλαύρων· ὁ γὰρ γέρων ὅδ΄ ἐρασθεὶς ἀποστερῆσαι βούλεται τὰ χρήμαθ΄ ἁδανείσατο· κοὐκ ἔσθ΄ ὅπως οὐ τήμερον λήψεταί τι πρᾶγμ΄, ὃ τοῦτον ποιήσει τὸν σοφιστὴν ἴσωσ, ἀνθ΄ ὧν πανουργεῖν ἤρξατ΄, ἐξαίφνης λαβεῖν κακόν τι.  Χορός οἶμαι γὰρ αὐτὸν αὐτίχ΄ εὑρήσειν ὅπερ πάλαι ποτ΄ ἐπεζήτει εἶναι τὸν υἱὸν δεινόν οἱ γνώμας ἐναντίας λέγειν τοῖσιν δικαίοισ, ὥστε νικᾶν ἅπαντας οἷσπερ ἂν ξυγγένηται, κἂν λέγῃ παμπόνηρ΄. ἴσως δ΄ ἴσως βουλήσεται κἄφωνον αὐτὸν εἶναι.  Στρεψιάδης ἰοὺ ἰού. ὦ γείτονες καὶ ξυγγενεῖς καὶ δημόται, ἀμυνάθετέ μοι τυπτομένῳ πάσῃ τέχνῃ. οἴμοι κακοδαίμων τῆς κεφαλῆς καὶ τῆς γνάθου. ὦ μιαρὲ τύπτεις τὸν πατέρα;  Φειδιππίδης φήμ΄ ὦ πάτερ.  Στρεψιάδης ὁρᾶθ΄ ὁμολογοῦνθ΄ ὅτι με τύπτει.  Φειδιππίδης καὶ μάλα.  Στρεψιάδης ὦ μιαρὲ καὶ πατραλοῖα καὶ τοιχωρύχε.  Φειδιππίδης αὖθίς με ταὐτὰ ταῦτα καὶ πλείω λέγε. ἆρ΄ οἶσθ΄ ὅτι χαίρω πόλλ΄ ἀκούων καὶ κακά;  Στρεψιάδης ὦ λακκόπρωκτε.  Φειδιππίδης πάττε πολλοῖς τοῖς ῥόδοισ.  Στρεψιάδης τὸν πατέρα τύπτεισ;  Φειδιππίδης κἀποφανῶ γε νὴ Δία ὡς ἐν δίκῃ σ΄ ἔτυπτον.  Στρεψιάδης ὦ μιαρώτατε, καὶ πῶς γένοιτ΄ ἂν πατέρα τύπτειν ἐν δίκῃ;  Φειδιππίδης ἔγωγ΄ ἀποδείξω καί σε νικήσω λέγων.  Στρεψιάδης τουτὶ σὺ νικήσεισ;  Φειδιππίδης πολύ γε καὶ ῥᾳδίωσ. ἑλοῦ δ΄ ὁπότερον τοῖν λόγοιν βούλει λέγειν.  Στρεψιάδης ποίοιν λόγοιν;  Φειδιππίδης τὸν κρείττον΄ ἢ τὸν ἥττονα.  Στρεψιάδης ἐδιδαξάμην μέντοι σε νὴ Δί΄ ὦ μέλε τοῖσιν δικαίοις ἀντιλέγειν, εἰ ταῦτά γε μέλλεις ἀναπείσειν, ὡς δίκαιον καὶ καλὸν τὸν πατέρα τύπτεσθ΄ ἐστὶν ὑπὸ τῶν υἱέων.  Φειδιππίδης ἀλλ΄ οἴομαι μέντοι σ΄ ἀναπείσειν, ὥστε γε οὐδ΄ αὐτὸς ἀκροασάμενος οὐδὲν ἀντερεῖσ.  Στρεψιάδης καὶ μὴν ὅ τι καὶ λέξεις ἀκοῦσαι βούλομαι.   Χορός σὸν ἔργον ὦ πρεσβῦτα φροντίζειν ὅπῃ τὸν ἄνδρα κρατήσεισ, ὡς οὗτοσ, εἰ μή τῳ ΄πεποίθειν, οὐκ ἂν ἦν οὕτως ἀκόλαστοσ. ἀλλ΄ ἔσθ΄ ὅτῳ θρασύνεται· δῆλόν γε τἀνθρώπου ΄στὶ τὸ λῆμα.  Χορός ἀλλ΄ ἐξ ὅτου τὸ πρῶτον ἤρξαθ΄ ἡ μάχη γενέσθαι, ἤδη λέγειν χρὴ πρὸς χορόν· πάντως δὲ τοῦτο δράσεισ.  Στρεψιάδης καὶ μὴν ὅθεν γε πρῶτον ἠρξάμεσθα λοιδορεῖσθαι ἐγὼ φράσω· ΄πειδὴ γὰρ εἱστιώμεθ΄, ὥσπερ ἴστε, πρῶτον μὲν αὐτὸν τὴν λύραν λαβόντ΄ ἐγὼ ΄κέλευσα ᾆσαι Σιμωνίδου μέλοσ, τὸν Κριὸν ὡς ἐπέχθη. ὁ δ΄ εὐθέως ἀρχαῖον εἶν΄ ἔφασκε τὸ κιθαρίζειν ᾄδειν τε πίνονθ΄ ὡσπερεὶ κάχρυς γυναῖκ΄ ἀλοῦσαν. Φειδιππίδης οὐ γὰρ τότ΄ εὐθὺς χρῆν σ΄ ἄρα τύπτεσθαί τε καὶ πατεῖσθαι, ᾄδειν κελεύονθ΄ ὡσπερεὶ τέττιγας ἑστιῶντα; Στρεψιάδης τοιαῦτα μέντοι καὶ τότ΄ ἔλεγεν ἔνδον οἷάπερ νῦν, καὶ τὸν Σιμωνίδην ἔφασκ΄ εἶναι κακὸν ποιητήν. κἀγὼ μόλις μὲν ἀλλ΄ ὅμως ἠνεσχόμην τὸ πρῶτον· ἔπειτα δ΄ ἐκέλευσ΄ αὐτὸν ἀλλὰ μυρρίνην λαβόντα τῶν Αἰσχύλου λέξαι τί μοι· κᾆθ΄ οὗτος εὐθὺς εἶπεν· ἐγὼ γὰρ Αἰσχύλον νομίζω πρῶτον ἐν ποιηταῖσ, ψόφου πλέων ἀξύστατον στόμφακα κρημνοποιόν; κἀνταῦθα πῶς οἴεσθέ μου τὴν καρδίαν ὀρεχθεῖν; ὅμως δὲ τὸν θυμὸν δακὼν ἔφην, σὺ δ΄ ἀλλὰ τούτων λέξον τι τῶν νεωτέρων, ἅττ΄ ἐστὶ τὰ σοφὰ ταῦτα. ὁ δ΄ εὐθὺς ᾖσ΄ Εὐριπίδου ῥῆσίν τιν΄, ὡς ἐκίνει ἀδελφὸς ὦλεξίκακε τὴν ὁμομητρίαν ἀδελφήν. κἀγὼ οὐκέτ΄ ἐξηνεσχόμην, ἀλλ΄ εὐθέως ἀράττω πολλοῖς κακοῖς καἰσχροῖσι· κᾆτ΄ ἐντεῦθεν, οἷον εἰκόσ, ἔπος πρὸς ἔπος ἠρειδόμεσθ΄· εἶθ΄ οὗτος ἐπαναπηδᾶ, κἄπειτ΄ ἔφλα με κἀσπόδει κἄπνιγε κἀπέθλιβεν. Φειδιππίδης οὔκουν δικαίωσ, ὅστις οὐκ Εὐριπίδην ἐπαινεῖς σοφώτατον; Στρεψιάδης σοφώτατόν γ΄ ἐκεῖνον·ὦ  τί σ΄ εἴπω; ἀλλ΄ αὖθις αὖ τυπτήσομαι. Φειδιππίδης νὴ τὸν Δί΄ ἐν δίκῃ γ΄ ἄν. Στρεψιάδης καὶ πῶς δικαίωσ; ὅστις ὦ ΄ναίσχυντέ σ΄ ἐξέθρεψα, αἰσθανόμενός σου πάντα τραυλίζοντοσ, ὅ τι νοοίησ. εἰ μέν γε βρῦν εἴποισ, ἐγὼ γνοὺς ἂν πιεῖν ἐπέσχον· μαμμᾶν δ΄ ἂν αἰτήσαντος ἧκόν σοι φέρων ἂν ἄρτον· κακκᾶν δ΄ ἂν οὐκ ἔφθης φράσασ, κἀγὼ λαβὼν θύραζε ἐξέφερον ἂν καὶ προὐσχόμην σε· σὺ δ΄ ἐμὲ νῦν ἀπάγχων  Στρεψιάδης βοῶντα καὶ κεκραγόθ΄ ὅτι χεζητιῴην, οὐκ ἔτλης ἔξω ΄ξενεγκεῖν ὦ μιαρὲ θύραζέ μ΄, ἀλλὰ πνιγόμενος αὐτοῦ ΄ποίησα κακκᾶν.  Χορός οἶμαί γε τῶν νεωτέρων τὰς καρδίας πηδᾶν ὅ τι λέξει. εἰ γὰρ τοιαῦτά γ΄ οὗτος ἐξειργασμένος λαλῶν ἀναπείσει, τὸ δέρμα τῶν γεραιτέρων λάβοιμεν ἂν ἀλλ΄ οὐδ΄ ἐρεβίνθου.  Χορός σὸν ἔργον ὦ καινῶν ἐπῶν κινητὰ καὶ μοχλευτὰ πειθώ τινα ζητεῖν, ὅπως δόξεις λέγειν δίκαια.  Φειδιππίδης ὡς ἡδὺ καινοῖς πράγμασιν καὶ δεξιοῖς ὁμιλεῖν, καὶ τῶν καθεστώτων νόμων ὑπερφρονεῖν δύνασθαι. ἐγὼ γὰρ ὅτε μὲν ἱππικῇ τὸν νοῦν μόνῃ προσεῖχον, οὐδ΄ ἂν τρί΄ εἰπεῖν ῥήμαθ΄ οἷός τ΄ ἦν πρὶν ἐξαμαρτεῖν· νυνὶ δ΄ ἐπειδή μ΄ οὑτοσὶ τούτων ἔπαυσεν αὐτόσ, γνώμαις δὲ λεπταῖς καὶ λόγοις ξύνειμι καὶ μερίμναισ, οἶμαι διδάξειν ὡς δίκαιον τὸν πατέρα κολάζειν. Στρεψιάδης ἵππευε τοίνυν νὴ Δί΄, ὡς ἔμοιγε κρεῖττόν ἐστιν ἵππων τρέφειν τέθριππον ἢ τυπτόμενον ἐπιτριβῆναι. Φειδιππίδης ἐκεῖσε δ΄ ὅθεν ἀπέσχισάς με τοῦ λόγου μέτειμι, καὶ πρῶτ΄ ἐρήσομαί σε τουτί· παῖδά μ΄ ὄντ΄ ἔτυπτεσ; Στρεψιάδης ἔγωγέ σ΄ εὐνοῶν τε καὶ κηδόμενοσ. Φειδιππίδης εἰπὲ δή μοι, οὐ κἀμέ σοι δίκαιόν ἐστιν εὐνοεῖν ὁμοίως τύπτειν τ΄, ἐπειδήπερ γε τοῦτ΄ ἐστ΄ εὐνοεῖν τὸ τύπτειν; πῶς γὰρ τὸ μὲν σὸν σῶμα χρὴ πληγῶν ἀθῷον εἶναι, τοὐμὸν δὲ μή; καὶ μὴν ἔφυν ἐλεύθερός γε κἀγώ. κλάουσι παῖδεσ, πατέρα δ΄ οὐ κλάειν δοκεῖσ; ... φήσεις νομίζεσθαι σὺ παιδὸς τοῦτο τοὔργον εἶναι· ἐγὼ δέ γ΄ ἀντείποιμ΄ ἂν ὡς δὶς παῖδες οἱ γέροντεσ· εἰκὸς δὲ μᾶλλον τοὺς γέροντας ἢ νέους τι κλάειν, ὅσῳπερ ἐξαμαρτάνειν ἧττον δίκαιον αὐτούσ. Στρεψιάδης ἀλλ΄ οὐδαμοῦ νομίζεται τὸν πατέρα τοῦτο πάσχειν. Φειδιππίδης οὔκουν ἀνὴρ ὁ τὸν νόμον θεὶς τοῦτον ἦν τὸ πρῶτον ὥσπερ σὺ κἀγώ, καὶ λέγων ἔπειθε τοὺς παλαιούσ; ἧττόν τι δῆτ΄ ἔξεστι κἀμοὶ καινὸν αὖ τὸ λοιπὸν θεῖναι νόμον τοῖς υἱέσιν, τοὺς πατέρας ἀντιτύπτειν; ὅσας δὲ πληγὰς εἴχομεν πρὶν τὸν νόμον τεθῆναι, ἀφίεμεν, καὶ δίδομεν αὐτοῖς προῖκα συγκεκόφθαι. σκέψαι δὲ τοὺς ἀλεκτρυόνας καὶ τἄλλα τὰ βοτὰ ταυτί, ὡς τοὺς πατέρας ἀμύνεται· καίτοι τί διαφέρουσιν ἡμῶν ἐκεῖνοι, πλήν γ΄ ὅτι ψηφίσματ΄ οὐ γράφουσιν; Στρεψιάδης τί δῆτ΄, ἐπειδὴ τοὺς ἀλεκτρυόνας ἅπαντα μιμεῖ, οὐκ ἐσθίεις καὶ τὴν κόπρον κἀπὶ ξύλου καθεύδεισ; Φειδιππίδης οὐ ταὐτὸν ὦ τᾶν ἐστίν, οὐδ΄ ἂν Σωκράτει δοκοίη. Στρεψιάδης πρὸς ταῦτα μὴ τύπτ΄· εἰ δὲ μή, σαυτόν ποτ΄ αἰτιάσει. Φειδιππίδης καὶ πῶσ; Στρεψιάδης ἐπεὶ σὲ μὲν δίκαιός εἰμ΄ ἐγὼ κολάζειν, σὺ δ΄, ἢν γένηταί σοι, τὸν υἱόν. Φειδιππίδης ἢν δὲ μὴ γένηται, μάτην ἐμοὶ κεκλαύσεται, σὺ δ΄ ἐγχανὼν τεθνήξεισ. Στρεψιάδης ἐμοὶ μὲν ὦνδρες ἥλικες δοκεῖ λέγειν δίκαια· κἄμοιγε συγχωρεῖν δοκεῖ τούτοισι τἀπιεικῆ. κλάειν γὰρ ἡμᾶς εἰκός ἐστ΄, ἢν μὴ δίκαια δρῶμεν. Φειδιππίδης σκέψαι δὲ χἀτέραν ἔτι γνώμην. Στρεψιάδης ἀπὸ γὰρ Φειδιππίδης καὶ μὴν ἴσως γ΄ οὐκ ἀχθέσει παθὼν ἃ νῦν πέπονθασ. Στρεψιάδης πῶς δή; δίδαξον γὰρ τί μ΄ ἐκ τούτων ἐπωφελήσεισ. Φειδιππίδης τὴν μητέρ΄ ὥσπερ καὶ σὲ τυπτήσω. Στρεψιάδης τί φῄσ, τί φῂς σύ; τοῦθ΄ ἕτερον αὖ μεῖζον κακόν. Φειδιππίδης τί δ΄ ἢν ἔχων τὸν ἥττω  Φειδιππίδης λόγον σε νικήσω λέγων τὴν μητέρ΄ ὡς τύπτειν χρεών; Στρεψιάδης τί δ΄ ἄλλο γ΄ ἢν ταυτὶ ποιῇσ, οὐδέν σε κωλύσει σεαυτὸν ἐμβαλεῖν ἐς τὸ βάραθρον μετὰ Σωκράτους καὶ τὸν λόγον τὸν ἥττω.   Στρεψιάδης ταυτὶ δι΄ ὑμᾶς ὦ Νεθέλαι πέπονθ΄ ἐγώ, ὑμῖν ἀναθεὶς ἅπαντα τἀμὰ πράγματα.  Χορός αὐτὸς μὲν οὖν σαυτῷ σὺ τούτων αἴτιοσ, στρέψας σεαυτὸν ἐς πονηρὰ πράγματα.  Στρεψιάδης τί δῆτα ταῦτ΄ οὔ μοι τότ΄ ἠγορεύετε, ἀλλ΄ ἄνδρ΄ ἄγροικον καὶ γέροντ΄ ἐπῄρετε;  Χορός ἡμεῖς ποιοῦμεν ταῦθ΄ ἑκάστοθ΄ ὅταν τινὰ γνῶμεν πονηρῶν ὄντ΄ ἐραστὴν πραγμάτων, ἕως ἂν αὐτὸν ἐμβάλωμεν ἐς κακόν, ὅπως ἂν εἰδῇ τοὺς θεοὺς δεδοικέναι.  Στρεψιάδης ὤμοι πονηρά γ΄ ὦ Νεφέλαι, δίκαια δέ. οὐ γάρ μ΄ ἐχρῆν τὰ χρήμαθ΄ ἁδανεισάμην ἀποστερεῖν. νῦν οὖν ὅπως ὦ φίλτατε τὸν Χαιρεφῶντα τὸν μιαρὸν καὶ Σωκράτη ἀπολεῖς μετ΄ ἐμοῦ ΄λθών, οἳ σὲ κἄμ΄ ἐξηπάτων.  Φειδιππίδης ἀλλ΄ οὐκ ἂν ἀδικήσαιμι τοὺς διδασκάλουσ.  Στρεψιάδης ναὶ ναὶ καταιδέσθητι πατρῷον Δία.  Φειδιππίδης ἰδού γε Δία πατρῷον· ὡς ἀρχαῖος εἶ. Ζεὺς γάρ τις ἔστιν;  Στρεψιάδης ἔστιν.  Φειδιππίδης οὐκ ἔστ΄, οὔκ, ἐπεὶ Δῖνος βασιλεύει τὸν Δί΄ ἐξεληλακώσ.  Στρεψιάδης οὐκ ἐξελήλακ΄, ἀλλ΄ ἐγὼ τοῦτ΄ ᾠόμην διὰ τουτονὶ τὸν δῖνον. οἴμοι δείλαιος ὅτε καὶ σὲ χυτρεοῦν ὄντα θεὸν ἡγησάμην.  Φειδιππίδης ἐνταῦθα σαυτῷ παραφρόνει καὶ φληνάφα.  Στρεψιάδης οἴμοι παρανοίασ· ὡς ἐμαινόμην ἄρα, ὅτ΄ ἐξέβαλλον τοὺς θεοὺς διὰ Σωκράτη. ἀλλ΄ ὦ φίλ΄ ̔ερμῆ μηδαμῶς θύμαινέ μοι μηδέ μ΄ ἐπιτρίψῃσ, ἀλλὰ συγγνώμην ἔχε ἐμοῦ παρανοήσαντος ἀδολεσχίᾳ· καί μοι γενοῦ ξύμβουλοσ, εἴτ΄ αὐτοὺς γραφὴν διωκάθω γραψάμενος εἴθ΄ ὅ τι σοι δοκεῖ. ὀρθῶς παραινεῖς οὐκ ἐῶν δικορραφεῖν, ἀλλ΄ ὡς τάχιστ΄ ἐμπιμπράναι τὴν οἰκίαν τῶν ἀδολεσχῶν. δεῦρο δεῦρ΄ ὦ Ξανθία, κλίμακα λαβὼν ἔξελθε καὶ σμινύην φέρων, κἄπειτ΄ ἐπαναβὰς ἐπὶ τὸ φροντιστήριον τὸ τέγος κατάσκαπτ΄, εἰ φιλεῖς τὸν δεσπότην, ἕως ἂν αὐτοῖς ἐμβάλῃς τὴν οἰκίαν· ἐμοὶ δὲ δᾷδ΄ ἐνεγκάτω τις ἡμμένην, κἀγώ τιν΄ αὐτῶν τήμερον δοῦναι δίκην ἐμοὶ ποιήσω, κεἰ σφόδρ΄ εἴσ΄ ἀλαζόνεσ.  Μαθητής Α ἰοὺ ἰού.  Στρεψιάδης σὸν ἔργον ὦ δᾲς ἱέναι πολλὴν φλόγα.  Μαθητής Α  ἄνθρωπε, τί ποιεῖσ;  Στρεψιάδης ὅ τι ποιῶ; τί δ΄ ἄλλο γ΄ ἢ διαλεπτολογοῦμαι ταῖς δοκοῖς τῆς οἰκίασ;  Μαθητής Β οἴμοι τίς ἡμῶν πυρπολεῖ τὴν οἰκίαν;  Στρεψιάδης ἐκεῖνος οὗπερ θοἰμάτιον εἰλήφατε.  Μαθητής Γ ἀπολεῖς ἀπολεῖσ.  Στρεψιάδης τοῦτ΄ αὐτὸ γὰρ καὶ βούλομαι, ἢν ἡ σμινύη μοι μὴ προδῷ τὰς ἐλπίδασ, ἢ ΄γὼ πρότερόν πως ἐκτραχηλισθῶ πεσών.  Σωκράτης οὗτος τί ποιεῖς ἐτεὸν οὑπὶ τοῦ τέγουσ;  Στρεψιάδης ἀεροβατῶ καὶ περιφρονῶ τὸν ἥλιον.  Σωκράτης οἴμοι τάλας δείλαιος ἀποπνιγήσομαι.  Χαιρεφῶν ἐγὼ δὲ κακοδαίμων γε κατακαυθήσομαι.  Στρεψιάδης τί γὰρ μαθόντες τοὺς θεοὺς ὑβρίζετε, καὶ τῆς σελήνης ἐσκοπεῖσθε τὴν ἕδραν;  Ερμῆς δίωκε βάλλε παῖε, πολλῶν οὕνεκα, μάλιστα δ΄ εἰδὼς τοὺς θεοὺς ὡς ἠδίκουν.    Χορός ἡγεῖσθ΄ ἔξω· κεχόρευται γὰρ μετρίως τό γε τήμερον ἡμῖν.