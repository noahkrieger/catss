 θ   δόρπου δ΄ ἐξαῦτις μνησώμεθα, χερσὶ δ΄ ἐφ΄ ὕδωρ  χευάντων μῦθοι δὲ καὶ ἠῶθέν περ ἔσονται ἐμοί τε καὶ σοί, ὦ Τιμόκρατεσ. περιενεχθέντων γὰρ κωλήνων καί τινος εἰπόντος εἰ τακεραί εἰσι,  παρὰ τίνι κεῖται τὸ τακερόν; ὁ Οὐλπιανὸς ἔφη. καὶ σίναπυ δὲ τίς  εἴρηκε τὸ νᾶπυ; ὁρῶ γὰρ ἐν παροψίσι περιφερόμενον μετὰ τῶν κωλεῶν. οἶδα γὰρ καὶ οὕτως λεγόμενον κωλεὸν ἀρσενικῶς καὶ οὐχ, ὡς οἱ ἡμεδαποὶ ̓αθηναῖοι, μόνως θηλυκῶσ.  ̓επίχαρμος γοῦν ἐν Μεγαρίδι φησὶν ΄ ὀρύα τυρίδιον, ὁ κωλεοί, σφονδύλοι, τῶν δὲ βρωμάτων οὐδὲ ἕν.΄ καὶ ἐν Κύκλωπι·  χορδαί τε ἁδὺ ναὶ μὰ Δία χὠ κωλεόσ.  μάθετε δὲ καὶ τοῦτο παρ΄  ἐμοῦ, ὦ σοφώτατοι, ὅτι νῦν ὁ ̓επίχαρμος καὶ χορδὴν ὠνόμασεν, ἀεί ποτε ὀρύαν καλῶν. καὶ ἅλας δὲ ἡδυσμένους ὁρῶ ἐν ἄλλαις παροψίσιν. ἀνηδύντων δὲ ἁλῶν πλήρεις οἱ κυνικοί, παρ΄ οἷς κατὰ τὸν ̓αντιφάνην, λέγει δ΄ ἐν Κωρύκῳ τις ἄλλος κύων   τῶν θαλαττίων δ΄ ἀεὶ   ὄψων ἓν ἔχομεν, διὰ τέλους δὲ τοῦθ΄, ἅλασ.1   ἐπὶ δὲ τούτοις πίνομεν  οἰνάριον, εἶδοσ, νὴ Δί΄, οἰκίας τρόπον.  β. πῶς εἶδοσ; α. οἷον τοῖς παροῦσι συμφέρει  ἁπαξάπασιν ὀξυβάφῳ ποτηρίῳ. .  ὁρῶ δὲ καὶ μετὰ ὄξους ἀναμεμιγμένον γάρον. οἶδα δὲ ὅτι νῦν τινες τῶν Ποντικῶν ἰδίᾳ καθ΄ αὑτὸ κατασκευάζονται ὀξύγαρον. πρὸς ταῦτα ἀπαντήσας ὁ Ζωίλος ἔφη· ̓αριστοφάνησ, ὦ οὗτοσ, ἐν Λημνίαις τὸ τακερὸν ἔταξεν ἐπὶ τοῦ τρυφεροῦ λέγων οὕτως ·   Λῆμνος κυάμους τρέφουσα τακεροὺς καὶ καλούσ,  καὶ Φερεκράτης Κραπατάλλοισ·   τακεροὺς ποιῆσαι τοὺς ἐρεβίνθους αὐτόθι.  σίνηπυ δ΄ ὠνόμασε Νίκανδρος ὁ Κολοφώνιος ἐν μὲν Θηριακοῖς οὕτως ·  ἦ μὴν καὶ σικύην χαλκήρεα ἠὲ σίνηπυ. ἐν δὲ τοῖς Γεωργικοῖσ·  σπέρματά τ΄ ἐνδάκνοντα σινήπυοσ.  καὶ πάλιν   κάρδαμ΄ ἀνάρρινὸν τε μελάμφυλλόν τε σίνηπυ.  Κράτης δ΄ ἐν τοῖς περὶ τῆς ̓αττικῆς λέξεως ̓αριστοφάνη παριστᾷ λέγοντα·   κἄβλεπε σίναπυ καὶ τὰ πρόσωπ΄ ἀνέσπασε,  καθά φησι Σέλευκος ἐν τοῖς περὶ ̔ελληνισμοῦ· ἐστὶ δ΄ ὁ στίχος ἐξ ̔ιππέων καὶ ἔχει οὕτωσ· ΄ κἄβλεψε νᾶπυ.΄ οὐδεὶς δ΄ ̓αττικῶν σίναπυ ἔφη. ἔχει δὲ ἑκάτερον λόγον. νᾶπυ μὲν γὰρ οἷον νᾶφυ, ὅτι ἐστέρηται φύσεωσ· ἀφυὲς γάρ καὶ μικρόν, ὥσπερ καὶ ἡ ἀφύη. σίναπυ δὲ ὅτι σίνεται τοὺς ὦπας ἐν τῇ ὀδμῇ, ὡς καὶ τὸ κρόμμυον ὅτι τὰς κόρας μύομεν. Ξέναρχος δὲ ὁ κωμῳδιοποιὸς ἐν Σκύθαις ἔφη·   τουτὶ τὸ κακὸν οὔκ ἐστ΄ ἔτι   κακὸν τὸ θυγάτριὸν γέ μου σεσινάπικεν  διὰ τῆς ξένησ.  ἁλῶν δὲ καὶ ὄξους μέμνηται ὁ καλὸς ̓αριστοφάνης ἐν τοῖς περὶ Σθενέλου τοῦ τραγικοῦ λέγων·  καὶ πῶς ἐγὼ Σθενέλου φάγοιμ΄ ἂν ῥήματα;  εἰς ὄξος ἐμβαπτόμενος ἢ λευκοὺς ἅλασ; ἡμεῖς μὲν οὖν σοι ταῦτα, καλὲ ἄνθρωπε, ζητοῦντι συνεισευπορήσαμεν σὺ δ΄ ἡμῖν ἀποκρίνασθαι δίκαιος εἶ παρὰ τίνι ἐπὶ τοῦ ἀγγείου ἡ παροψὶς κεῖται, ἐπὶ μὲν γὰρ ὄψου παρεσκευασμένου  ποικίλου καὶ εἴδους τινὸς τοιούτου Πλάτωνα οἶδα εἰρηκότα ἐν ̔εορταῖς οὕτως ·  ὁπόθεν ἔσοιτο μᾶζα καὶ παροψίδεσ. ἐν δὲ Εὐρώπῃ πάλιν ἐπὶ παροψήματος διὰ πλειόνων εἴρηκεν, ἐν οἷς ἐστι καὶ τάδε·   α. γυνὴ καθεύδουσ1΄ ἐστὶν ἀργόν. Ζ. μανθάνω.  α. ἐγρηγορυίας δ΄ εἰσὶν αἱ παροψίδες  αὐταὶ μόνον κρεῖττον πολὺ χρῆμ΄ εἰς ἡδονὴν  ἢ τἄλλα. Ζ. βείνου γάρ τινες παροψίδες   εἰσ1΄, ἀντιβολῶ σ1΄;  κἀν τοῖς δ΄ ἑξῆς δίεισιν ὥσπερ ἐπὶ παροψήματος λέγων τῶν παροψίδων. ἐν δὲ Φάωνι·  τὰ δ΄ ἀλλότρι΄ ἔσθ΄ ὅμοια ταῖς παροψίσι·  βραχὺ γάρ τι τέρψαντ΄ ἐξανάλωται ταχύ. ̓αριστοφάνης Δαιδάλῳ·   πάσαις γυναιξὶν ἐξ ἑνὸς γέ του τρόπου  ὥσπερ παροψὶς μοιχὸς ἐσκευασμένοσ.  σιωπῶντος οὖν τοῦ Οὐλπιανοῦ,  ἀλλ΄ ἐγώ, φησὶν ὁ Λεωνίδησ,  εἰπεῖν εἰμι δίκαιος πολλὰ ἤδη σιωπήσασ·   πολλοῖς δ΄ ἀντιλέγειν κατὰ τὸν Πάριον Εὔηνον   ἔθος περὶ παντὸς ὁμοίωσ,  ὀρθῶς δ΄ ἀντιλέγειν οὐκέτι τοῦτ΄ ἐν ἔθει·  καὶ πρὸς μὲν τούτους ἀρκεῖ λόγος εἷς ὁ παλαιόσ; ΄  σοὶ μὲν ταῦτα· δοκοῦντ΄ ἔστω, ἐμοὶ δὲ τάδε  τοὺς ξυνετοὺς δ΄ ἄν τις πείσειε τάχιστα λέγων εὖ,  οἵπερ καὶ ῥᾴστης εἰσὶ διδασκαλίασ.  ἐπὶ τοῦ σκεύους οὖν εἴρηκεν, ὦ φιλότης  Μυρτίλε προήρπασα γάρ σου τὸν λόγον, ̓αντιφάνης Βοιωτίδι·   καλέσας τε παρατίθησιν ἐν παροψίδι.  καὶ ̓́αλεξις ἐν ̔ησιόνη ὡς   εἶδε τὴν τράπεζαν ἀνθρώπους δύο  φέροντας εἴσω ποικίλων παροψίδων  κόσμου βρύουσαν, οὐκέτ΄ εἰς ἔμ΄ ἔβλεπεν. καὶ ὁ τὰ εἰς Μάγνητα ἀναφερόμενα ποιήσας ἐν Διονύσῳ πρώτῳ· Ι  καὶ ταῦτα μέν μοι τῶν κακῶν παροψίδεσ.  ̓αχαιὸς δ΄ ἐν Αἴθωνι σατυρικῷ·   κεκερματίσθω δ΄ ἄλλα μοι παροψίδων  κάθεφθα καὶ κνισηρὰ παραφλογίσματα.  Σωτάδης δ΄ ὁ κωμικὸς Παραλυτρουμένῳ·  παροψὶς εἶναι φαίνομαι τῷ Κρωβύλῳ·  τοῦτον μασᾶται, παρακατεσθίει δ΄ ἐμέ.  ἀμφιβόλως δ΄ εἴρηται τὸ παρὰ τῷ Ξενοφῶντι ἐν πρώτῳ Παιδείασ, φησὶ γὰρ ὁ φιλόσοφος ΄ προσῆγεν αὐτῷ παροψίδας καὶ παντοδαπὰ ἐμβάμματα  καὶ βρώματα καὶ παρὰ τῷ τὸν Χείρωνα δὲ πεποιηκότι τὸν εἰς Φερεκράτην ἀναφερόμενον ἐπὶ ἡδύσματος ἡ παροψὶς κεῖται καὶ οὐχ, ὡς Δίδυμος ἐν τῷ περὶ παρεφθορυίας λέξεωσ, ἐπὶ τοῦ ἀγγείου. φησὶ γάρ·  νὴ τὸν Δί΄ οὗτοί γ΄ ὥσπερ αἱ παροψίδες  τὴν αἰτίαν ἔχουσ1΄ ἀπὸ τῶν ἡδυσμάτων,  αὐτοὺς δ΄ ὁ καλέσας ἀξιοῖ τοῦ μηδενόσ.  Νικοφῶν Σειρῆσιν   ἀλλᾶς μαχέσθω περὶ ἕδρας παροψίδι. ̓αριστοφάνης Δαιδάλῳ·   πάσαις γυναιξὶν ἐξ ἑνὸς γέ του τρόπου  ὥσπερ παροψὶς μοιχὸς ἐσκευασμένοσ.  Πλάτων ̔εορταῖσ·  ὁπόθεν ἔσοιτο μᾶζα καὶ παροψίδεσ.  περὶ βολβῶν δ΄ ἀρτύσεως καὶ σκευασίας τὸν λόγοι ποιεῖται. οἱ δ΄ ̓αττικοί, ὦ Συραττικὲ Οὐλπιανέ, καὶ ἔμβαμμα λέγουσιν, ὡς Θεόπομπος ἐν Εἰρήνῃ·  ὁ μὲν ἄρτος ἡδύ, τὸ δὲ φενακίζειν προσὸν   ἔμβαμμα τοῖς ἄρτοις πονηρὸν γίγνεται.  καὶ κωλῆνα δὲ λέγουσι καὶ κωλῆν. Εὔπολις Αὐτολύκῳ ·   σκέλη δὲ καὶ κωλῆνες εὐθὺ τοὐρόφου. Εὐριπίδης Σκίρωνι·   οὐδὲ κωλῆνες νεβρῶν. ἀπὸ δὲ τοῦ κωλέα συνῃρημένον ἐστὶν ὡς συκέα συκῆ, λεοντέα λεοντῆ, κωλέα κωλῆ. ̓αριστοφάνης Πλούτῳ δευτέρῳ ·  οἴμοι δὲ κωλῆσ, ἣν ἐγὼ κατήσθιον,  καὶ ἐν Δαιταλεῦσι·   καὶ δελφακίων ἁπαλῶν κωλαῖ καὶ χναυμάτια πτερόεντα. ἐν δὲ Πελαργοῖσ·  κεφαλὰς τ΄ ἀρνῶν κωλᾶς τ΄ ἐρίφων.  Πλάτων Γρυψὶν ΄ ἰχθῦσ, κωλᾶσ, φύσκασ.΄ ̓αμειψίας Κόννῳ·   δίδοται μάλισθ΄ ἱερώσυνα,  κωλῆ, τὸ πλευρόν, ἡμίκραιρ΄ ἀριστερά.  Ξενοφῶν Κυνηγετικῷ· ΄ κωλῆν σαρκώδη, λαγόνας ὑγράσ.΄ καὶ Ξενοφάνης δ΄ ὁ Κολοφώνιος ἐν τοῖς ἐλεγείοις φησί·   πέμψας γὰρ κωλῆν ἐρίφου σκέλος ἤραο πῖον   ταύρου λαρινοῦ, τίμιον ἀνδρὶ λαχεῖν,  τοῦ κλέος ̔ελλάδα πᾶσαν ἐφίξεται οὐδ΄ ἀπολήξει  ἔστ΄ ἂν ἀοιδάων ᾖ γένος ̔ελλαδικόν. ἑξῆς δὲ τούτων πολλῶν καὶ παντοδαπῶν ἐπιφερομένων ἡμεῖς ἐπισημανούμεθα τὰ μνήμης ἄξια. καὶ γὰρ ὀρνίθων πλῆθος ἦν ἄλλων τε καὶ χηνῶν, ἔτι δὲ τῶν νεοσσῶν ὀρνίθων οὓς πίπουσ·  τινὲς καλοῦσι, καὶ χοίρων καὶ τῶν περισπουδάστων φασιανικῶν ὀρνίθων, περὶ λαχάνων οὖν πρότερον ἐκθέμενός σοι καὶ περὶ τῶν ἄλλων μετὰ ταῦτα διηγήσομαι. γογγυλίδεσ. ταύτας ̓απολλᾶς ἐν τῷ περὶ τῶν ἐν Πελοποννήσῳ πόλεων ὑπὸ Λακεδαιμονίων γάστρας φησὶ καλεῖσθαι. Νίκανδρος δ΄ ὁ Κολοφώνιος ἐν ταῖς Γλώσσαις παρὰ Βοιωτοῖς γάστρας ὀνομάζεσθαι τὰς κράμβασ, τὰς δὲ γογγυλίδας ζεκελτίδασ, ̓αμερίας δὲ καὶ Τιμαχίδας τὰς κολοκύντας  ζεκελτίδας καλεῖσθαι. Σπεύσιππος δ΄ ἐν  δευτέρῳ ̔ομοίων  ῥαφανίσ,  φησί,  γογγυλίσ, ῥάφυσ, ἀνάρρινον ὅμοια.  τὴν δὲ ῥάφυν Γλαῦκος ἐν τῷ ̓οψαρτυτικῷ διὰ τοῦ π ψιλῶς καλεῖ ῥάπυν. τούτοις δ΄ οὐδὲν ἄλλο ἐστὶν ὅμοιον εἰ μὴ ἡ νῦν προσαγορευομένη βουνιάσ. Θεόφραστος δέ βουνιάδα μὲν οὐκ ὀνομάζει, ἄρρενα δἐ καλεῖ τινα γογγυλίδα, καὶ ἴσως αὕτη ἐστὶν ἡ βουνιάσ. Νίκανδρος δ΄ ἐν τοῖς Γεωργικοῖς τῆς βουνιάδος μνημονεύει·   γογγυλίδας σπείροις δὲ κυλινδρωτῆς ἐφ΄ ἅλωοσ,   ὄφρ΄ ἂν ἴσαι πλαθάνοισι χαμηλότεραι θαλέθωσι.  βουνιάδες δ΄ ἶσαι ῥαφάνοις κείσθων ἰδὲ δαῦκοι. γογγυλίδος δισσὴ γὰρ ἰδ΄ ἐκ ῥαφάνοιο γενέθλη  μακρή τε στιφρή τε φαείνεται ἐν πρασιῇσι. Κηφισιακῶν δὲ γογγυλίδων μνημονεύει Κράτης ἐν ̔ρήτορσιν οὕτως  κηφισιακαῖσι γογγυλίσιν ὅμοια πάνυ.  Θεόφραστος δὲ γογγυλίδων φησὶν εἶναι γένη δύο, ἄρρεν καὶ θῆλυ· γίνεσθαι δ΄ ἄμφω ἐκ τοῦ αὐτοῦ σπέρματοσ. Ποσειδώνιος δ΄ ὁ ἀπὸ τῆς στοᾶς ἐν τῇ ἑβδόμῃ καὶ εἰκοστῇ τῶν ἱστοριῶν περὶ τὴν  Δαλματίαν φησὶ γίγνεσθαι γογγυλίδας ἀκηπεύτους καὶ ἀγρίους σταφυλίνουσ. Δίφιλος δ΄ ὁ Σίφνιος ἰατρὸς ἡ γογγυλίσ,  φησί, λεπτυντική ἐστι καὶ δριμεῖα καὶ δύσπεπτοσ, ἔτι δὲ πνευματωτική. κρείττων δέ,  φησίν, ἡ βουνιὰς καθέστηκεν γλυκυτέρα γάρ ἐστι καὶ πεπτικωτέρα πρὸς τῷ  εὐστόμαχος εἶναι καὶ τρόφιμοσ, ἡ δὲ ὀπτωμένη,  φησί,  γογγυλὶς μᾶλλον πέττεται, περιττότερον δὲ λεπτύνει.  ταύτης μνημονεύει Εὔβουλος ἐν ̓αγκυλίωνι οὕτωσ·   ὀπτήσιμον γογγυλίδα ταυτηνὶ φέρω.  καὶ ̓́αλεξις ἐν Θεοφορήτῳ  λαλῶ Πτολεμαίῳ γογγυλίδος ὀπτῶν τόμουσ, ἡ δὲ ταριχευομένη. γογγυλὶς λεπτυντικωτέρα ἐστὶ τῆς ἑφθῆς καὶ μάλιστα ἡ διὰ νάπυος γινομένη, ὥς φησιν ὁ Δίφιλοσ. κράμβη. Εὔδημος ὁ ̓αθηναῖος ἐν τῷ περὶ λαχάνων κράμβης φησὶν εἶναι γένη τρία, τῆς τε καλουμένης ἁλμυρίδος καὶ λειοφύλλου καὶ σελινούσσησ, τῇ δ΄ ἡδονῇ πρώτην κεκρίσθαι τὴν  ἁλμυρίδα.  φύεται δ΄ ἐν ̓ερετρίᾳ καὶ Κύμῃ καὶ ̔ρόδῳ, ἔτι δὲ Κνίδῳ καὶ ̓εφέσῳ· ἡ δὲ λειόφυλλος ἀνὰ πᾶσαν,  φησί,  χώραν γίγνεται. ἡ δὲ σελινοῦσσα τὴν ὀνομασίαν ἔχει διὰ τὴν οὐλότητα· ἐμφερὴς γάρ ἐστι σελίνῳ καὶ κατὰ τὴν ἄλλην πύκνωσιν. Θεόφραστος δὲ οὕτως γράφει·  τῆς δὲ ῥαφάνου λέγω δὲ τὴν κράμβην ἡ μέν ἐστιν οὐλόφυλλοσ, ἡ δὲ ἀγρία  Δίφιλος δ΄ ὁ Σίφνιός φησι·  κράμβη δὲ καλλίστη γίνεται καὶ γλυκεῖα ἐν Κύμῃ, ἐν δὲ ̓αλεξανδρείᾳ πικρά, τὸ δ΄ ἐκ ̔ρόδου φερόμενον σπέρμα εἰς ̓αλεξάνδρειαν ἐπὶ ἐνιαυτὸν γλυκεῖαν ποιεῖ τὴν κράμβην, μεθ΄ ὃν χρόνον πάλιν ἐπιχωριάζει.  Νίκανδρος δ΄ ἐν Γεωργικοῖσ·   λείη μὲν κράμβη, ὁτὲ δ΄ ἀγριὰς ἐμπίπτουσα σπειρομένῃς πολύφυλλος ἐνήβησε πρασιῇσιν   ἢ οὔλη καπυροῖσιν ὀραμνῖτις πετάλοισιν  ἢ ἐπιφοινίσσουσα καὶ αὐχμηρῇσιν ὁμοίη  βατραχέη κύμη δὲ κακόχροοσ, ἣ μὲν ἔοικε  πέλμασιν οἷσι πέδιλα παλίμβολα κασσύουοσιν·  ἣν μάντιν λαχάνοισι παλαιόγονοι ἐνέπουσιν.  μήποτε δὲ ὁ Νίκανδρος μάντιν κέκληκε τὴν κράμβην ἱερὰν οὖσαν, ἐπεὶ καὶ παρ΄ ̔ιππώνακτι ἐν  τοῖς ἰάμβοις ἐστί τι λεγόμενον τοιοῦτον  ὁ δ΄ ἐξολισθὼν ἱκέτευε τὴν κράμβην  τὴν ἑπτάφυλλον ᾗ θύεσκε Πανδώρη  Θαργηλίοισιν ἔγχυτον πρὸ φαρμάκου. καὶ ̓ανάνιος δέ φησι·  καὶ σὲ πολλὸν ἀνθρώπων  ἐγὼ φιλέω μάλιστα, ναὶ μὰ τὴν κράμβην. καὶ Τηλεκλείδης Πρυτάνεσιν  ναὶ μὰ τὰς κράμβας  ἔφη. καὶ ̓επίχαρμος ἐν Γᾷ καὶ Θαλάσσᾳ  ναὶ μὰ τὰν κράμβαν.  Εὔπολις Βάπταις  ναὶ μὰ τὴν κράμβην. ἐδόκει δὲ ̓ιωνικὸς εἶναι ὁ  ὅρκος καὶ οὐ παράδοξον εἰ κατὰ τῆς κράμβης τινὲς ὤμνυον, ὁπότε καὶ Ζήνων ὁ Κιτιεὺς ὁ τῆς στοᾶς κτίστωρ μιμούμενος τὸν κατὰ τῆς κυνὸς ὅρκον Σωκράτους καὶ αὐτὸς ὤμνυε τὴν κάππαριν, ὡς ̓́εμπεδός φησιν ἐν ̓απομνημονεύμασιν. ̓αθήνησι δὲ καὶ ταῖς τετοκυίαις κράμβη παρεσκευάζετο ὥς τι ἀντιφάρμακον εἰς τροφήν. ἔφιππος γοῦν ἐν Γηρυόνῃ φησὶν   ἔπειτα πῶς  οὐ στέφανος οὐδείς ἐστι πρόσθε τῶν θυρῶν,   οὐ κνῖσα κρούει ῥινὸς ὑπεροχὰς ἄκρας  ̓αμφιδρομίων ὄντων; ἐν οἷς νομίζεται ὀπτᾶν τε τυροῦ Χερρονησίτου τόμους  ἕψειν τ΄ ἐλαίῳ ῥάφανον ἠγλαισμένην  πνίγειν τε παχέων ἀρνίων στηθύνια  τίλλειν τε φάττας καὶ κίχλας ὁμοῦ σπίνοις  κοινῇ τε χναύειν τευθίσιν σηπίδια  πιλεῖν τε πολλὰς πλεκτάνας ἐπιστρεφῶς  πίνειν τε πολλὰς κύλικας εὐζωρεστέρασ. ̓αντιφάνης δ΄ ἐν Παρασίτῳ ὡς εὐτελοῦς βρώματος   τῆς κράμβης μέμνηται ἐν τούτοισ·   οἷα δ΄ ἐστὶν οἶσθα νῦν  ἄρτοι, σκόροδα, τυρόσ, πλακοῦντεσ, πράγματα  ἐλευθέρἰ, οὐ τάριχος οὐδ΄ ἡδύσμασιν  ἄρνεια καταπεπασμέν΄ οὐδὲ θρυμματὶς  τεταραγμένη καὶ λοπάδες ἀνθρώπων φθοραί.  καὶ μὴν ῥαφάνους γ΄ ἕψουσι λιπαράσ, ὦ θεοί,  ἔτνος θ΄ ἅμ΄ αὐταῖς πίσινον.  Δίφιλος δ΄ ἐν ̓απλήστῳ·  ἥκει φερόμεν΄ αὐτόματα πάντα τἀγαθά,   ῥάφανος λιπαρά, σπλαγχνίδια πολλά, σαρκία  ἁπαλώτατ΄, οὐδὲν μὰ Δία τοῖς ἐμοῖς βλίτοις  ὅμοια πράγματ΄ οὐδὲ ταῖς    θλασταῖς ἐλάαισ. ̓αλκαῖος Παλαίστρᾳ·  ἤδη δ΄ ἧψε χύτραν ῥαφάνων.  Πολύζηλος δ΄ ἐν Μουσῶν γοναῖς κράμβας αὐτὰς ὀνομάζων φησί·  ὑψιπέταλοί τε κράμβαι συχναί.  σεῦτλα. τούτων φησὶν ὁ Θεόφραστος εὐχυλότερον εἶναι τὸ λευκὸν τοῦ μέλανος καὶ ὀλιγοσπερμότερον καὶ καλεῖσθαι Σικελικόν. ἡ δὲ σευτλὶς ἕτερον,  φησί,  τοῦ τεύτλου ἐστί.  διὸ καὶ Δίφιλος ὁ κωμῳδιοποιὸς ἐν ̔́ηρωι δράματι ἐπιτιμᾷ τινι ὡς κακῶς λέγοντι καὶ τὰ τεῦτλα σευτλίδας καλῶν.  Εὔδημος δ΄ ἐν τῷ περὶ λαχάνων δ# γένη φησὶν εἶναι τεύτλων, σπαστόν, καυλωτόν, λευκόν, πάνδημον τοῦτο δ΄ εἶναι τῇ χρόᾳ φαιόν. Δίφιλος δ΄ ὁ Σίφνιος τὸ σευτλίον φησὶν εὐχυλότερον εἶναι τῆς κράμβης καὶ θρεπτικώτερον μετρίωσ· ἐκζεστὸν δὲ καὶ λαμβανόμενον μετὰ νάπυος λεπτυντικώτερον εἶναι καὶ ἑλμίνθων φθαρτικόν.  εὐκοιλιώτερον δὲ τὸ λευκόν, τὸ δὲ μέλαν οὐρητικώτερον. ὑπάρχειν δὲ αὐτῶν καὶ τὰς ῥίζας εὐστομωτέρας καὶ πολυτροφωτέρασ. σταφυλῖνοσ.  οὗτος δριμύς ἐστι,  φησὶν ὁ Δίφιλοσ,  ἱκανῶς δὲ θρεπτικὸς καὶ εὐστόμαχος μέσως διαχωρητικός τε καὶ πνευματώδησ, δύσπεπτοσ, οὐρητικὸς ἱκανῶσ, διεγερτικὸς πρὸς ἀφροδίσια· διὸ καὶ ὑπ΄ ἐνίων φίλτρον καλεῖται.  Νουμήνιος δ΄ ἐν τῷ ̔αλιευτικῷ φησι·  φύλλων δ΄ ὅσσ1΄ ἄσπαρτα τά τ΄ ἐρρίζωται ἀρούραις   χείματος ἠδ΄ ὁπόταν πολυάνθεμον εἶαρ ἵκηται,   αὐχμηρὴν σκόλυμόν τε καὶ ἀγριάδα σταφυλῖνον,  καὶ ῥάφυν ἐμπέδιον καὶ καυκαλίδ΄ ἀγροιῶτιν.  Νίκανδρος δ΄ ἐν δευτέρῳ Γεωργικῶν φησιν  ἐν δέ τε καὶ μαράθου καυλὸς βαθύσ, ἐν δέ τε ῥίζαι  πετραίου, ὁ σὺν δ΄ αὐτὸς ἐπαυχμήεις σταφυλῖνοσ,  σμυρνεῖον σόγκος τε κυνόγλωσσός τε σέρις τε·  σὺν καὶ ἄρου δριμεῖα καταψήχοιο πέτηλα  ἠδ΄ ὅπερ ὄρνιθος κλέεται γάλα.  μνημονεύει τοῦ σταφυλίνου καὶ Θεόφραστοσ. Φαινίας  δ΄ ἐν ε΄ περὶ φυτῶν γράφει οὕτωσ·  κατὰ δὲ τὴν αὐτοῦ τοῦ σπέρματος φύσιν ὁ καλούμενος σὴψ καὶ τὸ τοῦ σταφυλίνου σπέρμα κἀν τῷ πρώτῳ δέ φησι·  πετασώδη τὴν τῶν σπερμάτων ἀπείληφε φύσιν ἄννησον, μάραθον, σταφυλῖνοσ, καυκαλίσ, κώνειον, κόριον, σκίλλα, ἣν ἔνιοι μυηφόνον.  ἐπεὶ δὲ ἄρου ἐμνημόνευσεν ὁ Νίκανδροσ, προσαποδοτέον ὅτι καὶ Φαινίας ἐν τῷ προειρημένῳ βιβλίῳ γράφει οὕτως ·  δρακόντιον, ὃ ἔνιοι ἄρον ἀρωνια.10 τὸν δὲ σταφυλῖνον Διοκλῆς ἐν πρώτῳ ̔υγιεινῶν ἀσταφυλῖνον καλεῖ. τὸ δὲ καρτὸν καλούμενον μέγας δ΄ ἐστὶν καὶ εὐαυξὴς  σταφυλῖνος εὐχυλότερόν ἐστι τοῦ σταφυλίνου καὶ μᾶλλον θερμαντικώτερον, οὐρητικώτερον, εὐστόμαχον, εὐοικονόμητον, ὡς ὁ Δίφιλος ἱστορεῖ.  κεφαλωτόν. τοῦτο καὶ πράσιον καλεῖσθαί φησιν ὁ αὐτὸς Δίφιλοσ. καὶ εὐχυλότερον εἶναι τοῦ καρτοῦ. εἶναι δὲ καὶ αὐτὸ μέσως λεπτυντικόν, θρεπτικόν τε καὶ πνευματῶδεσ. ̓επαίνετος δ΄ ἐν ̓οψαρτυτικῷ τὰ κεφαλωτὰ καλεῖσθαί φησι γηθυλλίδασ.  τοῦτο δὲ τὸ ὄνομα μνήμης εὑρίσκω τετυχηκὸς παρὰ μὲν Εὐβούλῳ ἐν Πορνοβοσκῷ  οὕτως οὐκ ἂν δυναίμην ἐμφαγεῖν ἄρτον τινά·  παρὰ Γναθαινίῳ γὰρ ἄρτι κατέφαγον,  ἕψουσαν αὐτὴν καταλαβὼν γηθυλλίδασ. οἱ δὲ τὸ γήθυον καλούμενον τοῦτό φασιν εἶναι, οὗ μνημονεύει Φρύνιχος ἐν Κρόνῳ · ὅπερ ἐξηγούμενος δρᾶμα Δίδυμος ὅμοιά φησιν εἶναι τὰ γήθυα τοῖς λεγομένοις ἀμπελοπράσοισ, τὰ δ΄ αὐτὰ καὶ γηθυλλίδας λέγεσθαι. μνημονεύει τῶν γηθυλλίδων καὶ ̓επίχαρμος ἐν Φιλοκτήτῃ οὕτωσ· ἐν δὲ σκόροδα  δύο καὶ γαθυλλίδες δύο. ̓αριστοφάνης Αἰολοσίκωνι δευτέρῳ·   τῶν δὲ γηθύων  ῥίζας ἐχούσας σκοροδομίμητον· φύσιν.  Πολέμων δ΄ ὁ περιηγητὴς ἐν τῷ περὶ Σαμοθρᾴκης καὶ κιττῆσαί φησι τῆς γηθυλλίδος τὴν Λητώ, γράφων οὕτωσ·  διατέτακται παρὰ Δελφοῖς τῇ θυσίᾳ τῶν Θεοξενίων, ὃς ἂν κομίσῃ γηθυλλίδα μεγίστην τῇ Λητοῖ, λαμβάνειν μοῖραν ἀπὸ τῆς τραπέζησ, ἑώρακα δὲ καὶ αὐτὸς οὐκ ἐλάττω γηθυλλίδα γογγυλίδος καὶ τῆς στρογγύλης ῥαφανῖδοσ.  ἱστοροῦσι δὲ τὴν Λητὼ κύουσαν τὸν  ̓απόλλωνα κιττῆσαι γηθυλλίδοσ· διὸ δὴ τῆς τιμῆς τετυχηκέναι ταύτησ.  κολοκύντη. χειμῶνος δὲ ὥρᾳ ποτὲ κολοκυντῶν ἡμῖν περιενεχθεισῶν πάντες ἐθαυμάζομεν νεαρὰς εἶναι νομίζοντεσ, καὶ ὑπεμιμνησκόμεθα ὧν ἐν ̔̀ ̔́ωραις ὁ χαρίεις ̓αριστοφάνης εἶπεν ἐπαινῶν τὰς καλὰς ̓αθήνας ἐν τούτοισ·   ὄψει δὲ χειμῶνος μέσου σικυούσ, βότρυσ, ὀπώραν,  στεφάνους ἴων, ῥόδων, κρίνων, κονιορτὸν ἐκτυφλοῦντα.  αὑτὸς δ΄ ἀνὴρ πωλεῖ κίχλασ, ἀπίουσ, σχαδόνασ, ἐλάασ,  πυόν, χόρια, χελιδόνια, τέττιγασ, ἐμβρύεια.  ὑρίσους δ΄ ἴδοις ἂν νειφομένους σύκων ὁμοῦ τε μύρτων ἔπειτα κολοκύντας ὁμοῦ ταῖς γογγυλίσιν ἀροῦσιν,  ὥστ΄ οὐκέτ΄ οὐδεὶς οἶδ΄ ὁπηνίκ΄ ἐστὶ τοὐνιαυτοῦ   μέγιστον ἀγαθόν, εἴπερ ἔστι δι΄ ἐνιαυτοῦ  ὅτου τις ἐπιθυμεῖ λαβεῖν. β. κακὸν μὲν οὖν μέγιστον εἰ μὴ γὰρ ἦν, οὐκ ἂν ἐπεθύμουν οὐδ΄ ἂν ἐδαπανῶντο  . ἐγὼ δὲ ταῦτ΄ ὀλίγον χρόνον χρήσας ἀφειλόμην ἄν. α. κἄγωγε ταῖς ἄλλαις πόλεσι δρῶ ταῦτα πλὴν ̓αθηνῶν.   τούτοις δ΄ ὑπάρχει ταῦτ΄, ἐπειδὴ τοὺς θεοὺς σέβουσιν.  β. ἀπέλαυσαν ἄρα σέβοντες ὑμᾶσ, ὡς σὺ φήσ. α. τιὴ τί; β. Αἴγυπτον αὐτῶν τὴν πόλιν πεποίηκας ἀντ΄ ̓αθηνῶν.  ἐθαυμάζομεν οὖν τὰς κολοκύντας μηνὶ ̓ιανουαρίῳ ἐσθίοντεσ· χλωραί τε γὰρ ἦσαν καὶ τὸ ἴδιον ἀπεδίδοσαν τοῦ χυμοῦ, ἐτύγχανον δ΄ οὖσαι τῶν συντεθειμένων ὑπὸ τῶν τὰ τοιαῦτα μαγγανεύειν εἰδότων ὀψαρτυτῶν. ἐζήτει οὖν ὁ Λαρήνσιος εἰ  καὶ τὴν χρῆσιν ταύτην ἠπίσταντο οἱ ἀρχαῖοι, καὶ ὁ Οὐλπιανὸς ἔφη·  Νίκανδρος ὁ Κολοφώνιος ἐν τῷ δευτέρῳ τῶν Γεωργικῶν μνημονεύει ταύτης τῆς χρήσεως σικύας ὀνομάζων τὰς κολοκύντασ· οὕτως γὰρ ἐκαλοῦντο, ὡς πρότερον εἰρήκαμεν λέγει δ΄ οὕτως ·   αὐτὰς μὴν σικύας τμήγων ἀνὰ κλώσμασι πείραισ,  ἠέρι δὲ ξήρανον ἐπεγκρεμάσαιο δὲ καπνῷ,  χείμασιν ὄφρ΄ ἂν δμῶες ἅλις περιχανδέα χύτρον   πλήσαντες ῥοφέωσιν ἀεργέεσ, ἑφθά τε μάκτρῃ  ὄσπρια πανσπερμηδὸν ἐπεγχεύῃσιν ἀλετρίσ.  τῇ ἔνι μὲν σικύης ὅρμους βάλον ἐκπλύναντεσ,  ἐν δὲ μύκην σειράς τε πάλαι λαχάνοισι πλακείσας  αὐοτέροις καυλοῖς τε μιγήμεναι ἔστ΄ ἔαρ ἵξῃ.  ὄρνεισ. ἐπεὶ δὲ καὶ ὄρνεις ἐπῆσαν ταῖς κολοκύνταις καὶ ἄλλοις κνιστοῖς λαχάνοις οὕτως δ΄ εἴρηκεν ̓αριστοφάνης ἐν Δηλίᾳ τὰ σύγκοπτα  λάχανα, κνιστὰ ἢ στέμφυλα, ὁ Μυρτίλος ἔφη·  ἀλλὰ μὴν καὶ ὄρνιθας καὶ ὀρνίθια νῦν μόνως ἡ συνήθεια καλεῖ τὰς θηλείασ, ὧν ὁρῶ περιφερόμενον πλῆθος καὶ Χρύσιππος δ΄ ὁ φιλόσοφος ἐν τῷ πέμπτῳ περὶ τοῦ καλοῦ καὶ τῆς ἡδονῆς γράφει οὕτως · ΄ καθάπερ τινὲς τὰς λευκὰς ὄρνιθας τῶν  μελαινῶν ἡδίους εἶναι μᾶλλον̓, ἀλεκτρυόνας δὲ καὶ ἀλεκτοριδέας τοὺς ἄρρενασ· τῶν ἀρχαίων δὲ τὸ ὄρνις καὶ ἀρσενικῶς καὶ θηλυκῶς λεγόντων ἐπ΄ ἄλλων ὀρνέων, οὐ περὶ τούτου τοῦ εἰδικοῦ, περὶ οὗ φησιν ἡ συνήθεια ὄρνιθας ὠνήσασθαι. ̔́ομηρος μὲν οὖν φησι·  ὄρνιθες δέ τε πολλοὶ ὑπ΄ αὐγὰς ἠελίοιο.  καὶ ἀλλαχόθι θηλυκῶς ὄρνιθι λιγυρῇ. καί·  ὡς δ΄ ὄρνις ἀπτῆσι νεοσσοῖσι προφέρῃσι  μάστακ΄ ἐπεί κε λάβῃσι, κακῶς δὲ τὲ οἱ πέλει αὐτῇ.  Μένανδρος δ΄ ἐν ̓επικλήρῳ πρώτῃ σαφῶς τὸ ἐπὶ τῆς συνηθείας φησὶν ἐμφανίζων οὕτωσ· ΄ ἀλεκτρυών τις ἐκεκράγει μέγα. οὐ σοβήσετ΄ ἔξω, ΄ φησί, τὰς ὄρνιθας ἀφ΄ ἡμῶν; καὶ πάλιν  αὕτη ποτ΄ ἐξεσόβησε τὰς ὄρνις μόλισ. ὀρνίθια δ΄ εἴρηκε Κρατῖνος ἐν Νεμέσει οὕτως · τἄλλα πάντ΄ ὀρνίθια.΄ ἐπὶ δὲ τοῦ ἀρσενικοῦ  οὐ μόνον ὄρνιν ἀλλὰ καὶ ὄρνιθα, ὁ αὐτὸς Κρατῖνος ἐν τῷ αὐτῷ δράματι· ὄρνιθα φοινικόπτερον.΄ καὶ πάλιν   ὄρνιθα τοίνυν δεῖ σε γίγνεσθαι μέγαν. καὶ Σοφοκλῆς ̓αντηνορίδαις ·  ὄρνιθα καὶ κήρυκα καὶ διάκονον.  Αἰσχύλος Καβείροισ·  ὄρνιθα δ΄ οὐ ποιῶ σε τῆς ἐμῆς ὁδοῦ.   Ξενοφῶν δ΄ ἐν δευτέρῳ Παιδείασ· ΄ ἐπὶ μὲν τοὺς ὄρνιθας τῷ ἰσχυροτάτῳ χειμῶνι.΄ Μένανδρος Διδύμαισ, ΄ ὄρνεις φέρων ἐλήλυθα.΄ καὶ ἑξῆς ὄρνιθας ἀποστέλλει φησίν. ὅτι δὲ καὶ ἐπὶ τοῦ πληθυντικοῦ ὄρνις λέγουσι πρόκειται τὸ  Μενάνδρειον μαρτύριον ἀλλὰ καὶ ̓αλκμάν πού φησι·  λῦσαν δ΄ ἄπρακτα νεάνιδες  ὥστ΄ ὄρνις ἱέρακος ὑπερπταμένω. καὶ Εὔπολις ἐν Δήμοισ·  οὐ δεινὸν οὖν κριοὺς ἔμ΄ ἐκγεννᾶν τέκνα  ὄρνις θ΄ ὁμοίους τοὺς νεοττοὺς τῷ πατρί;  τὸν δ΄ ἀλεκτρυόνα ἐκ τῶν ἐναντίων οἱ ἀρχαῖοι καὶ θηλυκῶς εἰρήκασι. Κρατῖνος Νεμέσει·   Λήδα, σὸν ἔργον δεῖ σ1΄ ὅπως εὐσχήμονος  ἀλεκτρυόνος μηδὲν διοίσει τοὺς τρόπουσ,  ἐπὶ τῷδ΄ ἐπῴζουσ1΄, ὡς ἂν ἐκλέψῃς καλὸν   ἡμῖν τι καὶ θαυμαστὸν ἐκτοῦδ΄ ὄρνεον.  Στράττις Ψυχασταῖσ·  αἱ δ΄ ἀλεκτρυόνες ἅπασαι  καὶ τὰ χοιρίδια τέθνηκε  καὶ τὰ μίκρ΄ ὀρνίθια. ̓αναξανδρίδης Τηρεῖ·   ὀχευομένους δὲ τοὺς κάπρους  καὶ τὰς ἀλεκτρυόνας θεωροῦσ1΄ ἄσμενοι.  ἐπεὶ δὲ τοῦ κωμικοῦ τούτου ἐμνήσθην καὶ οἶδα τὸ δρᾶμα τὸν Τηρέα αὐτοῦ μὴ κεκριμένον ἐν τοῖς  πρώτοις ἐκθήσομαι ὑμῖν, ἄνδρες φίλοι, εἰς κρίσιν ἃ εἴρηκε περὶ αὐτοῦ Χαμαιλέων ὁ ̔ηρακλεώτης ἐν ἕκτῳ περὶ κωμῳδίας γράφων ὧδε· ΄ ̓αναξανδρίδης διδάσκων ποτὲ διθύραμβον ̓αθήνησιν εἰσῆλθεν ἐφ΄ ἵππου καὶ ἀπήγγειλέν τι τῶν ἐκ τοῦ ᾄσματοσ, ἦν δὲ τὴν ὄψιν καλὸς καὶ μέγας καὶ κόμην ἔτρεφε καὶ ἐφόρει ἁλουργίδα καὶ κράσπεδα χρυσᾶ, πικρὸς δ΄ ὢν τὸ ἦθος ἐποίει τι τοιοῦτο  περὶ τὰς κωμῳδίασ· ὅτε γὰρ μὴ νικῴη, λαμβάνων ἔδωκεν εἰς τὸν λιβανωτὸν κατατεμεῖν καὶ οὐ μετεσκεύαζεν ὥσπερ οἱ πολλοί, καὶ πολλὰ ἔχοντα κομψῶς τῶν δραμάτων ἠφάνιζε, δυσκολαίνων τοῖς θεαταῖς διὰ τὸ γῆρασ.΄ λέγεται δ΄ εἶναι τὸ γένος ̔ρόδιος ἐκ Καμίρου. θαυμάζω οὖν πῶς καὶ ὁ Τηρεὺς περιεσώθη μὴ τυχὼν νίκης καὶ ἄλλα δράματα τῶν ὁμοίων τοῦ αὐτοῦ, καὶ Θεόπομπος δὲ ἐν Εἰρήνῃ ἐπὶ τῆς θηλείας ἔταξε τὸν ἀλεκτρυόνα λέγων οὕτως ἄχθομαι  δ΄ ἀπολωλεκὼς  ἀλεκτρυόνα τίκτουσαν ᾠὰ πάγκαλα.  καὶ ̓αριστοφάνης Δαιδάλῳ·   ᾠὸν μέγιστον τέτοκεν, ὡς ἀλεκτρυών,  καὶ πάλιν  πολλαὶ τῶν ἀλεκτρυόνων βίᾳ  ὑπηνέμια τίκτουσιν ᾠὰ πολλάκισ. ἐν δὲ Νεφέλαις διδάσκων τὸν πρεσβύτην περὶ ὀνόματος διαφορᾶς φησι·   νῦν δὲ πῶς με χρὴ καλεῖν;.  ἀλεκτρύαιναν, τὸν δ΄ ἕτερον ἀλέκτορα.  λέγεται δὲ καὶ ἀλεκτορὶς καὶ ἀλέκτωρ. Σιμωνίδης ΄ ἱμερόφων΄ ἀλέκτωρ ΄ ἔφη. Κρατῖνος ̔̀ ̔́ωραισ··   ὥσπερ ὁ Περσικὸς ὥραν πᾶσαν καναχῶν ὁλόφωνος  ἀλέκτωρ.  εἴρηται δ΄ οὕτως ἐπειδὴ καὶ ἐκ τοῦ λέκτρου ἡμᾶς διεγείρει. οἱ δὲ Δωριεῖς λέγοντες ὄρνιξ τὴν γενικὴν διὰ τοῦ χ λέγουσιν ὄρνιχοσ. ̓αλκμὰν δὲ διὰ τοῦ ς τὴν εὐθεῖαν ἐκφέρει· ἁλιπόρφυρος εἴαρος ὄρνισ. καὶ τὴν γενικήν οἶδα δ΄ ὀρνίχων νόμως πάντων δέλφαξ. ̓επίχαρμος τὸν ἄρρενα χοῖρον οὕτως  καλεῖ ἐν ̓οδυσσεῖ αὐτομόλῳ ·  δέλφακά τε τῶν γειτόνων  τοῖς ̓ελευσινίοις φυλάσσων δαιμονίως ἀπώλεσα  οὐχ ἑκών καὶ ταῦτα δή με συμβολατεύειν ἔφα  τοῖς ̓αχαιοῖσιν προδιδόμειν τ΄ ὤμνυέ με τὸν δέλφακα. καὶ ̓αναξίλας δ΄ ἐν Κίρκῃ καὶ ἀρσενικῶς εἴρηκε τὸν δέλφακα καὶ ἐπὶ τοῦ τελείου τέθεικε τοὔνομα εἰπών    τοὺς μὲν ὀρεινόμους ὑμῶν ποιήσει δέλφακας ὑλιβάτουσ.  τοὺς δὲ πάνθηρασ, ἄλλους ἀγρώστας λύκους  ἢ λέοντασ.  ἐπὶ δὲ τῶν θηλειῶν τοὔνομα τάττει ̓αριστοφάνης Ταγηνισταῖς ἢ δέλφακος ὀπωρινῆς ἠτριαῖον.  καὶ ἐν ̓αχαρνεῦσιν·   νέα γάρ ἐστιν ἀλλὰ δελφακουμένα  ἕξει μεγάλην τε καὶ παχεῖαν κἠρυθράν,   ἀλλ΄ αἰ τράφεν λῇσ, ἅδε τοι χοῖρος καλά. καὶ Εὔπολις ἐν Χρυσῷ γένει, καὶ ̔ιππῶναξ δ΄ ἔφη ὡς ̓εφεσίη δέλφαξ.  κυρίως δ΄ αἱ θήλειαι οὕτως λεχθεῖεν ἂν ἅτε δελφύας ἔχουσαι· οὕτως δὲ αἱ μῆτραι καλοῦνται καὶ οἱ ἀδελφοὶ ἔνθεν ἐτυμολογοῦνται. περὶ δὲ τῆς ἡλικίας τοῦ ζῴου Κρατῖνός φησιν ἐν ̓αρχιλόχοισ·  ἤδη δέλφακεσ, χοῖροι δὲ τοῖσιν ἄλλοισ. ̓αριστοφάνης δ΄ ὁ γραμματικὸς ἐν τῷ περὶ  ἡλικιῶν φησι·  τῶν δὲ συῶν τὰ μὲν ἤδη συμπεπηγότα δέλφακεσ, τὰ δ΄ ἁπαλὰ καὶ ἔνικμα χοῖροι, ἔνθεν τὸ ̔ομηρικὸν σαφὲς γίνεται·  τά τε δμώεσσι πάρεστι  χοίρε΄, ἀτὰρ σιάλους γε σύας μνηστῆρες ἔδουσι.  Πλάτων δ΄ ὁ κωμῳδιοποιὸς ἐν Ποιητῇ ἀρρενικῶς ἔφη  τὸν δέλφακα ἀπῆγε σιγῇ. ἦν δὲ καὶ παλαιὸς νόμοσ, ὥς φησιν ̓ανδροτίων, τῆς  ἐπιγονῆς ἕνεκα τῶν θρεμμάτων μὴ σφάττειν πρόβατον ἄπεκτον ἢ ἄτοκον διὸ τὰ ἤδη τέλεια ἤσθιον   ἀτὰρ σιάλους γε σύας μνηστῆρες ἔδουσι.  καὶ νῦν δὲ τὴν τῆς ̓αθηνᾶς ἱέρειαν οὐ θύειν ἀμνὴν οὐδὲ τυροῦ γεύεσθαι, καὶ κατὰ χρόνον δέ τινα ἐκλιπόντων τῶν βοῶν, φησὶν ὁ Φιλόχοροσ, νομοθετηθῆναι διὰ τὴν σπάνιν ἀπέχεσθαι αὐτοὺς τῶν ζῴων, συνάγειν βουλομένους καὶ πληθῦσαι τῷ μὴ καταθύεσθαι. χοῖρον δ΄ οἱ ̓́ιωνες καλοῦσι τὴν θήλειαν, ὡς ̔ιππῶναξ·  σπονδῇ τε καὶ σπλάγχνοισιν ἀγρίης χοίρου.  καὶ Σοφοκλῆς ̓επιταιναρίοισ·   τοιγὰρ ϊωδὴ φυλάξαι χοῖρον ὥστε δεσμίαν. Πτολεμαῖος δ΄ ὁ τῆς Αἰγύπτου βασιλεὺς ἐν τῷ ἐνάτῳ τῶν ἀπομνημονευμάτων  εἰς ̓́ασσον,  φησίν, ἐπιδημήσαντί μοι οἱ ̓́ασσιοι παρέστησαν χοῖρον ἔχοντα τὸ μὲν ὕψος δύο καὶ ἡμίσους πήχεων, ὅλον δ΄ ἄρτιον πρὸς τὸ μῆκοσ, τῇ χροιᾷ χιόνινον. ἔφασάν τε τὸν βασιλέα Εὐμένη τὰ τοιαῦτα ἐπιμελῶς ὠνεῖσθαι παρ΄, ΄ αὐτῶν, διδόντα τοῦ ἑνὸς δραχμὰς τετρακισχιλίασ.  Αἰσχύλος δέ φησιν   ἐγὼ δὲ χοῖρον καὶ μάλ΄ εὐθηλούμενον  τόνδ΄ ἐν ῥοθοῦντι κριβάνῳ θήσω. τί γὰρ ὄψον γένοιτ΄ ἂν ἀνδρὶ τοῦδε βέλτερον; καὶ πάλιν   λευκόσ· τί δ΄ οὐχί; καὶ καλῶς ἠφευμένος  ὁ χοῖροσ. ἕψου, μηδὲ λυπηθῇς πυρί.  καὶ ἔτι·   θύσας δὲ χοῖρον τόνδε τῆς αὐτῆς ὑὸς   ἣ πολλά μ΄ ἐν δόμοισιν εἴργασται κακά, δονοῦσα καὶ τρέπουσα τύρβ΄ ἄνω κάτω.  ταῦτα δὲ παρέθετο Χαμαιλέων ἐν τῷ περὶ Αἰσχύλου. περὶ δὲ ὑῶν ὅτι ἱερόν ἐστι τὸ ζῷον παρὰ Κρησὶν ̓αγαθοκλῆς ὁ Βαβυλώνιος ἐν πρώτῳ περὶ Κυζίκου φησὶν οὕτωσ·  μυθεύουσιν ἐν Κρήτῃ γενέσθαι τὴν Διὸς τέκνωσιν ἐπὶ τῆς Δίκτησ, ἐν ᾗ καὶ  ἀπόρρητος γίνεται θυσία, λέγεται γὰρ ὡς ἄρα Διὶ θηλὴν ὑπέσχεν ὗς καὶ τῷ σφετέρῳ γρυσμῷ περιοιχνεῦσα τὸν κνυζηθμὸν τοῦ βρέφεος ἀνεπάιστον τοῖς παριοῦσιν ἐτίθει. διὸ πάντες τὸ ζῷον τοῦτο περίσεπτον ἡγοῦνται καὶ οὐκ ἄν, φησί, τῶν κρεῶν δαίσαιντο. Πραίσιοι δὲ καὶ ἱερὰ ῥέζουσιν ὑί, καὶ αὕτη προτελὴς αὐτοῖς ἡ θυσία νενόμισται. τὰ παραπλήσια ἱστορεῖ καὶ Νεάνθης ὁ Κυζικηνὸς ἐν δευτέρῳ περὶ τελετῆσ, πεταλίδων συῶν μνημονεύει ̓αχαιὸς ὁ ̓ερετριεὺς ἐν Αἴθωνι σατυρικῷ λέγων οὕτωσ, ΄ πεταλίδων δέ τοι συῶν  μορφαῖς ταῖσδε πόλλ΄ ἐπάιον.  πεταλίδας δ΄ αὐτὰς εἴρηκε μεταφέρων ἀπὸ τῶν μόσχων οὗτοι γὰρ πέτηλοι λέγονται ἀπὸ τῶν κεράτων ὅταν αὐτὰ ἐκπέταλα ἔχωσι.  παραπλησίως δὲ τῷ ̓αχαιῷ καὶ ̓ερατοσθένης ἐν ̓αντερινύι τοὺς σύας λαρινοὺς προσηγόρευσε μεταγαγὼν καὶ αὐτὸς ἀπὸ τῶν λαρινῶν βοῶν οἳ οὕτως ἐκλήθησαν ἤτοι ἀπὸ τοῦ λαρινεύεσθαι ̔ὅπερ ἐστὶ σιτίζεσθαι. σώφρων  βόες δὲ λαρινεύονται ̓ ἢ ἀπό τινος κώμης ̓ηπειρωτικῆς Λαρίνης ἢ ἀπὸ  τοῦ βουκολοῦντος αὐτάς Λαρῖνος δ΄ οὗτος ἐκαλεῖτο. εἰσαχθέντος δὲ ἡμῖν ποτε καὶ δέλφακοσ, οὗ τὸ μὲν ἥμισυ κραμβαλέον ἦν ἐπιμελῶς πεποιημένον, τὸ δὲ ἥμισυ ὡς ἂν ἐξ ὕδατος ἡψημένον τακερῶσ, καὶ πάντων θαυμαζόντων τοῦ μαγείρου τὴν σοφίαν, μέγα φρονῶν ἐκεῖνος ἐπὶ τῇ τέχνῃ ἔφη·  ἀλλὰ μὴν οὐδὲ τὴν σφαγὴν ἔχει τις ὑμῶν ἐπιδεῖξαι ὅπου ἐγένετο ἢ πῶς αὐτοῦ ἡ γαστήρ πεπλήρωται παντοίων ἀγαθῶν, καὶ γὰρ κίχλας ἐν ἑαυτῷ ἔχει  καὶ ἄλλα ὀρνίθια ὑπογαστρίων τε μέρη χοιρείων καὶ μήτρας τόμους καὶ τῶν ᾠῶν τὰ χρυσᾶ, ἔτι δὲ ὀρνίθων ΄ γαστέρες αὐταῖσι μήτραις καὶ καλῶν ζωμῶν πλέες καὶ τὰ ἐκ τῶν σαρκῶν εἰς λεπτὰ κατακνιζόμενα καὶ μετὰ πεπερίδων συμπλαττόμενα ἰσίκια γὰρ ΄ ὀνομάζειν αἰδοῦμαι ΄ τὸν Οὐλπιανόν, καίπερ αὐτὸν εἰδὼς ἡδέως αὐτοῖς χρώμενον. πλὴν ὁ ἐμός γε συγγραφεὺς Πάξαμος τῶν ἰσικίων μέμνηται, καὶ οὔ μοι φροντὶς ̓αττικῶν χρήσεων, ὑμεῖς οὖν ἐπιδείξατε πῶς τε ὁ χοῖρος ἐσφάγη καὶ πῶς ἐξ ἡμισείας μέν ἐστιν ὀπτόσ,  ἑφθὸς δὲ κατὰ θάτερα. ἔτ΄ οὖν ἡμῶν ἀναζητούντων ὁ μάγειρος ἔφη·  ἀλλ΄ ἦ νομίζετέ με ἔλαττον πεπαιδεῦσθαι τῶν ἀρχαίων ἐκείνων  μαγείρων περὶ ὧν οἱ κωμῳδιοποιοὶ λέγουσι; Ποσείδιππος μὲν ἐν Χορευούσαις · μάγειρος δ΄ ἐστὶν ὁ λέγων πρὸς τοὺς μαθητὰς τάδε·   μαθητὰ Λεύκων οἵ τε συνδιάκονοι  ὑμεῖσ· ἅπας γάρ ἐστιν οἰκεῖος τόπος  ὑπὲρ τέχνης λαλεῖν τι · τῶν ἡδυσμάτων  πάντων κράτιστόν ἐστιν ἐν μαγειρικῇ   ἀλαζονεία· τὸ καθ΄ ὅλου δὲ τῶν τεχνῶν  ὄψει σχεδόν τι  τοῦθ΄ ἡγούμενον.  ξεναγὸς οὗτος ὅστις ἂν θώρακ΄ ἔχῃ  φολιδωτὸν ἢ δράκοντα σεσιδηρωμένον,  ἐφάνη Βριάρεωσ· ἂν τύχῃ δ΄, ἐστὶν λαγώσ.  ὁ μάγειρος ἂν μὲν ὑποδιακόνους ἔχων  πρὸς τὸν ἰδιώτην καὶ μαθητὰς εἰσίῃ,   κυμινοπρίστας πάντας ἢ λιμοὺς καλῶν ·  ἔπτηξ΄ ἕκαστος εὐθύσ, ἂν δ΄ ἀληθινὸν  σαυτὸν παραβάλλῃσ, καὶ προσεκδαρεὶς ἄπει.  ὅπερ οὖν ὑπεθέμην, τῷ κενῷ χώραν δίδου,  καὶ τὰ στόμια γίνωσκε τῶν κεκλημένων,  ὥσπερ γὰρ εἰς τἀμπόρια, τῆς τέχνης πέρας  τοῦτ΄ ἔστιν, ἂν εὖ προσδράμῃς πρὸς τὸ στόμα,  διακονοῦμεν νῦν γάμους · τὸ θῦμα βοῦσ·   ὁ διδοὺς ἐπιφανὴσ, ἐπιφανὴς ὁ λαμβάνων  τούτων γυναῖκες ἱέρειαι Θεᾷ, Θεῷ,  ὁ κορύβαντεσ, αὐλοί, παννυχίδεσ, ἀναστροφή· ἱππόδρομος οὗτός ἐστί σοι μαγειρικῆσ,  μέμνησο καὶ σὺ τοῦτο.  καὶ περὶ ἑτέρου δὲ μαγείρου ὄνομα δ΄ ἐστὶ Σεύθης ὁ αὐτός φησιν ποιητὴς οὕτωσ·   ἰδιώτης μέγας   αὐτοῖς ὁ Σεύθησ; οἶσθασ, ὦ βέλτισθ΄, ὅτι  ἀγαθοῦ στρατηγοῦ διαφέρειν οὐδὲν δοκεῖ;  οἱ πολέμιοι πάρεισιν ὁ βαθὺς τῇ φύσει  στρατηγὸς ἔστη καὶ τὸ πρᾶγμ΄ ἐδέξατο.  πολέμιός ἐστι πᾶς ὁ συμπίνων ὄχλοσ.  κινεῖ γὰρ ἁθρόος οὗτος · εἰσελήλυθεν  ἐκ πεντεκαίδεχ΄ ἡμερῶν προηλπικὼς  τὸ δεῖπνον, ὁρμῆς μεστόσ, ἐκκεκαυμένος  τηρῶν πότ΄ ἐπὶ τὰς χεῖρας οἴσει τισ. νόει  ὄχλου τοιούτου ῥαχίαν ἠθροισμένην. ὁ δ΄ ἐν τοῖς Εὔφρονος Συνεφήβοις μάγειρος ἀκούσατε οἷα παραινεῖ·  ὅταν ἐρανισταῖσ, Καρίων, διακονῇσ,  οὐκ ἔστι παίζειν οὐδ΄ ἃ μεμάθηκας ποιεῖν.  ἐχθὲς κεκινδύνευκασ· οὐδεὶς εἶχέ σοι  κωβιὸς ὅλως γὰρ ἧπαρ, ἀλλ΄ ἦσαν κενοί·  ἐγκέφαλοσ· ἠλλοίωτο. δεῖ δέ, Καρίων,  ὅταν μὲν ἔλθῃς εἰς τοιοῦτον συρφετόν,  Δρόμωνα καὶ Κέρδωνα καὶ Σωτηρίδην,  μισθὸν διδόντας ὅσον ἂν αἰτήσῃσ, ἁπλῶς   εἶναι δίκαιον, οὗ δὲ νῦν βαδίζομεν  εἰς τοὺς γάμουσ, ἀνδροφόνον. ἂν τοῦτ΄ αἰσθάνῃ,  ἐμὸς εἶ μαθητὴς καὶ μάγειρος οὐ κακόσ. ὁ καιρὸς εὐκτός ὠφελοῦ. φιλάργυρος ὁ γέρων, ὁ μισθὸς μικρόσ· εἴ σε λήψομαι   νῦν μὴ κατεσθίοντα καὶ τοὺς ἄνθρακασ,  ἀπόλωλασ. εἴσω πάραγε· καὶ γὰρ αὐτὸς οὑτοσὶ  προσέρχεθ΄ ὁ γέρων, ὡς δὲ καὶ γλίσχρον βλέπει.  μέγας δὲ ἐστι σοφιστὴς καὶ οὐδὲν ἥττων τῶν ἰατρῶν εἰς ἀλαζονείαν καὶ ὁ παρὰ Σωσιπάτρῳ μάγειρος ἐν Καταψευδομένῳ λέγων ὧδε·  οὐ παντελῶς εὐκαταφρόνητος ἡ τέχνη,  ἂν κατανοήσῃσ, ἐστὶν ἡμῶν, Δημύλε,  ἀλλὰ πέπλυται τὸ πρᾶγμα, καὶ πάντες σχεδὸν  εἶναι μάγειροί φασιν οὐδὲν εἰδότεσ·  ὑπὸ τῶν τοιούτων  ἡ τέχνη λυμαίνεται,  ἐπεὶ μάγειρον ἂν λάβῃς ἀληθινόν, ἐκ παιδὸς ὀρθῶς εἰς τὸ πρᾶγμ΄ εἰσηγμένον  καὶ τὰς δυνάμεις κατέχοντα καὶ τὰ μαθήματα  ἅπαντ΄ ἐφεξῆς εἰδόθ΄, ἕτερόν σοι τυχὸν  φανήσεται τὸ πρᾶγμα. τρεῖς ἡμεῖς μόνοι·  ἐσμὲν ἔτι λοιποί, Βοιδίων καὶ Χαριάδης  ἐγώ τε· τοῖς λοιποῖς δὲ προσπέρδου. δή. τί φήσ; α. ἐγώϡ; τὸ διδασκαλεῖον ἡμεῖς σῴζομεν  τὸ Σίκωνοσ· οὗτος τῆς τέχνης ἀρχηγὸς ἦν.  ἐδίδασκεν ἡμᾶς πρῶτον ἀστρολογεῖν ἔπειτα μετὰ ταῦτ΄ εὐθὺς ἀρχιτεκτονεῖν.  περὶ φύσεως κατεῖχε πάντας τοὺς λόγουσ·  ἐπὶ πᾶσι τούτοις ἔλεγε τὰ στρατηγικά,  πρὸ τῆς τέχνης ἔσπευδε ταῦθ΄ ἡμᾶς μαθεῖν. δή. ἆρα σύ με κόπτειν οἷος εἶ γε, φίλτατε; α. οὔκ, ἀλλ΄ ἐν ὅσῳ προσέρχετ΄ ἐξ ἀγορᾶς ὁ παῖς   μικρὰ διακινήσω σε περὶ τοῦ πράγματοσ,  ἵνα τῷ λαλεῖν λάβωμεν εὔκαιρον χρόνον. δή. ̓́απολλον, ἐργῶδὲς γ΄.  Α. ἄκουσον, ὦγαθέ·  δεῖ τὸν μάγειρον εἰδέναι πρώτιστα μὲν  περὶ τῶν μετεώρων τάς τε τῶν ἄστρων δύσεις  καὶ τὰς ἐπιτολὰς καὶ τὸν ἥλιον πότε  ἐπὶ τὴν μακράν τε καὶ βραχεῖαν ἡμέραν  ἐπάνεισι κἀν ποίοισίν ἐστι ζῳδίοισ.  τὰ γὰρ ὄψα πάντα καὶ τὰ βρώματα σχεδὸν  ἐν τῇ περιφορᾷ τῆς ὅλης συντάξεως  ἑτέραν ἐν ἑτέροις λαμβάνει τὴν ἡδονήν.  ὁ μὲν οὖν κατέχων τὰ τοιαῦτα τὴν ὥραν ἰδὼν  τούτων ἑκάστοις ὡς προσήκει χρήσεται,  ὁ δ΄ ἀγνοῶν ταῦτ΄ εἰκότως τυντλάζεται.  πάλιν τὸ περὶ τῆς ἀρχιτεκτονικῆς ἴσως  ἐθαύμασας τί τῇ τέχνῃ συμβάλλεται.  δὴ, ἐγὼ δ΄ ἐθαύμασ1΄; α. ἀλλ΄ ὅμως ἐγὼ φράσω  τοὐπτάνιον ὀρθῶς καταβαλέσθαι καὶ τὸ φῶς λαβεῖν· ὅσον δεῖ καὶ τὸ πνεῦμ΄ ἰδεῖν πόθεν  ἐστίν, μεγάλην χρείαν τιν΄ εἰς τὸ πρᾶγμ΄  ἔχει.  ὁ καπνὸς φερόμενος δεῦρο κἀκεῖ διαφορὰν εἴωθε τοῖς ὄψοισιν ἐμποιεῖν τινα,  τί οὖν; ἔτι σοι δίειμι τὰ στρατηγικὰ  ἔχω γε τὸν μάγειρον. ἡ τάξις σοφὸν  ἁπανταχοῦ μέν ἐστι κἀν πάσῃ τέχνῃ,  ἐν τῇ καθ΄ ἡμᾶς δ΄ ὥσπερ ἡγεῖται σχεδόν.  τὸ γὰρ παραθεῖναι κἀφελεῖν τεταγμένως ἕκαστα καὶ τὸν καιρὸν ἐπὶ τούτοις ἰδεῖν,  πότε δεῖ πυκνότερον ἐπαγαγεῖν καὶ πότε βάδην,  καὶ πῶς ἔχουσι πρὸς τὸ δεῖπνον καὶ πότε  εὔκαιρον αὐτοῖς ἐστι τῶν ὄψων τὰ μὲν  θερμὰ παραθεῖναι, τὰ δ΄ ἐπανέντα, τὰ δὲ μέσωσ,  τὰ δ΄ ὅλως ἀποψύξαντα, ταῦτα πάντα δὴ  ἐν τοῖς στρατηγικοῖσιν ἐξετάζεται  μαθήμασιν. δή. πεισθέντι παραδείξας ἐμοὶ  τὰ δέοντ΄ ἀπελθὼν αὐτὸς ἡσυχίαν ἄγε.  καὶ ὁ παρὰ τῷ ̓αλέξιδι δὲ ἐν Μιλησίοις μάγειρος οὐ μακρὰν τούτου ἐστὶ λέγων τοιάδε·   οὐκ ἴστε ταῖς πλείσταισι τῶν τεχνῶν ὅτι  οὐχ ἁρχιτέκτων· κύριος τῆς ἡδονῆς  μόνος καθέστηκ΄, ἀλλὰ καὶ τῶν χρωμένων  συμβάλλεταί τισ, ἂν καλῶς χρῶνται, μερίσ;   β. ποῖόν τι; δεῖ γὰρ κἀμὲ τὸν ξένον μαθεῖν.  α. τὸν ὀψοποιὸν σκευάσαι χρηστῶς μόνον  δεῖ τοὔψον, ὁ ἄλλο δ΄ οὐδέν. ἂν μὲν οὖν τύχῃ  ὁ ταῦτα μέλλων ἐσθίειν τε καὶ κρινεῖν  εἰς καιρὸν ἐλθών, ὠφέλησε τὴν τέχνην  ἂν δ΄ ὑστερίζῃ τῆς τεταγμένης ἀκμῆσ,  ὥστ΄ ἢ προοπτήσαντα χλιαίνειν πάλιν,  ἢ μὴ προοπτήσαντα συντελεῖν ταχύ,  ἀπεστέρησε τῆς τέχνης τὴν ἡδονήν.  β. εἰς τοὺς σοφιστὰς τὸν μάγειρον ἐγγράφω.   α. ἑστήκαθ΄ ὑμεῖσ· κάεται δ΄ ἐμοὶ τὸ πῦρ·  ἤδη πυκνοὶ δ΄ ᾄττουσιν ̔ηφαίστου κύνες   κούφως πρὸς αἴθραν, οἷς τό γίνεσθαί θ΄ ἅμα  καὶ τὴν τελευτὴν τοῦ βίου συνῆψέ τις  μόνοις ἀνάγκης θεσμὸς οὐχ ὁρώμενοσ.  εὔφρων δέ, οὗ καὶ πρὸ βραχέος ἐμνήσθην, ἄνδρες δικασταὶ δικαστὰς γὰρ ὑμᾶς οὐκ ὀκνήσαιμ΄ ἂν καλεῖν ἀναμένων τὴν ὑμετέραν τῶν αἰσθητηρίων κρίσιν ἐν τοῖς ̓αδελφοῖς τῷ δράματι  ποιήσας τινὰ μάγειρον πολυμαθῆ καὶ εὐπαίδευτον μνημονεύοντά τε τῶν πρὸ αὑτοῦ τεχνιτῶν καὶ τίνα ἕκαστος εἶχεν ἰδίαν ἀρετὴν καὶ ἐν τίνι ἐπλεονέκτει, ὅμως οὐδενὸς ἐμνήσθη τοιούτου ὧν ἐγὼ ὑμῖν πολλάκις τυγχάνω παρασκευάζων. λέγει δ΄ οὖν οὕτωσ··   πολλῶν μαθητῶν γενομένων ἐμοί, Λύκε,  διὰ τὸ νοεῖν ἀεί τι καὶ ψυχὴν ἔχειν  ἄπει γεγονὼς μάγειρος ἐκ τῆς οἰκίας  ἐν οὐχ ὅλοις δέκα μησί, πολὺ νεώτατοσ.   ̓͂αγις ̔ρόδιος ὤπτηκεν ἰχθὺν μόνος ἄκρωσ,  Νηρεὺς δ΄ ὁ Χῖος γόγγρον ἧψε τοῖς θεοῖσ,  θρῖον τὸ λευκὸν οὑξ ̓αθηνῶν Χαριάδησ,  ζωμὸς μέλας ἐγένετο πρώτῳ Λαμπρίᾳ,  ἀλλᾶντας ̓αφθόνητοσ, Εὔθυνος φακῆν,  ἀπὸ συμβολῶν συνάγουσιν ̓αριστίων σπάρουσ.   οὗτοι μετ΄ ἐκείνους τοὺς σοφιστὰς τοὺς πάλαι  γεγόνασιν ἡμῶν ἑπτὰ δεύτεροι σοφοί.   ἐγὼ δ΄ ὁρῶν τὰ πολλὰ προκατειλημμένα  εὗρον τὸ κλέπτειν πρῶτος ὥστε μηδένα  μισεῖν με διὰ τοῦτ΄, ἀλλὰ πάντας λαμβάνειν.  ὑπ΄ ἐμοῦ δ΄ ὁρῶν σὺ τοῦτο προκατειλημμένον   ἴδιον ἐφεύρηκάς τι καὶ τοῦτ΄ ἐστὶ σόν.  πέμπτην ἔθυον ἡμέραν οἱ Τήνιοι  πολλοὶ παρόντεσ, πλοῦν πολὺν πεπλευκότεσ,   λεπτὸν ἔριφον καὶ μικρόν, οὐκ ἦν ἐκφορὰ  Λύκῳ κρεῶν τότ΄ οὐδὲ τῷ διδασκάλῳ.  ἑτέρους πορίσασθαι δύ΄ ἐρίφους ἠνάγκασασ·  τὸ γὰρ ἧπαρ αὐτῶν πολλάκις σκοπουμένων·  καθεὶς κάτω τὴν χεῖρα τὴν μίαν λαθὼν  ἔρριψας εἰς τὸν λάκκον ἰταμῶς τὸν νεφρόν.  πολὺν ἐποίησας θόρυβον  οὐκ ἔχει νεφρόν   ἔλεγον. ἔκυπτον οἱ παρόντες ἀποβολῇ,  ἔθυσαν ἕτερον, τοῦ δὲ δευτέρου πάλιν  τὴν καρδίαν εἶδόν σε καταπίνοντ΄ ἐγώ.  πάλαι μέγας εἶ, γίνωσκε· τοῦ γὰρ μὴ χανεῖν  λύκον διὰ κενῆς σὺ μόνος εὕρηκας τέχνην,  χορδῆς ὀβελίσκους ἠρέμα ζυγουμένους   δύ΄ ἐχθὲς ὠμοὺς εἰς τὸ πῦρ ἀποσβέσας  καὶ πρὸς τὸ δίχορδον ἐτερέτιζεσ. ᾐσθόμην   ἐκεῖνο δρᾶμα, τοῦτο δ΄ ἐστὶ παίγνιον. μὴ τις τούτων τῶν δευτέρων ἑπτὰ σοφῶν ὀνομασθέντων τοιοῦτόν τι ἐπενόησε περὶ τοῦ χοίρου,  πῶς καὶ τὰ ἐντὸς πεπλήρωται καὶ τὸ μὲν ὀπταλέον ἐστὶν αὐτοῦ, τὸ δὲ ἑφθόν αὐτὸς δ΄ ἐστὶν ἄσφακτοσ;  δεομένων οὖν ἡμῶν καὶ λιπαρούντων δεικνύναι τὴν σοφίαν,  οὐκ ἐρῶ, φησί,  τῆτεσ, μὰ τοὺς ἐν Μαραθῶνι κινδυνεύσαντας καὶ πρὸς ἔτι  τοὺς ἐν Σαλαμῖνι ναυμαχήσαντασ.  ἔδοξεν οὖν πᾶσι διὰ τὸν τηλικόνδε ὅρκον μὴ βιάζεσθαι τὸν ἄνθρωπον, ἐπ΄ ἄλλο δέ τι τῶν παραφερομένων τὰς χεῖρας ἐπιβάλλειν. καὶ ὁ Οὐλπιανὸς ἔφη· μὰ τοὺς ἐν ̓αρτεμισίῳ κινδυνεύσαντασ, οὐδείς τινος γεύσεται πρὶν λεχθῆναι ποῦ κεῖται τὸ παραφέρειν. τὰ γὰρ γεύματα ἐγὼ οἶδα μόνοσ. καὶ ὁ Μάγνος ἔφη· ̓αριστοφάνης ἐν Προάγωνι·  τί οὐκ ἐκέλευσας παραφέρειν τὰ ποτήρια;  Σώφρων δ΄ ἐν γυναικείοις κατὰ τὸ κοινότερον κέχρηται λέγων ΄ παράφερε, Κοικόα, τὸν σκύφον μεστόν καὶ Πλάτων δ΄ ἐν Λάκωσιν >ἔφη ΄ πάσας παραφερέτω ̓́αλεξις Παμφίλῃ·   παρέθηκε τὴν τράπεζαν, εἶτα παραφέρων  ἀγαθῶν ἁμάξας   περὶ δὲ τῶν γευμάτων ἃ σαυτῷ προὔπιες ὥρα σοι λέγειν, Οὐλπιανέ. τὸ γὰρ γεῦσαι ἔχομεν παρ΄ Εὐπόλιδι ἐν Αἰξί·   τοῦδε νῦν γεῦσαι λαβών.  καὶ ὁ Οὐλπιανὸς ἔφιπποσ, ἔφη, ἐν Πελταστῇ   ΄ ἔνθ΄ ὄνων ἵππων τε στάσεις καὶ γεύματα οἴνων ̓αντιφάνης δ΄ ἐν Διδύμοισ·  οἰνογευστεῖ , περιπατεῖ  ἐν τοῖς στεφάνοισ. ἐπὶ τούτοις ὁ μάγειρος ἔφη·  λέξω τοίνυν κἀγὼ οὐκ ἀρχαίαν ἐπίνοιαν, ἀλλ΄ εὕρεσιν ἐμὴν ἵνα μὴ ὁ αὐλητὴς πληγὰς λάβῃ· ὁ γὰρ Εὔβουλος ἐν Λάκωσιν ἢ Λήδᾳ ἔφη·   ἀλλ΄ ἠκούσαμεν καὶ τοῦτο, νὴ τὴν ̔εστίαν, οἴκοι ποθ΄ ὡς  ὅσ1΄ ἂν ὁ μάγειρος ἐξαμάρτῃ, τύπτεται,  ὥς φασιν, αὑλητὴς παρ΄ ὑμῖν. Φιλύλλιὸς τε ἢ ὁ ποιήσας τὰς Πόλεις φησίν  ὅ τι ἂν τύχῃ  μάγειρος ἀδικήσασ, τὸν αὐλητὴν λαβεῖν  πληγάς  περὶ ἡμιόπτου καὶ ἡμιέφθου καὶ ἀσφάκτου γεμιστοῦ χοίρου. ὁ μὲν χοῖρος ἐσφάγη ὑπὸ τὸν ὦμον  σφαγὴν βραχεῖαν,  καὶ ἐπέδειξεν.  ἔπειτα ἀπορρεύσαντος τοῦ πολλοῦ αἵματος πάντα τὰ ἐντοσθίδια μετὰ τῆς ἐξαιρέσεως εἴρηται γὰρ καὶ ἐξαίρεσισ, ὦ στωμυλῆθραι δαιταλεῖς διακλύσας ἐπιμελῶς οἴνῳ πολλάκις ἐκρέμασα ἐκ ποδῶν. εἶτα πάλιν οἴνῳ διέβρεξα καὶ προεψήσας μετὰ πολλοῦ πιπέρεως τὰ προειρημένα χναυμάτια ἔβυσα διὰ τοῦ  στόματοσ, πολλὸν ἐπιχέας ζωμὸν εὖ πάνυ πεποιημένον. καὶ μετὰ ταῦτα περιέπλασα τοῦ χοίρου τὴν ἡμίσειαν, ὡς ὁρᾶτε, ἀλφίτοις πολλοῖς κριθῆσ·  ἀναδεύσας αὐτὰ οἴνῳ καὶ ἐλαίῳ. ἔπειτ΄ ἐνέθηκα κριβάνῳ ὑποθεὶς τράπεζαν χαλκῆν ἐστάθευσά τε τῷ πυρί, ὡς μήτε κατακαῦσαι μήτ΄ ὠμὸν ἀφελεῖν. καὶ τῆς φορίνης ἤδη γενομένης κραμβαλέας εἴκασα καὶ τἄλλο μέρος ἡψῆσθαι ἀποβαλών τ΄ αὐτοῦ τὰ ἄλφιτα οὕτω φέρων ὑμῖν παρέθηκα.  τὴν δ΄ ἐξαίρεσιν, ὦ καλέ μου Οὐλπιανέ, Διονύσιος ὁ κωμῳδιοποιος ἐν τοῖς ̔ομωνύμοις τῷ δράματι οὕτως εἴρηκε ποιήσας τινὰ μάγειρον πρὸς τοὺς μαθητὰς διαλεγόμενον   ἄγε δὴ Δρόμων νῦν, εἴ τι κομψὸν ἢ σοφὸν  ἢ γλαφυρὸν οἶσθα τῶν σεαυτοῦ πραγμάτων,  φανερὸν ποίησον τοῦτο τῷ διδασκάλῳ.  νῦν τὴν ἀπόδειξιν τῆς τέχνης αἰτῶ σ1΄ ἐγώ.  εἰς πολεμίαν ἄγω σε· θαρρῶν κατάτρεχε·  ἀριθμῷ διδόασι τὰ κρέα καὶ τηροῦσί σε.  τακερὰ ποιήσας ταῦτα καὶ ζέσας σφόδρα  τὸν ἀριθμὸν αὐτῶν, ὡς λέγω σοι, σύγχεον.  ἰχθὺς ἁδρὸς πάρεστι· τἀντός ἐστι σά.  κἂν τέμαχος ἐκκλίνῃς τι, καὶ τοῦτ΄ ἐστὶ σὸν   ἕως ἂν ἔνδον ὦμεν· ὅταν ἔξω δ΄, ἐμόν.  ἐξαιρέσεις καὶ τἄλλα τἀκόλουθ΄ ὅσα  οὔτ΄ ἀριθμὸν οὔτε ἔλεγχον ἐφ΄ ἑαυτῶν ἔχει,  περικόμματος δὲ τάξιν ἢ θέσιν φέρει,   εἰς αὔριον σὲ κἀμὲ ταῦτ΄ εὐφρανάτω  λαφυροπώλῃ παντάπασι μεταδίδου,  τὴν πάροδον ἵν΄ ἔχῃς τῶν θυρῶν εὐνουστέραν  τί δεῖ λέγειν με πολλὰ πρὸς συνειδότα;  ἐμὸς εἶ μαθητήσ, σὸς δ΄ ἐγὼ διδάσκαλοσ,  μέμνησο τῶνδε καὶ βάδιζε δεῦρ΄ ἅμα.   πάντων οὖν ἡμῶν ἐπαινεσάντων τὸν μάγειρον ἐπί τε τῷ ἑτοίμῳ τῶν λεγομένων καὶ τῇ τῆς τέχνης περιεργίᾳ ὁ καλὸς ἡμῶν ἑστιάτωρ Λαρήνσιος  καὶ πόσῳ κάλλιον,  ἔφη, τὰ τοιαῦτα ἐκμανθάνειν τοὺς μαγείρους ἢ ἅπερ παρά τινι τῶν πολιτῶν ἡμῶν, ὃς ὑπὸ πλούτου καὶ τρυφῆς τοὺς τοῦ θαυμασιωτάτου Πλάτωνος διαλόγους ἠνάγκαζεν   ἐκμανθάνοντας τοὺς μαγείρους φέροντάς τε τὰς λοπάδας ἅμα λέγειν ΄ εἷσ, δύο, τρεῖσ· ὁ δὲ δή τέταρτος ἡμῖν, ὦ φίλε Τίμαιε, ποῦ τῶν χθὲς μὲν δαιτυμόνων, τὰ νῦν δ΄ ἑστιατόρων; ΄ ἔπειτ΄ ἄλλος ἀπεκρίνατο ἀσθένειά τις αὐτῷ ξυνέπεσεν, ὦ Σώκρατεσ.΄ διεξήρχοντό τε τοῦ διαλόγου τὰ πολλὰ τὸν τρόπον τοῦτον, ὡς ἄχθεσθαι μὲν τοὺς εὐωχουμένουσ, ὑβρίζεσθαι δὲ τὸν πάνσοφον ἐκεῖνον ἄνθρωπον ὁσημέραι, καὶ διὰ τοῦτο πολλοὺς τῶν καθαρείων ἐξόμνυσθαι τὰς παρ΄ ἐκείνῳ ἑστιάσεισ, οἱ δὲ ἡμέτεροι οὗτοι ἅμα ἴσως ταῦτ΄ ἐκμανθάνοντες  οὐκ ὀλίγην ὑμῖν θυμηδίαν παρέχουσιν.  καὶ ὁ παῖς ἐπὶ τῇ μαγειρικῇ σοφίᾳ ἐπαινεθεὶς τί τοιοῦτον εὑρήκασιν,  ἔφη, ἢ εἰρήκασιν οἱ πρὸ ἐμοῦ; ἢ ἐπὶ μετρίους ἐμαυτὸν ἄγω οὐ  μεγαλαυχούμενος ἐπ΄ ἐμαυτῷ; καίτοι καὶ ὁ πρῶτος τῶν τὸν ̓ολυμπίασιν ἀγῶνα ἀναδησαμένων Κόροιβος ὁ ̓ηλεῖος μάγειρος ἦν καὶ οὐχ οὕτως ὠγκύλλετο ἐπὶ τῇ τέχνῃ ὡς ὁ παρὰ Στράτωνι μάγειρος ἐν τῷ Φοινικίδῃ, περὶ οὗ τοιαῦτα λέγει ὁ μεμισθωμένοσ·   σφίγγ΄ ἄρρεν΄, οὐ μάγειρον, εἰς τὴν οἰκίαν   εἴληφ΄  ἁπλῶς γὰρ οὐδὲ ἓν μὰ τοὺς θεοὺς  ὅσ1΄ ἂν λέγῃ συνίημι· καινὰ ῥήματα  πεπορισμένος πάρεστιν. ὡς εἰσῆλθε γάρ,  εὐθὺς μ΄ ἐπηρώτησε προσβλέψας μέγα ΄  πόσους κέκληκας μέροπας ἐπὶ δεῖπνον; λέγε   ἐγὼ κέκληκα μέροπας ἐπὶ δεῖπνον; χολᾷσ.  τοὺς δέ μέροπας τούτους με γινώσκειν δοκεῖσ;  οὐδεὶς παρέσται. τοῦτο γὰρ νὴ τὸν Δία  ἐστὶ κατάλοιπον μέροπας ἐπὶ δεῖπνον καλεῖν. οὐδ΄ ἄρα παρέσται δαιτυμὼν οὐδεὶς ὅλωσ; οὐκ οἴομαί γε Δαιτυμών. ἐλογιζόμην ἥξει Φιλῖνοσ, Μοσχίων, Νικήρατοσ, ὁ δεῖν΄, ὁ δεῖνα· κατ΄ ὄνομ΄ ἀνελογιζόμην οὐκ ἦν ἐν αὐτοῖς οὐδὲ εἷς μοι Δαιτυμών. οὐδεὶς παρέσται, φημί. ΄ τί λέγεισ; οὐδὲ εἷσ;΄ σφόδρ΄ ἠγανάκτησ1΄ ὥσπερ ἠδικημένοσ, εἰ μὴ κέκληκα Δαιτυμόνα. καινὸν πάνυ. ΄ σῦν ἄρα θύεις ἐρυσίχθον΄; ΄ οὔκ, ἔφην ἐγώ.   ΄ βοῦν δ΄ εὐρυμέτωπον; οὐ θύω βοῦν, ἄθλιε. μῆλα θυσιάζεις ἆρα; μὰ Δί΄ ἐγὼ μὲν οὔ, οὐδέτερον αὐτῶν, προβάτιον δ΄. ΄ οὔκουν, ἔφη, τὰ μῆλα πρόβατα; ` μῆλα πρόβατ΄; οὐ μανθάνω· οὐκ οἶδα τούτων οὐδὲν οὐδὲ βούλομαι. ἀγροικότερός εἰμ΄; ὥσθ΄ ἁπλῶς μοι διαλέγου. ̔́ομηροσ, οὐκ οἶσθ΄, ἔλεγε ταῦτα; ΄ καὶ μάλα ἐξῆν ὃ βούλοιτ΄, ὦ μάγειρ΄, αὐτῷ λέγειν. ἀλλὰ τί πρὸς ἡμᾶς τοῦτο, πρὸς τῆς ̔εστίασ; ΄ κατ΄ ἐκεῖνον ἤδη πρόσεχε καὶ τὰ λοιπὰ μοι ̔ομηρικῶς γὰρ διανοεῖ μ΄ ἀπολλύναι;  ΄ οὕτω λαλεῖν εἴωθα.΄ μὴ τοίνυν λάλει οὕτω παρ΄ ἔμοιγ΄ ὤν. ἀλλὰ διὰ τὰς τέτταρας  δραχμὰς ἀποβάλω φησί, Ι τὴν προαίρεσιν; τὰς οὐλοχύτας φέρε δεῦρο.΄ τοῦτο δ΄· ἐστὶ τί; κριθαί. τί οὖν, ἀπόπληκτε, περιπλοκὰς λέγεισ; ΄ πηγὸς πάρεστι; πηγόσ; οὐχὶ λαικάσει,  ὁ ἐρεῖς σαφέστερὸν θ΄ ὃ βούλει μοι λέγειν; ·  ἀτάσθαλὸς γ΄ εἶ, πρέσβυ, ΄ φησ1΄ ̔ ἅλας φέρε  τοῦτ΄ ἔστι πηγόσ; ΄ ἀλλὰ δεῖξον χέρνιβα.΄  παρῆν. ἔθυεν, ἔλεγεν ἄλλα ῥήματα  τοιαῦθ΄ ἃ μὰ τὴν Γῆν οὐδὲ εἷς ἤκουσεν ἄν,   μίστυλλα, μοίρασ, δίπτυχ΄, ὀβελούσ, ὥστε με   τῶν τοῦ Φιλίτα λαμβάνοντα βιβλίων  σκοπεῖν ἕκαστα τί δύναται τῶν ῥημάτων,  πλὴν ἱκέτευον αὐτὸν ἤδη μεταβαλεῖν  ἀνθρωπίνως λαλεῖν τε. τὸν δ΄ οὐκ ἂν ταχὺ  ἔπεισεν ἡ Πειθὼ μὰ τὴν Γῆν  οἶδ΄ ὅτι.  περίεργον δ΄ ἐστὶν ὡς ἀληθῶς τὸ πολὺ τῶν μαγείρων γένος περί τε τὰς ἱστορίας καὶ τὰ ὀνόματα, λέγουσι γοῦν αὐτῶν οἱ λογιώτατοι  γόνυ κνήμης ἔγγιον καὶ  περιῆλθον ̓ασίαν καὶ Εὐρώπην.  ἐπιτιμῶντας δὲ τινί φασιν μὴ δεῖν τὸν Οἰνέα Πηλέα ποιεῖν. ἐγὼ δὲ ἕνα τῶν ἀρχαίων μαγείρων τεθαύμακα πείρᾳ τῆς τέχνης ἧς εἰσηγήσατο ἀπολαύσασ. παράγει δ΄ αὐτὸν ̓́αλεξις ἐν Λέβητι λέγοντα τάδε·  ἧψε, μοὐδόκει,  πνικτόν τι ὄψον δελφάκειον. γλ. ἡδύ γε.  α. ἔπειτα προσκέκαυκε. γλ. μηδὲν φροντίσῃσ·  ἰάσιμον γὰρ τὸ πάθος ἐστί. α. τῷ τρόπῳ;   γλ. ὄξος λαβὼν ἢν εἰς λεκάνην τιν΄ ἐγχέας  ψυχρόν, ξυνιεῖσ, εἶτα θερμὴν τὴν χύτραν  εἰς τοὔξος ἐνθῇσ· διάπυρος γὰρ οὖσ1΄ ἔτι  ἕλξει δι΄ αὑτῆς νοτίδα καὶ ζυμουμένη   ὥσπερ κίσηρις λήψεται διεξόδους  σομφάσ, δι΄ ὧν τὴν ὑγρασίαν ἐκδέξεται  τὰ κρεᾴδι΄ ἔσται τ΄ οὐκ ἀπεξηραμμένα,  ἔγχυλα δ΄ ἀτρεμεὶ καὶ δροσώδη τὴν σχέσιν.  α. ̓́απολλον, ὡς ἰατρικῶσ, ὦ Γλαυκία,    ταυτὶ ποιήσω. γλ. καὶ παρατίθει γ΄ αὐτά, παῖ,  ὅταν παρατιθῇσ, μανθάνεισ, ἐψυγμένα.  ἀτμὶς γὰρ οὕτως οὐχὶ προσπηδήσεται  ταῖς ῥισίν, ἀλλ΄ ἄνω μάλ΄ εἶσι καταφυγών.   α. πολλῷ γ΄ ἀμείνων, ὡς ἔοικασ, ἦσθ΄ ἄρα  λογογράφος ἢ μάγειροσ, ὃ λέγεις οὐ λέγεισ· τέχνην δ΄ ὀνειδίζεισ. καὶ μαγείρων μὲν ἅλισ, ἄνδρες δαιταλεῖσ, μὴ καὶ  τις αὐτῶν τὰ ἐκ Δυσκόλου Μενάνδρου βρενθυόμενος λαρυγγίσῃ τάδε·   οὐδὲ εἷς  μάγειρον ἀδικήσας ἀθῷος διέφυγεν  ἱεροπρεπής πώς ἐστιν ἡμῶν ἡ τέχνη.  ἐγὼ δ΄ ὑμῖν, κατὰ τὸν ἥδιστον Δίφιλον   παρατίθημ΄ ὁλοσχερῆ  ἄρν΄ ἐς μέσον σύμπτυκτον, ὠνθυλευμένον,  χοιρίδια περιφόρινα κρομβώσας ὅλα,  δούρειον ἐπάγω χῆνα τῷ φυσήματι.  χήν. περιενεχθέντων δὲ τούτων καὶ ἄλλων ὀρνίθων περιττῶς ἐσκευασμένων ἔφη τις οἱ χῆνες σιτευτοί.  καὶ ὁ Οὐλπιανὸς ὁ δὲ σιτευτὸς χὴν παρὰ τίνι;  πρὸς ὃν ὁ Πλούταρχοσ·  Θεόπομπος μὲν ἔφη ὁ Χῖος ἐν ταῖς ̔ελληνικαῖς κἀν τῇ τρισκαιδεκάτῃ δὲ τῶν Φιλιππικῶν ̓αγησιλάῳ τῷ Λάκωνι εἰς Αἴγυπτον ἀφικομένῳ πέμψαι τοὺς  Αἰγυπτίους χῆνας καὶ μόσχους σιτευτούσ· καὶ ̓επιγένης δ΄ ὁ κωμῳδιοποιὸς ἐν Βάκχαις φησίν   ἀλλ΄ εἴ τις ὥσπερ χῆν΄ ἀνέτρεφέ μοι λαβὼν  σιτευτόν.  καὶ ̓αρχέστρατος ἐν τῷ πολυθρυλήτῳ ποιήματι  καὶ σιτευτὸν χηνὸς ὁμοῦ σκεύαζε νεοττόν,  ὀπτὸν ἁπλῶς καὶ τόνδε, σὺ δὲ ἡμῖν, ὦ Οὐλπιανέ, δίκαιος εἶ λέγειν, ὁ περὶ πάντων πάντας ἀπαιτῶν, ποῦ μνήμης ἠξίωται παρὰ τοῖς ἀρχαίοις τὰ πολυτελῆ ταῦτα τῶν χηνῶν ἥπατα, ὅτι γὰρ χηνοβοσκοὺς οἴδασι μάρτυς Κρατῖνος ἐν Διονυσαλεξάνδρῳ λέγων ΄ χηνοβοσκοί, βουκόλοι ̔́ομηρος δὲ καὶ θηλυκῶς καὶ ἀρσενικῶς εἴρηκεν· αἰετὸς ἀργὴν χῆνα φέρων καί·   ὣς ὅδε χῆν΄ ἥρπαξ΄ ἀτιταλλομένην ἐνὶ οἴκῳ.  καί·  χῆνές μοι κατὰ οἶκον ἐείκοσι πυρὸν ἔδουσιν  ἐξ ὕδατοσ,  χηνείων δὲ ἡπάτων περισπούδαστα δὲ ταῦτα κατὰ τὴν ̔ ̔ρώμην μνημονεύει Εὔβουλος ἐν Στεφανοπώλισι λέγων οὕτωσ·  εἰ μὴ σὺ χηνὸς ἧπαρ ἢ ψυχὴν ἔχεισ.  ἦσαν δὲ καὶ ἡμίκραιραι πολλαὶ δελφάκων, μνημονεύει δ΄ αὐτῶν Κρώβυλος ἐν Ψευδυποβολιμαίῳ ·    εἰσῆλθεν ἡμίκραιρα τακερὰ δέλφακοσ.  ταύτης μὰ τὸν Δί΄ οὐχὶ κατέλιπον δ΄ ἐγὼ οὐδέν.  μετὰ δὲ ταῦτα ὁ καλούμενος κρεωκάκκαβοσ. κρέα δ΄ ἐστὶ ταῦτα συγκεκομμένα μεθ΄ αἵματος καὶ λίπους ἐν ζωμῷ γεγλυκασμένῳ.  λέγειν δὲ οὕτως  ̓αριστοφάνης φησὶν ὁ γραμματικὸς ̓αχαιούσ, ὁ Μυρτίλος ἔφη. ̓αντικλείδης δ΄  ἐν η΄ Νόστων ΄ ἐν δείπνῳ, ΄ φησίν, μελλόντων Χίων ὑπ΄ ̓ερυθραίων ἐξ ἐπιβουλῆς ἀναιρεῖσθαι μαθών τις τὸ μέλλον γίνεσθαι ἔφη  ὦ Χῖοι, πολλὴ γὰρ ̓ερυθραίους ἔχει ὕβρισ,  φεύγετε δειπνήσαντες ὑὸς κρέα μηδὲ μένειν βοῦν.΄ ἀναβράστων δὲ κρεῶν μνημονεύει ̓αριστομένης Γόησιν οὕτως  · καὶ ὄρχεις ἤσθιον, οὓς καὶ νεφροὺς ἐκάλουν Φιλιππίδης ἐν τῇ ̓ανανεώσει Γναθαίνης τῆς ἑταίρας τὸ γαστρίμαργον ἐμφανίζων λέγει·   ἔπειτ΄ ἐπὶ τούτοις πᾶσιν ἧκ΄ ὄρχεις φέρων   πολλούσ, τὰ μὲν οὖν γύναια τἄλλ΄ ἠκκίζετο,  ὁ ἡ δ΄ ἀνδροφόνος Γνάθαιν΄ ἀναγελάσασ1΄  ἅμα · καλοί γε φησίν, ΄ οἱ νεφροί, νὴ τὴν φίλην  Δήμητρα.΄ καὶ δύ΄ ἁρπάσασα κατέπιεν,  ὥσθ΄ ὑπτίους ὑπὸ τοῦ γέλωτος καταπεσεῖν.  εἰπόντος δὲ καὶ ἄλλου ἥδιστα γεγονέναι καὶ  τὸν μετὰ ὀξυλιπάρου ἀλεκτρυόνα ὁ φιλεπιτιμητὴς  Οὐλπιανὸς κατακείμενος μόνοσ, ὀλίγα δ΄ ἐσθίων καὶ τηρῶν τοὺς λέγοντας ἔφη·  ὀξυλίπαρον δὲ τί ἐστι; πλὴν εἰ μὴ καὶ κόττανα ἡμῖν, καὶ λέπιδιν, τὰ πάτριά μου νόμιμα βρώματα, ὀνομάζειν μέλλετε.  καὶ ὃς  Τιμοκλῆσ,  ἔφη, ὁ κωμικὸς ἐν Δακτυλίῳ μέμνηται τοῦ ὀξυλιπάρου λέγων οὕτωσ·  γαλεοὺς καὶ βατίδας ὅσα τε τῶν γενῶν  ἐν ὀξυλιπάρῳ τρίμματι σκευάζεται.  ἀκρολιπάρους δέ τινας ἀνθρώπους κέκληκεν ̓́αλεξις ἐν Πονήρᾳ οὕτωσ·   ἀκρολίπαροι, τὸ δ΄ ἄλλο σῶμ΄ ὑπόξυλον. παρατεθέντος δέ ποτε καὶ ἰχθύος μεγάλου ἐν ὀξάλμῃ καὶ εἰπόντος τινὸς ἥδιστον εἶναι ὀψάριον πᾶν τὸ ἐν ὀξάλμῃ παρατιθέμενον, συναγαγὼν τὰς ὀφρῦς ὁ τὰς ἀκάνθας ἀγείρων Οὐλπιανὸς  ποῦ κεῖται, ἔφη,  ὀξάλμη; ὀψάριον γὰρ παρ΄ οὐδενὶ τῶν ζώντων λεγόμενον οἶδα. οἱ μὲν οὖν πολλοὶ μακρά χαίρειν εἰπόντες αὐτῷ ἐδείπνουν, τοῦ Κυνούλκου τὰ ἐξ Αὐρῶν Μεταγένους ἀναφωνήσαντοσ·   ἀλλ΄, ὦ ΄γαθέ, δειπνῶμεν πρῶτον, κἄπειτά με πάντ΄ ἐπερωτᾶν   ὅ τι ἂν βούλῃ· νῦν γὰρ πεινῶν δεινῶς πώς εἰμ΄  ἐπιλήσμων.  καὶ ὁ Μυρτίλος ἡδέως πως συναπογραφόμενος αὐτῷ, ἵνα μηδενὸς μεταλαμβάνῃ, ἀλλὰ πάντα λαλῇ,  ἔφη·  Κρατῖνος ἐν ̓οδυσσεῦσιν εἴρηκε τὴν ὀξάλμην διὰ τούτων  ἀνθ΄ ὧν πάντας ἑλὼν ὑμᾶς ἐρίηρας ἑταίρουσ,  φρύξασ, ἑψήσασ, κἀπ΄ ἀνθρακιᾶς ὀπτήσασ,   εἰς ἅλμην τε καὶ ὀξάλμην κᾆτ΄ ἐς σκοροδάλμην  χλιερὸν ἐμβάπτων, ὃς ἂν ὀπτότατός μοι ἁπάντων  ὑμῶν φαίνηται, κατατρώξομαι, ὦ στρατιῶται. καὶ ̓αριστοφάνης Σφηξὶν   ἀποφυσήσας  εἰς ὀξάλμην ἔμβαλε θερμήν.  ὀψάριον δὲ τῶν μὲν ζώντων ἡμεῖς λέγομεν, ἀτὰρ καὶ Πλάτων ἐπὶ τοῦ ἰχθύος ἐν Πεισάνδρῳ·   ἤδη φαγών τι πώποθ΄, οἷα γίνεται,  ὀψάριον ἔκαμες καὶ προσέστη τοῦτό σοι;  β. ἔγωγε πέρυσι κάραβον φαγών.  Φερεκράτης Αὐτομόλοισ·  τοὐψάριον τουτὶ παρέθηκέ τις ἡμῖν..  Φιλήμων Θησαυρῷ·  οὔκ ἔστιν, ὄλεθρε, σε παραλογίσασθ΄ ὧδ΄ ἔχοντ΄  ὀψάρι΄ ἄχρηστα.·  Μένανδρος Καρχηδονίῳ·   ἐπιθυμιάσας τῷ Βορέᾳ λιβανίδιον  ὀψάριον οὐδὲν ἔλαβον· ἑψήσω φακῆν,  καὶ ἐν ̓εφεσίῳ ·  ἐπ΄ ἀρίστῳ λαβὼν  ὀψάριον.  εἶτ΄ ἐπιφέρει·   τῶν ἰχθυοπωλῶν ἀρτίως τις τεττάρων  δραχμῶν ἐπώλει κωβιούσ.  ̓αναξίλας ̔υακίνθῳ πορνοβοσκῷ·   ἐγὼ δ΄ ἰὼν ὀψάριον ὑμῖν ἀγοράσω Ι καὶ μετ΄ ὀλίγα·   σκεύαζε, παῖ, τοὐψάριον ἡμῖν. τὸ δὲ ἐν ̓αναγύρῳ ̓αριστοφάνουσ·  εἰ μὴ παραμυθῇ μ΄ ὀψαρίοις ἑκάστοτε, ἀντὶ τοῦ προσοψήμασιν ἀκούομεν. καὶ γὰρ ̓́αλεξις  ἐν Παννυχίδι περιθεὶς μαγείρῳ τὸν λόγον φησὶν   θερμοτέροις χαίροις σύ γ΄ ἂν τοῖς ὀψαρίοις ἢ τὸ μέσον ἢ κατωτέρω;  β. κατωτέρω;  τί λέγεις σύ; α. ποδαπὸς οὑτοσὶ  ἅνθρωποσ; οὐκ ἐπίστασαι ζῆν ψυχρά σοι  ἅπαντα παραθῶ; β. μηδαμῶσ. α. ζέοντα δέ;  β. ̓́απολλον. α. οὐκοῦν τὸ μέσον ἔστω; β. δηλαδή. α. τοῦθ΄ ἕτερος οὐδεὶς τῶν ὁμοτέχνων μου ποιεῖ .   β. οὐκ οἴομ΄ οὐδ΄ ἄλλ΄ οὐδὲν ὧν σὺ νῦν ποιεῖσ.  α. ἐγὼ δ΄ ἐρῶ σοι· τοῖς γὰρ ἑστιωμένοις  τὸν καιρὸν ἀποδίδωμι τῆς συγκράσεωσ.  β. σὺ πρὸς θεῶν ἔθυσας οἶμαι τὸν ἔριφον  μὴ κόπτ΄ ἔμ΄, ἀλλὰ τὰ κρέα. α. παῖδεσ, παράγετε· ὀπτάνιον ἔστιν; β. ἔστι. α. καὶ κάπνην ἔχει;  β. δηλονότι. α. μή μοι δῆλον, ἀλλ΄ ἔχει κάπνην;    β. ἔχει. α. κακόν, εἰ τύφουσαν. β. ἀπολεῖ μ΄· οὑτοσί. ταῦτὰ σοι παρ΄ ἡμῶν τῶν ζώντων, ὀλβιογάστορ Οὐλπιανέ, ἀπεμνημόνευσα. καὶ σὺ γάρ, ὡς ἔοικε, μετ΄ ἐμοῦ κατὰ τὸν ̓́αλεξιν οὐδενὸς ἐμψύχου μεταλαμβάνεισ, ὅς φησιν ἐν ̓ατθίδι τάδε·  ὁ πρῶτος εἰπὼν ὅτι σοφιστὴς οὐδὲ εἷς  ἔμψυχον οὐδὲν ἐσθίει σοφός τις ἦν.  ἐγὼ γὰρ ἥκω νῦν ἀγοράσας οὐδὲ ἓν   ἔμψυχον ἰχθῦς ἐπριάμην τεθνηκότας  μεγάλουσ, κρεᾴδι΄ ἀρνὸς ἑφθὰ πίονοσ,  οὐ ζῶντοσ· οὐχ οἷόν τε γάρ. τί ἄλλο; ναί,  ἡπάτιον ὀπτὸν προσέλαβον. τούτων ἐὰν  δείξῃ τις ἢ φωνήν τι ἢ ψυχὴν ἔχον,  ἀδικεῖν ὁμολογῶ καὶ παραβαίνειν τὸν νόμον. ἐπὶ τούτοις οὖν ἔασον ἡμᾶς δειπνεῖν. ἰδοὺ γάρ, ἕως πρὸς σὲ διαλέγομαι, καὶ οἱ φασιανικοὶ παραπεπλεύκασιν ὑπεριδόντες ἡμᾶς διὰ τὴν ἄκαιρὸν  σου γλωσσαργίαν.  ἀλλ΄ ἢν ἐμοὶ εἴπῃσ,  ἔφη ὁ Οὐλπιανόσ,  διδάσκαλε Μυρτίλε, ὁ ὀλβιογάστωρ σοι πόθεν καὶ εἰ φασιανικῶν τις ὀρνίθων μέμνηται τῶν παλαιῶν, ἐγώ σοι ἦρι μάλ΄ οὐκ ἐφ΄ ̔ελλήσποντον πλεύσασ, ἀλλ΄ εἰς τὴν ἀγορὰν πορευθεὶς ὠνήσομαι φασιανικόν, ὃν συγκατέδομαί σοι.  καὶ ὁ Μυρτίλος  ἐπὶ ταύταισ,  ἔφη,  ταῖς συνθήκαις λέγω. τοῦ μὲν ὀλβιογάστορος ̓́αμφις μέμνηται ἐν Γυναικομανίᾳ οὑτωσὶ λέγων   Εὐρύβατε κνισολοῖχε,   οὐκ ἔσθ΄ ὅπως  οὐκ ὀλβιογάστωρ εἶ σύ.  φασιανικοῦ δὲ ὄρνιθος ὁ ἥδιστος ̓αριστοφάνης ἐν δράματι ̓́ορνισιν. ̓αττικοὶ δ΄ εἰσὶ δύο πρεσβῦται ὑπὸ ἀπραγμοσύνης πόλιν ζητοῦντες ἐν ᾗ κατοικήσουσιν ἀπράγμονα· καὶ αὐτοῖς ἀρέσκει ὁ βίος ὁ μετ΄ ὀρνίθων, ἔρχονται οὖν ὡς τοὺς ὄρνιθας καὶ αἰφνίδιον αὐτοῖς ἐπιπτάντος ἑνὸς τῶν ὀρνίθων ἀγρίου τὴν ὄψιν, δείσαντες ἑαυτοὺς παραμυθούμενοι·  λέγουσι τὰ τ΄ ἄλλα καὶ τάδε·  ὁδὶ δὲ δὴ τίς ἐστιν ὄρνισ; οὐκ ἐρεῖσ;  β. ̓επικεχοδὼς ἔγωγε φασιανικόσ.  καὶ τὸ ἐν Νεφέλαις δὲ ἐπὶ τῶν ὀρνίθων ἔγωγε ἀκούω καὶ οὐκ ἐπὶ ἵππων ὡς πολλοί·   τοὺς φασιανούσ, οὓς τρέφει Λεωγόρασ.  δύναται γὰρ ὁ Λεωγόρας καὶ ἵππους τρέφειν καὶ ὄρνεις φασιανούσ, κωμῳδεῖται γὰρ ὁ Λεωγόρας ὡς γαστρίμαργος ὑπὸ Πλάτωνος ἐν Περιαλγεῖ. Μνησίμαχος δ΄ ἐν Φιλίππῳ εἷς δὲ καὶ οὗτός ἐστι τῶν τῆς μέσης κωμῳδίας ποιητῶν φησί·   καὶ τὸ λεγόμενον,  σπανιώτερον πάρεστιν ὀρνίθων γάλα·  καὶ φασιανὸς ἀποτετιλμένος καλῶσ.  Θεόφραστος δὲ ὁ ̓ερέσιοσ, ̓αριστοτέλους μαθητήσ, ἐν τῇ γ΄ περὶ ζῴων μνημονεύων αὐτῶν οὑτωσί πως λέγει· ΄ ἐστὶ δὲ καὶ τοῖς ὄρνισι τοιαύτη διαφορά·  τὰ μὲν γάρ βαρέα καὶ μὴ πτητικά, καθάπερ ἀτταγήν, πέρδιξ, ἀλεκτρυών, φασιανόσ, εὐθὺς βαδιστικὰ καὶ δασέα.΄ καὶ ̓αριστοτέλης ἐν ὀγδόῃ ζῴων ἱστορίας γράφει τάδε· · εἰσὶ δὲ τῶν ὀρνίθων οἱ μὲν κονιστικοί, οἱ δὲ λοῦνται, οἱ δὲ οὔτε κονιστικοὶ  οὔτε λοῦνται. ὅσοι δὲ μὴ πτητικοί, ἀλλ΄ ἐπίγειοι, κονιστικοί, οἷον ἀλεκτορίσ, πέρδιξ, ἀτταγήν, φασιανόσ, κορυδαλλός μνημονεύει δ΄ αὐτῶν καὶ Σπεύσιππος ἐν δευτέρῳ ̔ομοίων. φασιανὸν δὲ οὗτοι κεκλήκασιν αὐτὸν καὶ οὐ φασιανικόν. ̓αγαθαρχίδης δ΄ ὁ Κνίδιος ἐν τῇ τετάρτῃ καὶ τριακοστῇ τῶν Εὐρωπιακῶν περὶ τοῦ Φάσιδος ποταμοῦ τὸν λόγον ποιούμενος γράφει καὶ ταῦτα· ΄ πλῆθος δ΄ ὀρνίθων τῶν καλουμένων φασιανῶν φοιτᾷ τροφῆς χάριν πρὸς τὰς ἐκβολὰς τῶν στομάτων Καλλίξεινος δ΄ ὁ ̔ρόδιος ἐν τετάρτῃ  περὶ ̓αλεξανδρείας διαγράφων τὴν γενομένην πομπὴν ἐν ̓αλεξανδρείᾳ Πτολεμαίου τοῦ Φιλαδέλφου καλουμένου βασιλέως ὡς μέγα θαῦμα περὶ τῶν ὀρνίθων τούτων οὕτως γράφει· ΄ εἶτα ἐφέροντο ἐν ἀγγείοις ψιττακοὶ καὶ ταῲ καὶ μελεαγρίδες καὶ φασιανοὶ καὶ ὄρνιθες Αἰθιοπικοὶ πλήθει πολλοί ̓αρτεμίδωρος δὲ ὁ ̓αριστοφάνειος ἐν ταῖς ἐπιγραφομέναις ̓οψαρτυτικαῖς Γλώσσαις καὶ Πάμφιλος ὁ ̓αλεξανδρεὺς ἐν τοῖς περὶ ὀνομάτων καὶ γλωσσῶν ̓επαίνετον παρατίθεται λέγοντα ἐν  τῷ ̓οψαρτυτικῷ ὅτι ὁ φασιανὸς ὄρνις τατύρας καλεῖται. Πτολεμαῖος δὲ ὁ Εὐεργέτης ἐν δευτέρῳ ὑπομνημάτων τέταρὸν φησιν ὀνομάζεσθαι τὸν  φασιανὸν ὄρνιν. τοσαῦτά σοι περὶ τῶν φασιανικῶν ὀρνίθων ἔχων λέγειν, οὓς ἐγὼ διά σὲ ὥσπερ οἱ πυρέσσοντες περιφερομένους εἶδον. σὺ δὲ κατὰ τὰς συνθήκας ἂν μὴ αὔριον ἀποδῷς τὰ ὡμολογημένα, οὐκ ἐξαπατήσεως δημοσίᾳ σε γράψομαι, ἀλλὰ  τὸν Φᾶσιν οἰκήσοντα ἀποπέμψω, ὡς Πολέμων ὁ περιηγητὴς ̓́ιστρον τὸν Καλλιμάχειον συγγραφέα εἰς τὸν ὁμώνυμον κατεπόντου ποταμόν.   ἀτταγᾶς . ̓αριστοφάνης Πελαργοῖσ·  ἀτταγᾶς ἥδιστον ἕψειν ἐν ἐπινικίοις κρέασ. ̓αλέξανδρος δ΄ ὁ Μύνδιός φησιν ὅτι μικρῷ μὲν μείζων ἐστὶ πέρδικοσ, ὅλος δὲ κατάγραφος τὰ περὶ τὸν νῶτον, κεραμεοῦς τὴν χρόαν, ὑποπυρρίζων μᾶλλον, θηρεύεται δ΄ ὑπὸ κυνηγῶν διὰ τὸ  βάρος καὶ τὴν τῶν πτερῶν βραχύτητα. ἐστὶ δὲ κονιστικὸς πολύτεκνός τε καὶ σπερμολόγοσ. Σωκράτης δ΄ ἐν τῷ περὶ ὅρων καὶ τόπων καὶ πυρὸς καὶ λίθων ἐκ τῆς Λυδίας μετακομισθέντεσ,  φησίν,  εἰς Αἴγυπτον οἱ ἀτταγαῖ καὶ ἀφεθέντες εἰς τὰς ὕλας ἕως μέν τινος ὄρτυγος φωνὴν ἀφίεσαν, ἐπεὶ δὲ τοῦ ποταμοῦ κοίλου ῥυέντος λιμὸς ἐγένετο καὶ πολλοὶ τῶν κατὰ τὴν χώραν ἀπώλλυντο, οὐ διέλιπον σαφέστερον τῶν παίδων τῶν τρανοτάτων ἕως νῦν λέγοντες ΄ τρὶς τοῖς κακούργοις κακά.  συλληφθέντες δὲ οὐ μόνον οὐ τιθασεύονται, ἀλλ΄  οὐδὲ φωνὴν ἔτι ἀφιᾶσιν. ἐὰν δὲ ἀφεθῶσι, φωνήεντες πάλιν γίγνονται.  μνημονεύει αὐτῶν ̔ιππῶναξ οὕτως ·   οὐδ΄ ἀτταγᾶς τε καὶ λαγὼς διατρώγων. καὶ ̓αριστοφάνης ἐν ̓́ορνισιν ἐν δ΄ ̓αχαρνεῦσιν καὶ ὡς πλεοναζόντων αὐτῶν ἐν τῇ Μεγαρικῇ. περισπῶσι δ΄ οἱ ̓αττικοὶ παρὰ τὸν ὀρθὸν λόγον τοὔνομα. τὰ γὰρ εἰς  ας λήγοντα ἐκτεταμένον ὑπὲρ δύο συλλαβὰς ὅτε ἔχει τὸ ἄλφα παραλῆγον, βαρύτονά ἐστιν, οἷον ἀκάμασ, Σακάδασ, ἀδάμασ. λεκτέον δὲ καὶ ἀτταγαῖ καὶ οὐχὶ ἀτταγῆνεσ. Πορφυρίων. ὅτι καὶ τούτου ̓αριστοφάνης μέμνηται  δῆλον. πολέμων δ΄ ἐν πέμπτῳ τῶν πρὸς ̓αντίγονον καὶ ̓αδαῖον πορφυρίωνά φησι τὸν ὄρνιν διαιτώμενον κατὰ τὰς οἰκίας τὰς ὑπάνδρους τῶν γυναικῶν τηρεῖν πικρῶς καὶ τοιαύτην ἔχειν αἴσθησιν ἐπὶ τῆς μοιχευομένησ, ὥσθ΄ ὅταν τοῦθ΄ ὑπονοήσῃ προσημαίνει τῷ δεσπότῃ, ἀγχόνῃ τὸ ζῆν περιγράψασ. οὐ πρότερόν τε, φησίν, τροφῆς μεταλαμβάνει, εἰ μὴ περιπατήσει τόπον τινὰ ἐξευρὼν ἑαυτῷ ἐπιτήδειον μεθ΄ ὃ κονισάμενος λούεται, εἶτα τρέφεται. ̓αριστοτέλης δὲ σχιδανόποδά φησιν αὐτὸν εἶναι ἔχειν τε χρῶμα κυάνεον,  σκέλη μακρά, ῥύγχος ἠργμένον ἐκ τῆς κεφαλῆς φοινικοῦν, μέγεθος ἀλεκτρυόνοσ, στόμαχον δ΄ ἔχει λεπτὸν διὸ τῶν λαμβανομένων εἰς τὸν πόδα ταμιεύεται μικρὰς τὰς ψωμίδασ. κάπτων δὲ πίνει.  πενταδάκτυλός τε ὢν τὸν μέσον ἔχει μέγιστον. ̓αλέξανδρος δ΄ ὁ Μύνδιος ἐν β΄ περὶ τῆς τῶν πτηνῶν ἱστορίας Λίβυν εἶναί φησι τὸν ὄρνιν καὶ τῶν κατὰ τὴν Λιβύην θεῶν ἱερόν. Πορφυρίσ. Καλλίμαχος δ΄ ἐν τῷ περὶ ὀρνίθων διεστάναι φησὶ πορφυρίωνα πορφυρίδοσ. ἰδίᾳ ἑκάτερον καταριθμούμενοσ· τὴν τροφήν τε λαμβάνειν τὸν πορφυρίωνα ἐν σκότῳ καταδυόμενον, ἵνα μή τις αὐτὸν θεάσηται. ἐχθραίνει γὰρ τοὺς προσιόντας  αὐτοῦ τῇ τροφῇ, τῆς δὲ πορφυρίδος καὶ ̓αριστοφάνης ἐν ̓́ορνισιν μνημονεύει. ̓́ιβυκος δέ τινας λαθιπορφυρίδας ὀνομάζει διὰ τούτων   τοῦ μὲν πετάλοισιν ἐπ΄ ἀκροτάτοις ἱζάνοισι ποικίλοι πανέλοπεσ, καἰολόδειροι λαθιπορφυρίδες καὶ ἀλκυόνες τανυσίπτεροι.  ἐν ἄλλοις δέ φησιν  αἰεὶ μ΄, ὦ φίλε θυμέ, ὁ τανύπτερος ὡς ὅκα πορφυρίσ. Πέρδιξ. τούτων πολλοὶ μὲν μέμνηνται, ὡς καὶ  ̓αριστοφάνησ, τοῦ δὲ ὀνόματος αὐτῶν ἔνιοι συστέλλουσι τὴν μέσην συλλαβήν, ὡς ̓αρχίλοχος ·   πτώσσουσαν ὥστε πέρδικα. οὕτως καὶ ὄρτυγα καὶ χοίνικα, πολὺ δὲ ἐστι τὸ ἐκτεινόμενον παρὰ τοῖς ̓αττικοῖσ. Σοφοκλῆς Καμικοῖσ·  ὄρνιθος ἦλθ΄ ἐπώνυμος  πέρδικος ἐν κλεινοῖς ̓αθηναίων πάγοισ.  Φερεκράτης ἢ ὁ πεποιηκὼς τὸν Χείρωνα·   ἔξεισιν ἄκων δεῦρο πέρδικος τρόπον.  Φρύνιχος Τραγῳδοῖσ·   τὸν Κλεόμβροτόν τε τοῦ  Πέρδικος υἱόν. τὸ δὲ ζῷον ἐπὶ λαγνείας συμβολικῶς παρείληπται, Νικοφῶν ἐν Χειρογάστορσι·   τοὺς ἑψητοὺς καὶ τοὺς πέρδικας ἐκείνουσ. ̓επίχαρμος δ΄ ἐν Κωμασταῖς βραχέωσ·   σηπίας τ΄ ἆγον νεούσας πέρδικάς τε πετομένουσ.  φησὶ δ΄ ̓αριστοτέλης περὶ τοῦ ζῴου τάδε· ὁ πέρδιξ ἐστὶ μὲν χερσαῖοσ, σχιδανόπουσ, ζῇ δὲ ἔτη πεντεκαίδεκα, ἡ δὲ θήλεια καὶ πλείονα, πολυχρονιώτερα γὰρ ἐν τοῖς ὄρνισι τῶν ἀρρένων τὰ  θήλεα, ἐπῳάζει δὲ καὶ ἐκτρέφει καθάπερ ἡ ἀλεκτορίσ. ὅταν δὲ γνῷ ὅτι θηρεύεται, προελθὼν τῆς νεοττιᾶς κυλινδεῖται παρὰ τὰ σκέλη τοῦ θηρεύοντοσ, ἐλπίδα ἐμποιῶν τοῦ συλληφθήσεσθαι, ἐξαπατᾷ τε ἕως ἂν ἀποπτῶσιν οἱ νεοττοί· εἶτα καὶ αὐτὸς ἐξίπταται.  ἐστὶ δὲ τὸ ζῷον κακόηθες καὶ πανοῦργον, ἔτι δὲ ἀφροδισιαστικόν. διὸ καὶ τὰ ᾠὰ τῆς θηλείας συντρίβει, ἵνα ἀπολαύῃ τῶν ἀφροδισίων, ὅθεν ἡ θήλεια γιγνώσκουσα ἀποδιδράσκουσα τίκτει. τὰ αὐτὰ ἱστορεῖ καὶ Καλλίμαχος ἐν τῷ περὶ  ὀρνέων. μάχονται δὲ καὶ οἱ χῆροι αὐτῶν πρὸς ἀλλήλους καὶ ὁ ἡττηθεὶς ὀχεύεται ὑπὸ τοῦ νικήσαντος  ̓αριστοτέλης , δέ φησιν ὅτι τὸν ἡττηθέντα  πάντες ἐν μέρει ὀχεύουσιν. ὀχεύουσι δὲ καὶ οἱ τιθασοὶ τοὺς ἀγρίουσ, ἐπειδὰν δὲ κρατηθῇ τις ὑπὸ τοῦ δευτέρου, οὗτος λάθρᾳ ὀχεύεται ὑπὸ τοῦ κρατιστεύσαντοσ. γίνεται δὲ τοῦτο κατά τινα ὥραν τοῦ ἔτουσ, ὡς καὶ ὁ Μύνδιός φησιν ̓αλέξανδρος  νεοττεύουσι δὲ ἐπὶ γῆς οἱ ἄρρενες καὶ αἱ θήλειαι, διελόμενοι ἕκαστοι οἶκον. ἐπὶ δὲ τὸν θηρεύοντα πέρδικα ὠθεῖται ὁ τῶν ἀγρίων ἡγεμὼν μαχούμενοσ· ἁλόντος δὲ τούτου ἕτερος ἔρχεται  μαχούμενοσ. καὶ ὁπόταν μὲν ἄρρην ᾖ ὁ θηρεύων, τοῦτο ποιεῖ· ΄ ὅταν δὲ θήλεια ᾖ ἡ θηρεύουσα, ᾄδει ἕως ἂν ἀπαντήσῃ ὁ ἡγεμὼν αὐτῇ, καὶ οἱ ἄλλοι ἀθροισθέντες ἀποδιώκουσιν ἀπὸ τῆς θηλείασ, ὅτι ἐκείνῃ, ἀλλ΄ οὐχ ἑαυτοῖς προσέχει. ὅθεν πολλάκις διὰ ταῦτα σιγῇ προσέρχεται, ὅπως μὴ ἄλλος ἀκούσας τῆς φωνῆς ἔλθῃ μαχούμενος αὐτῷ. ἐνίοτε δὲ ἡ θήλεια τὸν ἄρρενα προσιόντα κατασιγάζει. πολλάκις τε ἐπῳάζουσα ἐξίσταται, ὅταν προσερχόμενον ἐπαισθάνηται τὸν ἄρρενα τῇ θηρευούσῃ, ὑπομένει τε ὀχευθῆναι, ἵνα αὐτὸν ἀποσπάσῃ  τῆς θηρευούσησ. ἐπὶ τοσοῦτον δ΄ ἐπτόηνται περὶ τὴν ὀχείαν οἱ πέρδικες καὶ οἱ ὄρτυγες ὡς εἰς τοὺς θηρεύοντας ἐμπίπτειν καθίζοντας ἐπὶ τῶν κεφαλῶν φασὶ δὲ καὶ τοὺς ἀγομένους θήλεις πέρδικας ἐπὶ θήραν, ὁπόταν ἴδωσιν ἢ ὄσφρωνται τῶν ἀρρένων κατ΄ ἄνεμον στάντων ἢ περιπετομένων, ἐγκύους γίγνεσθαι, τινὲς δὲ καὶ παραυτίκα τίκτειν. πέτονταί τε περὶ τὸν τῆς ὀχείας καιρὸν χάσκοντες καὶ τὴν γλῶσσαν ἔξω ἔχοντες οἵ τε θήλεις καὶ οἱ   ἄρρενεσ. Κλέαρχος δ΄ ἐν τῷ περὶ τοῦ Πανικοῦ οἱ στρουθοί,  φησί,  χοἰ πέρδικεσ, ἔτι δὲ οἱ ἀλεκτρυόνες καὶ οἱ ὄρτυγες προΐενται τὴν γονὴν οὐ μόνον ἰδόντες τὰς θηλείασ, ἀλλὰ κἂν ἀκούσωσιν αὐτῶν τὴν φωνήν. τούτου δὲ αἴτιον ἡ τῇ ψυχῇ γινομένη φαντασία περὶ τῶν πλησιασμῶν. φανερώτατον δὲ γίνεται περὶ τὰς ὀχείασ, ὅταν ἐξ ἐναντίας αὐτοῖς θῇς κάτοπτρον προστρέχοντες γάρ διὰ τὴν ἔμφασιν ἁλίσκονταί τε καὶ προΐενται τὸ σπέρμα, πλὴν τῶν ἀλεκτρυόνων. τούτους δ΄ ἡ τῆς ἐμφάσεως αἴσθησις εἰς μάχην προάγεται μόνον. ταῦτα μὲν ὁ Κλέαρχοσ.  καλοῦνται δ΄ οἱ πέρδικες ὑπ΄ ἐνίων κακκάβαι, ὡς καὶ ὑπ΄ ̓αλκμᾶνος λέγοντος οὕτωσ·   ἔπη δὲ γε καὶ μέλος ̓αλκμὰν  εὗρε γεγλωσσάμενον·  κακκαβίδων στόμα συνθέμενοσ,  σαφῶς ἐμφανίζων ὅτι παρὰ τῶν περδίκων ᾄδειν ἐμάνθανε. διὸ καὶ Χαμαιλέων ὁ Ποντικὸς ἔφη·  τὴν εὕρεσιν τῆς μουσικῆς τοῖς ἀρχαίοις ἐπινοηθῆναι ἀπὸ τῶν ἐν ταῖς ἐρημίαις ᾀδόντων ὀρνίθων ὧν κατὰ μίμησιν λαβεῖν στάσιν τὴν μουσικήν. οὐ πάντες δ΄ οἱ πέρδικεσ, φησί, κακκαβίζουσιν Θεόφραστος γοῦν ἐν τῷ περὶ ἑτεροφωνίας τῶν ὁμογενῶν οἱ ̓αθήνησι,  φησίν,  ἐπὶ τάδε πέρδικες τοῦ  Κορυδαλλοῦ πρὸς τὸ ἄστυ κακκαβίζουσιν, οἱ δ΄ ἐπέκεινα τιττυβίζουσιν.  Βάσιλις ΄ ἐν τῷ δευτέρῳ  τῶν ̓ινδικῶν οἱ μικροί  φησίν, ἄνδρες οἱ ταῖς γεράνοις διαπολεμοῦντες πέρδιξιν ὀχήματι χρῶνται.  Μενεκλῆς δ΄ ἐν πρώτῃ τῆς Συναγωγῆς οἱ Πυγμαῖοι,  φησί,  τοῖς πέρδιξι καὶ ταῖς γεράνοις πολεμοῦσι.  τῶν δὲ περδίκων ἐστὶν ἕτερον γένος ἐν ̓ιταλίᾳ ἀμαυρὸν τῇ πτερώσει καὶ μικρότερον τῇ ἕξει, τὸ ῥύγχος οὐχὶ κινναβάρινον ἔχον. οἱ δὲ περὶ τὴν Κίρραν πέρδικες ἄβρωτον ἔχουσι τὸ κρέας διὰ  τὰς νομάσ. οἱ δὲ περὶ τὴν Βοιωτίαν ἢ οὐ διαβαίνουσιν εἰς τὴν ̓αττικὴν ἢ διαβαίνοντες τῇ φωνῇ διάδηλοι γίγνονται, καθάπερ προειρήκαμεν. τοὺς δὲ περὶ Παφλαγονίαν γιγνομένους πέρδικάς φησι Θεόφραστος δύο ἔχειν καρδίασ, οἱ δ΄ ἐν Σκιάθῳ τῇ νήσῳ κοχλίας ἐσθίουσι. τίκτουσι δ΄ ἐνίοτε καὶ πεντεκαίδεκα καὶ ισ΄. πέτονται δὲ ἐπὶ βραχύ, ὥς φησι Ξενοφῶν ἐν πρώτῳ ̓αναβάσεως γράφων οὕτως ·  τὰς δὲ ὠτίδας ἄν τις ταχὺ ἀνιστῇ ἔστι.  λαμβάνειν πέτονταί τε γὰρ βραχὺ ὥσπερ οἱ πέρδικες καὶ ταχὺ ἀπαγορεύουσι. τὰ δὲ κρέα αὐτῶν ἡδέα ἐστίν. ἀληθῆ λέγειν φησὶ τὸν Ξενοφῶντα ὁ Πλούταρχος περὶ τῶν ὠτίδων φέρεσθαι γὰρ πάμπολλα τὰ ζῷα ταῦτα εἰς τὴν ̓αλεξάνδρειαν ἀπὸ τῆς παρακειμένης Λιβύησ, τῆς θήρας αὐτῶν τοιαύτης γινομένησ, μιμητικὸν δέ ἐστι τὸ ζῷον τοῦτο, ὁ ὦτοσ, μάλιστα ὧν ἂν ἴδῃ ποιοῦντα ἄνθρωπον. ποιεῖ δ΄ οὖν ταὐτὰ ὅσα ἂν ἴδῃ τοὺς κυνηγοῦντας πράττοντασ, οἱ δὲ στάντες αὐτῶν καταντικρὺ ὑπαλείφονται φαρμάκῳ τοὺς ὀφθαλμούσ, παρασκευάσαντες ἄλλα φάρμακα   κολλητικὰ ὀφθαλμῶν καὶ βλεφάρων, ἅπερ οὐ πόρρω ἑαυτῶν ἐν λεκανίσκαις βραχείαις τιθέασιν. οἱ οὖν ὦτοι θεώμενοι τοὺς ὑπαλειφομένους τὸ αὐτὸ καὶ αὐτοὶ ποιοῦσιν ἐκ τῶν λεκανίδων λαμβάνοντες καὶ ταχέως ἁλίσκονται. γράφει δὲ περὶ αὐτῶν ̓αριστοτέλης οὕτωσ, ὅτι  ἐστὶ μὲν τῶν ἐκτοπιζόντων καὶ σχιδανοπόδων καὶ τριδακτύλων, μέγεθος ἀλεκτρυόνος μεγάλου, χρῶμα ὄρτυγοσ, κεφαλὴ προμήκησ· ῥύγχος ὀξύ, τράχηλος λεπτόσ, ὀφθαλμοὶ μεγάλοι,  γλῶσσα ὀστώδησ, πρόλοβον δ΄ οὐκ ἔχει. ̓αλέξανδρος  δ΄ ὁ Μύνδιος καὶ προσαγορεύεσθαί φησιν  αὐτὸν λαγωδίαν. φασὶ δ΄ αὐτὸν καὶ τὴν τροφὴν ἀναμαρυκᾶσθαι ἥδεσθαί τε ἵππῳ. εἰ γοῦν τις δορὰν ἵππων περιθοῖτο θηρεύσει ὅσους ἂν θέλῃ προσίασι γάρ ἐν ἄλλοις δὲ πάλιν φησὶν ὁ ̓αριστοτέλησ· ὁ ὦτός ἐστι μὲν παρόμοιος τῇ γλαυκί, οὔκ ἐστι δὲ νυκτερινόσ, ἔχει τε περὶ τὰ ὦτα πτερύγια, διὸ καὶ ὦτος καλεῖται· μέγεθος περιστερᾶσ, μιμητὴς ἀνθρώπων ἀντορχούμενος γοῦν ἁλίσκεται. ἀνθρωποειδὴς δ΄ ἐστὶ τὴν μορφὴν καὶ πάντων μιμητὴς  ὅσα ἄνθρωπος ποιεῖ, διόπερ καὶ τοὺς ἐξαπατωμένους ῥᾳδίως ἐκ τοῦ τυχόντος οἱ κωμικοὶ ὤτους καλοῦσιν. ἐν γοῦν τῇ θήρᾳ αὐτῶν ὁ ἐπιτηδειότατος ὀρχεῖται στὰς κατὰ πρόσωπον αὐτῶν, καὶ τὰ ζῷα βλέποντα εἰς τὸν ὀρχούμενον νευροσπαστεῖται.  ἄλλος δέ τις ὄπισθεν στὰς καὶ λαθὼν συλλαμβάνει, τῇ περὶ τὴν μίμησιν ἡδονῇ κατεχομένουσ, τὸ δ΄ αὐτὸ ποιεῖν λέγουσι καὶ τοὺς σκῶπασ· καὶ γὰρ τούτους ὀρχήσει λόγος ἁλίσκεσθαι. μνημονεύει δ΄ αὐτῶν ̔́ομηροσ, γένος τε ὀρχήσεως ἀπ΄ αὐτῶν καλεῖται σκὼψ λαβὼν τοὔνομα ἀπὸ τῆς περὶ τὸ  ζῷον ἐν τῇ κινήσει ποικιλίασ. χαίρουσι δὲ οἱ σκῶπες καὶ ὁμοιότητι καὶ ἀπ΄ αὐτῶν ἡμεῖς σκώπτειν καλοῦμεν τὸ συνεικάζειν καὶ καταστοχάζεσθαι τῶν σκωπτομένων διὰ τὸ τὴν ἐκείνων ἐπιτηδεύειν προαίρεσιν. πάντα δὲ τὰ τῶν ζῴων εὔγλωττα καὶ διηρθρωμένα ἐστὶ τὴν φωνὴν καὶ μιμεῖται τοὺς τῶν ἀνθρώπων καὶ τῶν ἄλλων ὀρνίθων ἤχους ὥσπερ. ψιττακὸς καὶ κίττα. ὁ δὲ σκώψ, ὥς φησιν ̓αλέξανδρος ὁ Μύνδιοσ, μικρότερός ἐστι γλαυκὸς καὶ ἐπὶ μολυβδοφανεῖ τῷ χρώματι ὑπόλευκα στίγματα ἔχει δύο τε ἀπὸ τῶν ὀφρύων παρ΄ ἑκάτερον κρόταφον  ἀναφέρει πτερά.  Καλλίμαχος δέ φησι δύο γένη εἶναι σκωπῶν καὶ τοὺς μὲν φθέγγεσθαι, τοὺς δὲ οὔ. διὸ καὶ καλεῖσθαι τοὺς μὲν σκῶπας αὐτῶν, τοὺς δ΄ ἀείσκωπασ· εἰσὶ δὲ γλαυκοί, ὁ δὲ Μύνδιος ̓αλέξανδρός φησι τοὺς παρ΄ ̔ομήρῳ χωρὶς τοῦ ς κῶπας εἶναι, καὶ ̓αριστοτέλη οὕτως αὐτοὺς ὠνομακέναι. φαίνεσθαί τε τούτους ἀεὶ καὶ μὴ ἐσθίεσθαι. τοὺς δ΄ ἐν τῷ φθινοπώρῳ φαινομένους δύο ἡμέραις ἢ μιᾷ, τούτους εἶναι ἐδωδίμουσ,  διαφέρουσι δὲ τῶν ἀεισκώπων τῷ πάχει καί εἰσι παραπλήσιοι  τρυγόνι καὶ φάττῃ. καὶ Σπεύσιππος δ΄ ἐν δευτέρῳ ̔ομοίων χωρὶς τοῦ ς κῶπας αὐτοὺς ὀνομάζει. ̓επίχαρμοσ·  σκῶπασ, ἔποπασ, γλαῦκασ,  καὶ Μητρόδωρος δ΄ ἐν τῷ περὶ συνηθείας ἀντορχουμένους φησὶν ἁλίσκεσθαι τοὺς σκῶπασ. ἐπεὶ δ΄ ἐν τῷ περὶ τῶν περδίκων λόγῳ ἐμνήσθημεν ὅτι εἰσὶν ὀχευτικώτατοι, προσιστορήσθω ὅτι καὶ ἀλεκτρυὼν ἀφροδισιαστικὸν τὸ ὄρνεον.  ̓αριστοτέλης γοῦν φησιν ὅτι τῶν ἀνατιθεμένων ἐν τοῖς ἱεροῖς ἀλεκτρυόνων τὸν ἀνατεθέντα οἱ προόντες  ὀχεύουσι μέχρι ἂν ἄλλος ἀνατεθῇ· εἰ δὲ μὴ ἀνατεθείη, μάχονται πρὸς ἀλλήλους καὶ ὁ ἡττήσας τὸν ἡττηθέντα διὰ παντὸς ὀχεύει. ἱστορεῖται δὲ ὅτι καὶ ἀλεκτρυὼν εἰσιὼν οἱανδήποτε θύραν ἐπικλίνει τὸν λόφον καὶ ὅτι τῆς ὀχείας ἑτέρῳ δίχα μάχης οὐ παραχωρεῖ, ὁ δὲ Θεόφραστος τοὺς ἀγρίους φησὶν ὀχευτικωτέρους εἶναι τῶν ἡμέρων, λέγει δὲ καὶ τοὺς ἄρρενας εὐθὺς ἐξ εὐνῆς ἐθέλειν πλησιάζειν, τὰς δὲ θηλείας προβαινούσης μᾶλλον τῆς ἡμέρασ, καὶ οἱ στρουθοὶ δὲ εἰσιν ὀχευτικοί· διὸ καὶ Τερψικλῆς τοὺς ἐμφαγόντας φησὶν στρουθῶν ἐπικαταφόρους  πρὸς ἀφροδίσια γίνεσθαι. μήποτε οὖν καὶ ἡ Σαπφὼ ἀπὸ τῆς ἱστορίας τὴν ̓αφροδίτην ἐπ΄ αὐτῶν φησιν ὀχεῖσθαι· καὶ γὰρ ὀχευτικὸν τὸ ζῷον καὶ πολύγονον. τίκτει γοῦν ὁ στρουθόσ, ὥς φησιν ̓αριστοτέλησ, καὶ μέχρι ὀκτώ. ̓αλέξανδρος δ΄ ὁ Μύνδιος δύο γένη φησὶν εἶναι τῶν στρουθῶν, τὸ μὲν ἥμερον, τὸ δ΄ ἄγριον τὰς δὲ θηλείας αὐτῶν  ἀσθενεστέρας τὰ τ΄ ἄλλα εἶναι καὶ τὸ ῥύγχος κερατοειδὲς μᾶλλον τὴν χρόαν, τὸ δὲ πρόσωπον οὔτε λίαν λευκὸν ἐχούσας οὔτε μέλαν  ̓αριστοτέλης   δέ φησι τοὺς ἄρρενας τῷ χειμῶνι ἀφανίζεσθαι, διαμένειν δὲ τὰς θηλείασ, τεκμαιρόμενος ἐκ τῆς χρόας τὴν πιθανότητα· ἀλλάττεσθαι γὰρ ὡς τῶν κοσσύφων καὶ φαλαρίδων, ἀπολευκαινομένων κατὰ καιρούσ. ̓ηλεῖοι δὲ καλοῦσι τοὺς στρουθοὺς δειρήτασ, ὡς Νίκανδρός φησιν ὁ Κολοφώνιος ἐν τρίτῳ Γλωσσῶν. ὄρτυγεσ. καθόλου ἐπὶ τῶν εἰς ξ ληγόντων ὀνομάτων ἐζήτηται τί δή ποτε τῷ αὐτῷ οὐ χρῶνται ἐπὶ γενικῆς συμφώνῳ τῆς τελευταίας συλλαβῆς τυπωτικῷ λέγω δὲ ὄνυξ καὶ ὄρτυξ, τὰ δὲ εἰς ξ  ἀρσενικὰ ἁπλᾶ δισσύλλαβα ὅταν τῷ Ῡ παρεδρεύηται, ἔχῃ δὲ τῆς τελευταίας συλλαβῆς ἄρχον ἕν τι τῶν ἀμεταβόλων ἢ δι΄ ὧν ἡ πρώτη συζυγία τῶν βαρυτόνων λέγεται, διὰ τοῦ κ ἐπὶ γενικῆς κλίνεται, κήρυκοσ, πέλυκοσ, ̓́ερυκοσ, Βέβρυκοσ, ὅσα δὲ μὴ τοῦτον ἔχει· τὸν χαρακτῆρα, διὰ τοῦ γ, ὄρτυγοσ, ὄρυγοσ, κόκκυγοσ. σημειῶδες δὲ τὸ ὄνυχοσ. καθόλου τε τῇ πληθυντικῇ εὐθείᾳ ἑπομένη ἡ ἑνικὴ  γενικὴ χρῆται τῷ αὐτῷ συμφώνῳ τῆς τελευταίας τυπωτικῷ, κἂν ἄνευ συμφώνου λέγηται, ὁμοίωσ. ̓αριστοτέλης δέ φησιν ὁ ὄρτυξ ἐστὶ μὲν τῶν ἐκτοπιζόντων καὶ σχιδανοπόδων, νεοττιὰν δὲ οὐ  ποιεῖ, ἀλλὰ κονίστραν καὶ ταύτην σκεπάζει φρυγάνοις διὰ τοὺς ἱέρακασ, ἐν ᾗ ἐπῳάζει ̓αλέξανδροσ· ΄ ὁ Μύνδιος ἐν δευτέρῳ περὶ ζῴων ὁ θῆλυσ,  φησίν,  ὄρτυξ λεπτοτράχηλὸς ἐστι τοῦ ἄρρενος οὐκ ἔχων τὰ ὑπὸ τῷ γενείῳ μέλανα, ἀνατμηθεὶς δὲ πρόλοβον οὐχ ὁρᾶται μέγαν ἔχων, καρδίαν δ΄ ἔχει μεγάλην, καὶ ταύτην τρίλοβον.  ἔχει δὲ καὶ ἧπαρ καὶ τὴν· χολὴν ἐν τοῖς ἐντέροις κεκολλημένην, σπλῆνα μικρὸν καὶ δυσθεώρητον, ὄρχεις δὲ ὑπὸ τῷ  ἥπατι ὡς ἀλεκτρυόνεσ.  περὶ δὲ τῆς γενέσεως αὐτῶν Φανόδημος ἐν δευτέρῳ ̓ατθίδος φησὶν ὡς κατεῖδεν ̓ερυσίχθων Δῆλον τὴν νῆσον τὴν ὑπὸ τῶν ἀρχαίων καλουμένην ̓ορτυγίαν παρ΄ ὃ τὰς ἀγέλας τῶν ζῴων τούτων φερομένας ἐκ τοῦ πελάγους ἱζάνειν εἰς τὴν νῆσον διὰ τὸ εὔορμον εἶναι    Εὔδοξος δ΄ ὁ Κνίδιος ἐν πρώτῳ γῆς περιόδου τοὺς Φοίνικας λέγει θύειν τῷ ̔ηρακλεῖ ὄρτυγας διὰ τὸ τὸν ̔ηρακλέα τὸν ̓αστερίας καὶ Διὸς πορευόμενον εἰς Λιβύην ἀναιρεθῆναι μὲν ὑπὸ  Τυφῶνοσ, ̓ιολάου δ΄ αὐτῷ προσενέγκαντος ὄρτυγα  καὶ προσαγαγόντος ὀσφρανθέντα ἀναβιῶναι.  ἔχαιρε γάρ, φησί, καὶ περιὼν τῷ ζῴῳ τούτῳ, ὑποκοριστικῶς δὲ Εὔπολις ἐν Πόλεσιν αὐτοὺς κέκληκεν ὀρτύγια λέγων οὕτως Ι  ὄρτυγας ἔθρεψας σύ τινας ἤδη πώποτε;  β. ἔγωγε μίκρ΄ ἄττ΄ ὀρτύγια. κἄπειτα τί; ̓αντιφάνης δ΄ ἐν ̓αγροίκῳ ὀρτύγιον εἴρηκεν οὕτως  ὡς δὴ σὺ τί  ποιεῖν δυνάμενοσ, ὀρτυγίου ψυχὴν ἔχων;  Πρατίνας δ΄ ἐν Δυμαίναις ἢ Καρυάτισιν ἁδύφωνον ἰδίως καλεῖ τὸν ὄρτυγα, πλὴν εἰ μή τι παρὰ τοῖς Φλιασίοις ἢ τοῖς Λάκωσι φωνήεντεσ, ὡς καὶ οἱ πέρδικεσ, καὶ ἡ σιαλὶς δὲ ἀπὸ τούτου ἂν εἴη, φησὶν ὁ Δίδυμοσ, ὠνομασμένη. σχεδὸν γὰρ τὰ πλεῖστα τῶν ὀρνέων ἀπὸ τῆς φωνῆς ἔχει τὴν ὀνομασίαν. ἡ δὲ ὀρτυγομήτρα καλουμένη, ἧς μνημονεύει Κρατῖνος ἐν Χείρωσι λέγων· ̓ιθακησία  ὀρτυγομήτρα λέγει δὲ περὶ αὐτῆς ὁ Μύνδιος ̓αλέξανδρος ὅτι ἐστὶ τὸ μέγεθος ἡλίκη τρυγών, σκέλη δὲ μακρά, δυσθαλὴς καὶ δειλή.  περὶ δὲ τῆς τῶν ὀρτύγων θήρας ἰδίως ἱστορεῖ Κλέαρχος ὁ Σολεὺς ἐν τῷ ἐπιγραφομένῳ περὶ τῶν ἐν τῇ Πλάτωνος Πολιτείᾳ μαθηματικῶς εἰρημένων γράφων οὕτωσ· οἱ ὄρτυγες περὶ τὸν τῆς ὀχείας καιρόν,  ἐὰν κάτοπτρον ἐξ ἐναντίας τις αὐτῶν καὶ πρὸ τούτου βρόχον θῇ, τρέχοντες πρὸς τὸν ἐμφαινόμενον ἐν τῷ κατόπτρῳ ἐμπίπτουσιν εἰς τὸν βρόχον. καὶ περὶ τῶν κολοιῶν δὲ καλουμένων τὰ ὅμοια ἱστορεῖ ἐν τούτοισ· καὶ τοῖς κολοιοῖς δὲ διὰ τὴν  φυσικὴν φιλοστοργίαν, καίπερ τοσοῦτον πανουργίᾳ διαφέρουσιν, ὅμως ὅταν ἐλαίου κρατήρ τεθῇ πλήρησ, οἱ στάντες αὐτῶν ἐπὶ τὸ χεῖλος καὶ καταβλέψαντες ἐπὶ τὸν ἐμφαινόμενον καταράττουσι. διόπερ ἐλαιοβρόχων γενομένων ἡ τῶν πτερῶν αὐτοῖς συγκόλλησις αἰτία γίνεται τῆς ἁλώσεωσ. τὴν μέσην δὲ τοῦ ὀνόματος συλλαβὴν ἐκτείνουσιν ̓αττικοὶ ὡς δοίδυκα καὶ κήρυκα, ὡς ὁ ̓ιξίων φησὶ Δημήτριος ἐν τῷ περὶ τῆς ̓αλεξανδρέων διαλέκτου.  ̓αριστοφάνης δ΄ ἐν Εἰρήνῃ συνεσταλμένως ἔφη διὰ τὸ μέτρον  ὄρτυγες οἰκογενεῖσ.  τῶν δὲ καλουμένων χεννίων μικρὸν δ΄ ἐστὶν ὀρτύγιον μνημονεύει Κλεομένης ἐν τῇ πρὸς ̓αλέξανδρον ἐπιστολῇ γράφων οὕτωσ·  φαληρίδας ταριχηρὰς μυρίασ, τυλάδας πεντακισχιλίασ, χέννια ταριχηρὰ μύρια. καὶ ̔́ιππαρχος ἐν τῇ Αἰγυπτίᾳ ̓ιλιάδι·   οὐδέ μοι Αἰγυπτίων βίος ἤρεσεν οἷον ἔχουσι,  χέννια τίλλοντες καὶ κιττία δεισαλέ΄ ὄντα. οὐκ ἀπελείποντο δὲ ἡμῶν τοῦ συμποσίου πολλάκις  οὐδὲ κύκνοι, περὶ ὧν φησιν ὁ ̓αριστοτέλησ·· ὁ κύκνος εὔτεκνός ἐστι καὶ μάχιμοσ· ἀλληλοκτονεῖ γοῦν ὁ μάχιμοσ, μάχεται δὲ καὶ  τῷ ἀετῷ, αὐτὸς μάχης μὴ προαρξάμενοσ. εἰσὶ δ΄ ᾠδικοὶ καὶ μάλιστα περὶ τὰς τελευτάσ. διαίρουσι δὲ καὶ τὸ πέλαγος ᾄδοντεσ. ἐστὶν δὲ τῶν στεγανοπόδων καὶ ποηφάγων. ὁ δὲ Μύνδιός φησιν ̓αλέξανδρος πολλοῖς τελευτῶσιν παρακολουθήσας οὐκ ἀκοῦσαι ᾀδόντων.  ὁ δὲ τὰ Κεφαλίωνος ἐπιγραφόμενα Τρωικὰ συνθεὶς ̔ηγησιάναξ ὁ  ̓αλεξανδρεὺς καὶ τὸν ̓αχιλλεῖ μονομαχήσαντα Κύκνον φησὶ τραφῆναι ἐν Λευκόφρυι πρὸς τοῦ ὁμωνύμου ὄρνιθοσ. Βοῖος δ΄ ἐν ̓ορνιθογονίᾳ ἢ Βοιώ, ὥς φησι Φιλόχοροσ, ὑπὸ ̓́αρεως τὸν Κύκνον ὀρνιθωθῆναι καὶ παραγενόμενον ἐπὶ τὸν Σύβαριν ποταμὸν πλησιάσαι γεράνῳ. λέγει δὲ καὶ ἐντίθεσθαι αὐτὸν τῇ νεοττιᾷ πόαν τὴν λεγομένην λυγέαν. καὶ περὶ τῆς γεράνου δέ φησιν ὁ Βοῖος ὅτι ἦν τις παρὰ τοῖς Πυγμαίοις γυνὴ διάσημοσ, ὄνομα Γεράνα. αὕτη κατὰ θεὸν τιμωμένη πρὸς τῶν πολιτῶν αὐτὴ τοὺς ὄντως θεοὺς ταπεινῶς ἦγε,  μάλιστα δὲ ̔́ηραν τε καὶ ̓́αρτεμιν. ἀγανακτήσασα οὖν ἡ ̔́ηρα εἰς ἀπρεπῆ τὴν ὄψιν ὄρνιν μετεμόρφωσε πολέμιόν τε καὶ στυγητὴν κατέστησε τοῖς τιμήσασιν αὐτὴν Πυγμαίοισ, γενέσθαι τε λέγει ἐξ αὐτῆς καὶ Νικοδάμαντος τὴν χερσαίαν χελώνην. καθόλου δὲ ὁ ποιήσας ταῦτα τὰ ἔπη πάντα τὰ ὄρνεα ἀνθρώπους ἱστορεῖ πρότερον γεγονέναι. φάσσαι. ̓αριστοτέλης φησὶ περιστερῶν μὲν εἶναι ἓν γένοσ, εἴδη δὲ πέντε, γράφων οὕτωσ·   περιστερά, οἰνάσ, φάψ, φάσσα, τρυγών. ἐν δὲ  πέμπτῳ περὶ ζῴων μορίων τὴν φάβα οὐκ ὀνομάζει, καίτοι Αἰσχύλου ἐν τῷ σατυρικῷ Πρωτεῖ οὕτω μνημονεύοντος τοῦ ὄρνιθοσ·  σιτουμένην δύστηνον ἀθλίαν φάβα,  μέσακτα πλευρὰ πρὸς πτύοις πεπλεγμένην. κἀν Φιλοκτήτῃ δὲ κατὰ γενικὴν κλίσιν φαβῶν εἴρηκεν. ἡ μὲν οὖν οἰνάσ,  φησὶν ὁ ̓αριστοτέλησ,  μείζων ἐστὶ τῆς περιστερᾶσ, χρῶμα δ΄ ἔχει οἰνωπόν, ἡ δὲ φὰψ μέσον περιστερᾶς καὶ οἰνάδοσ, ἡ δὲ φάσσα ἀλέκτορος τὸ μέγεθοσ, χρῶμα δὲ σποδιόν, ἡ δὲ  τρυγὼν πάντων ἐλάττων, χρῶμα δὲ τεφρόν. αὕτη δὲ θέρους φαίνεται, τὸν δὲ χειμῶνα φωλεύει. ἡ δὲ φὰψ καὶ ἡ περιστερὰ αἰεὶ φαίνονται, ἡ δ΄ οἰνὰς φθινοπώρῳ μόνῳ. πολυχρονιωτέρα δὲ εἶναι λέγεται τούτων ἡ φάσσα· καὶ γὰρ τριάκοντα καὶ τεσσαράκοντα ζῇ ἔτη. οὐκ ἀπολείπουσι δ΄ ἕως θανάτου οὔτε οἱ ἄρρενες τὰς θηλείας οὔτε αἱ θήλειαι τοὺς ἄρρενασ, ἀλλὰ καὶ τελευτήσαντος χηρεύει ὁ ὑπολειπόμενοσ, τὸ δ΄ αὐτὸ ποιοῦσι καὶ κόρακες καὶ κορῶναι καὶ κολοιοί· ἐπῳάζει δ΄ ἐκ διαδοχῆς πᾶν τὸ περιστεροειδὲς γένοσ, καὶ γενομένων τῶν νεοττῶν ὁ ἄρρην ἐμπτύει αὐτοῖσ, ὡς μὴ βασκανθῶσι. τίκτει δὲ ᾠὰ δύο, ὧν τὸ μὲν πρῶτον ἄρρεν ποιεῖ , τὸ δὲ δεύτερον θῆλυ, τίκτουσι δὲ πᾶσαν ὥραν τοῦ ἔτουσ· διὸ δὴ καὶ δεκάκις τοῦ ἐνιαυτοῦ τιθέασιν, ἐν Αἰγύπτῳ δὲ δωδεκάκισ. τεκοῦσα γὰρ τῇ ἐχομένῃ ἡμέρᾳ συλλαμβάνει.  ἔτι ἐν τῷ αὐτῷ  φησιν ̓αριστοτέλης ὅτι περιστερὰ ἕτερον, πελειὰς δ΄ ἔλαττον, καὶ ὅτι ἡ πελειὰς τιθασὸν γίνεται, περιστερά δὲ καὶ μέλαν καὶ μικρὸν καὶ ἐρυθρόπουν καὶ τραχύπουν διὸ οὐδεὶς τρέφει, ἴδιον δὲ  λέγει τῆς περιστερᾶς τὸ κυνεῖν αὐτὰς ὅταν μέλλωσιν ἀναβαίνειν ἢ οὐκ ἀνέχεσθαι τὰς θηλείασ. ὁ δὲ πρεσβύτεροσ, φησί, καὶ προαναβαίνει καὶ μὴ κύσασ· οἱ δὲ νεώτεροι αἰεὶ τοῦτο ποιήσαντες ὀχεύουσιν. καὶ αἱ θήλειαι δ΄ ἀλλήλας ἀναβαίνουσιν, ὅταν ἄρρην μὴ παρῇ, κυνήσασαι· καὶ οὐδὲν προιέμεναι εἰς ἀλλήλας τίκτουσιν ᾠά, ἐξ ὧν οὐ γίνεται νεοττόσ. οἱ δὲ Δωριεῖς τὴν πελειάδα ἀντὶ περιστερᾶς τιθέασιν, ὡς Σώφρων ἐν γυναικείοισ. Καλλίμαχος δ΄ ἐν τῷ περὶ ὀρνέων ὡς διαφορὰς ἐκτίθεται φάσσαν,  πυραλλίδα, περιστεράν, τρυγόνα. ὁ δὲ Μύνδιος ̓αλέξανδρος οὐ πίνειν φησὶ τὴν φάσσαν ἀνακύπτουσαν ὡς τὴν τρυγόνα καὶ τοῦ χειμῶνος μὴ φθέγγεσθαι, εἰ μὴ εὐδίας γενομένησ.  λέγεται δὲ ὅτι ἡ οἰνὰς ἐὰν φαγοῦσα τὸ τῆς ἰξίας σπέρμα ἐπί τινος ἀφοδεύσῃ δένδρου, νέαν ἰξίαν φύεσθαι. Δαίμαχος δ΄ ἐν τοῖς ̓ινδικοῖς ἱστορεῖ περιστερὰς μηλίνας γίνεσθαι ἐν ̓ινδοῖσ. Χάρων δ΄ ὁ Λαμψακηνὸς ἐν τοῖς Περσικοῖς περὶ Μαρδονίου ἱστορῶν καὶ τοῦ διαφθαρέντος στρατοῦ Περσικοῦ περὶ τὸν  ̓́αθω γράφει καὶ ταῦτα·· καὶ λευκαὶ περιστεραὶ τότε πρῶτον εἰς ̔́ελληνας ἐφάνησαν, πρότερον οὐ  γιγνόμεναι. ὁ δ΄ ̓αριστοτέλης φησὶν ὡς αἱ περιστεραὶ γινομένων τῶν νεοττῶν τῆς ἁλμυριζούσης γῆς διαμασησάμεναι ἐμπτύουσιν αὐτοῖς διοιγνῦσαι τὸ στόμα, διὰ τούτου παρασκευάζουσαι αὐτοὺς πρὸς τὴν τροφήν. τῆς δὲ Σικελίας ἐν ̓́ερυκι καιρός τις ἐστίν, ὃν καλοῦσιν ̓αναγωγάσ, ἐν ᾧ φασι τὴν θεὸν εἰς Λιβύην ἀνάγεσθαι. τότ΄ οὖν αἱ περὶ τὸν τόπον περιστεραὶ ἀφανεῖς γίνονται ὡς δὴ τῇ θεῷ συναποδημοῦσαι. καὶ μεθ΄ ἡμέρας ἐννέα  ἐν τοῖς λεγομένοις Καταγωγίοις μιᾶς προπετασθείσης ἐκ τοῦ πελάγους περιστερᾶς καὶ εἰς τὸν νεὼν εἰσπτάσης παραγίνονται καὶ αἱ λοιπαί. ὅσοι οὖν τότε περιουσίας εὖ ἥκουσι τῶν περιοίκων εὐωχοῦνται, οἱ δὲ λοιποὶ κροταλίζουσιν μετὰ χαρᾶσ, ὄζει τε πᾶς ὁ τόπος τότε βούτυρον, ᾧ δὴ τεκμηρίῳ χρῶνται τῆς θείας ἐπανόδου. Αὐτοκράτης ἐν τοῖς ̓αχαικοῖς καὶ τὸν Δία ἱστορεῖ μεταβαλεῖν τὴν μορφὴν εἰς περιστερὰν ἐρασθέντα παρθένου Φθίας ὄνομα ἐν Αἰγίῳ. ̓αττικοὶ δὲ ἀρσενικῶς περιστερὸν καλοῦσιν. ̓́αλεξις Συντρέχουσιν   λευκὸς ̓αφροδίτης εἰμὶ γὰρ περιστερόσ,  ὁ δὲ Διόνυσος οἶδε τὸ μεθύσαι μόνον  εἰ δὲ νέον ἢ παλαιόν, οὐ πεφρόντικεν.  ἐν δὲ Δορκίδι ἢ Ποππυζούσῃ θηλυκῶς εἴρηκε καὶ ὅτι αἱ Σικελικαὶ διάφοροί εἰσι   περιστερὰς ἔνδον τρέφω τῶν Σικελικῶν τούτων πάνυ  κομψάσ.  Φερεκράτης ἐν Γραυσί φησιν   ἀπόπεμψον ἀγγέλλοντα τὸν περιστερόν. ἐν δὲ Πετάλῃ·   ἀλλ΄, ὦ περιστέριον, ὅμοιον Κλεισθένει,  πέτου, κόμισον δὲ μ΄ ἐς Κύθηρα καὶ Κύπρον. Νίκανδρος δὲ ἐν δευτέρῳ Γεωργικῶν τῶν Σικελικῶν μνημονεύων πελειάδων φησί·  καί τε σύ γε θρέψαιο Δρακοντιάδας διτοκεύσας  ἢ Σικελὰς μεγάροισι πελειάδασ· οὐδὲ φιν ἅρπαι  οὐδ΄ ὄφις ὀστρακέοις λωβήσιμοι ἐξενέπονται, νῆτται. τούτων, ὥς φησιν ̓αλέξανδρος ὁ Μύνδιοσ, ὁ ἄρρην μείζων καὶ ποικιλώτεροσ. τὸ δὲ λεγόμενον γλαυκίον διὰ τὴν τῶν ὀμμάτων χρόαν  μικρῷ ἔλαττόν ἐστι νήττησ. τῶν δὲ βοσκάδων καλουμένων ὁ μὲν ἄρρην κατάγραφος ἐστὶ δὲ ἧττον̓  νήττησ. ἔχουσι δὲ οἱ ἄρρενες σιμά τε καὶ ἐλάττονα τῇ συμμετρίᾳ τὰ ῥύγχη, ἡ δὲ μικρὰ κολυμβίσ, πάντων ἐλαχίστη τῶν ἐνύδρων,  ῥυπαρομέλαινα τὴν χροιὰν καὶ τὸ ῥύγχος ὀξὺ ἔχει σκέπον τε τὰ ὄμματα, τὰ δὲ πολλὰ καταδύεται, ἔστι δὲ καὶ ἄλλο γένος βοσκάδων μεῖζον μὲν νήττησ, ἔλαττον δὲ χηναλώπεκοσ. αἱ δὲ λεγόμεναι φασκάδες μικρῷ μείζονες οὖσαι τῶν μικρῶν κολυμβίδων τὰ λοιπὰ  νήτταις εἰσὶ παραπλήσιοι, ἡ δὲ λεγομένη οὐρία οὐ πολὺ λείπεται νήττησ, τῷ χρώματι δὲ ῥυπαροκέραμὸς ἐστι, τὸ δὲ ῥύγχος μακρόν τε καὶ στενὸν ἔχει. ἡ δὲ φαλαρὶς καὶ αὐτὴ στενὸν ἔχουσα τὸ ῥύγχος στρογγυλωτέρα τὴν ὄψιν οὖσα ἔντεφρος τὴν γαστέρα, μικρῷ μελαντέρα τὸν νῶτον. τῆς δὲ νήττης καὶ κολυμβάδοσ, ἀφ΄ ὧν καὶ τὸ νήχεσθαι καὶ κολυμβᾶν εἴρηται, μνημονεύει μετὰ καὶ ἄλλων λιμναίων πολλῶν ̓αριστοφάνης ἐν ΄ ̓αχαρνεῦσι διὰ τούτων·   νάσσασ, κολοιούσ, ἀτταγᾶσ, φαλαρίδασ,   τροχίλουσ, κολύμβουσ. μνημονεύει αὐτῶν καὶ Καλλίμαχος ἐν τῷ περὶ ὀρνέων. παρῆσαν δὲ πολλάκις ἡμῖν καὶ οἱ καλούμενοι παραστάται, ὧν μνημονεύει ̓επαίνετος ἐν ̓οψαρτυτικῷ καὶ Σιμάριστος ἐν γ# Συνωνύμων καὶ τετάρτῳ. εἰσὶ δ΄ οἱ ὄρχεις οὕτω καλούμενοι. συγκεκνισωμένων δέ τινων κρεῶν ζωμῷ παραφερομένων ἐπεί τις ἔφη  τῶν πνικτῶν κρεᾳδίων δόσ, ὁ τῶν ὀνομάτων Δαίδαλος Οὐλπιανὸς  αὐτὸς ἐγώ,  φησίν,  ἀποπνιγήσομαι εἰ μὴ ἐρεῖς ὅπου καὶ σὺ εὗρες τὰ τοιαῦτα κρεᾴδια. οὐ μὴ γὰρ ὀνομάσω  πρὶν μαθεῖν. ὁ δὲ  Στράττις εἶπεν,  ἔφη, ἐν Μακεδόσιν ἢ Παυσανίᾳ· πνικτόν τι τοίνυν ὄψον ἔστω σοι συχνὸν τοιοῦτον. καὶ Εὔβουλος Κατακολλωμένῳ·  καὶ πνικτὰ Σικελὰ πατανίων σωρεύματα. ̓αριστοφάνης τ΄ εἴρηκεν ἐν Σφηξὶν ΄ ἐν λοπάδι πεπνιγμένον.΄ Κρατῖνος δ΄ ἐν Δηλιάσι·   τῷ δ΄ ὑποτρίψας τι μέρος πνῖξον καθαρύλλωσ. ̓αντιφάνης δ΄ ἐν ̓αγροίκῳ·   καὶ πρῶτα μὲν  αἴρω ποθεινὴν μᾶζαν, ἣν φερέσβιος  Δηὼ βροτοῖσι χάρμα δωρεῖται φίλον  ἔπειτα πνικτὰ τακερὰ μηκάδων μέλη,  χλόην καταμπέχοντα σάρκα νεογενῆ.  β. τί λέγεισ; α. τραγῳδίαν περαίνω Σοφοκλέουσ.  γαλαθηνῶν δὲ χοίρων ποτὲ περιενεχθέντων καὶ  περὶ τούτων ἐζήτησαν οἱ δαιταλεῖς εἰ τὸ ὄνομα εἴρηται. καί τις ἔφη·  Φερεκράτης Δουλοδιδασκάλῳ· ΄ γαλαθήν΄ ἔκλεπτον οὐ τέλεα ἐν δὲ Αὐτομόλοισ· οὐ γαλαθηνὸν ἄρ΄ ὗν θύειν μέλλεις ̓αλκαῖος Παλαίστρᾳ·   ὁδὶ γὰρ αὐτός ἐστιν εἴ τι γρύξομαι  ὧν σοι λέγω πλέον τι γαλαθηνοῦ μυόσ.  ̔ηρόδοτος δ΄ ἐν τῇ πρώτῃ φησὶν ὅτι ἐν Βαβυλῶνι  ἐπὶ τοῦ χρυσοῦ βωμοῦ οὐκ ἔξεστι θύειν ὅτι μὴ γαλαθηνὰ μοῦνα. ̓αντιφάνησ· Φιλεταίρῳ·   κομψός γε μικρὸς κρωμακίσκος οὑτοσὶ  γαλαθηνόσ. ἡνίοχος Πολυεύκτῳ·  ὁ βοῦς ὁ χαλκοῦς ἦν ἂν ἑφθὸς δεκάπαλαι,  ὁ δ΄ ἴσως γαλαθηνὸν τέθυκε τὸν χοῖρον λαβών, καὶ ̓ανακρέων δέ φησιν  οἷά τε νεβρὸν νεοθηλέα  γαλαθηνόν, ὅς τ΄ ἐν ὕλῃ κεροέσσης  ἀπολειφθεὶς ἀπὸ μητρὸς ἐπτοήθη.  Κράτης Γείτοσι·   νῦν μὲν γὰρ ἡμῖν παιδικῶν ἅλισ,  ἅλις ὅπως περ ἀρνῶν ἐστι γαλαθηνῶν τε καὶ  χοίρων.  Σιμωνίδης δ΄ ἐπὶ τοῦ Περσέως τὴν Δανάην ποιεῖ λέγουσαν·  ὦ τέκοσ, οἷον ἔχω πόνον σὺ δ΄ ἀωτεῖσ,  γαλαθηνῷ δ΄ ἤτορι κνώσσεισ.  καὶ ἐν ἄλλοις ἐπ΄ ̓αρχεμόρου εἴρηκεν·  ἰοστεφάνου γλυκεῖαν ἐδάκρυσαν  ψυχὰν ἀποπνέοντα γαλαθηνὸν τέκοσ.  Κλέαρχος δ΄ ἐν τοῖς περὶ βίων εἰς τοῦτό φησιν ὠμότητος Φάλαριν τὸν τύραννον ἐλάσαι ὡς γαλαθηνὰ θοινᾶσθαι βρέφη, θῆσθαι δ΄ ἐστὶ τὸ θηλάζειν τὸ γάλα. ̔́ομηροσ·   ̔́εκτωρ γὰρ θνητός τε γυναῖκά τε θήσατο μαζόν,  διὰ τὸ ἐντίθεσθαι τὰς θηλὰς εἰς τὰ στόματα τὰ βρέφη, καὶ ὁ τιτθὸς ἐνθένδε διὰ τὸ ἐντίθεσθαι τὰς θηλάσ·   νεβροὺς κοιμήσασα νεηγενέας γαλαθηνούσ.   περιενεχθεισῶν δέ ποτε καὶ δορκάδων ὁ ̓ελεατικὸς Παλαμήδης ὁ ὀνοματολόγος ἔφη ·  οὐκ ἄχαρι κρέας τὸ τῶν δορκώνων.  πρὸς ὃν ὁ Μυρτίλος ἔφη·  μόνως δορκάδες λέγονται, δόρκωνες δὲ οὔ. Ξενοφῶν ̓αναβάσεως πρώτῳ ἐνῆσαν δὲ καὶ ὠτίδες καὶ δορκάδεσ.΄  ταώσ. ὅτι σπάνιος οὗτος ὁ ὄρνις δηλοῖ ̓αντιφάνης ἐν Στρατιώτῃ ἢ Τύχωνι λέγων οὕτωσ·   τῶν ταὧν μὲν ὡς ἅπαξ τις ζεῦγος ἤγαγεν μόνον, σπάνιον ὂν τὸ χρῆμα· πλείους δ΄ εἰσὶ νῦν τῶν ὀρτύγων. καὶ Εὔβουλος ἐν Φοίνικι, καὶ γὰρ ὁ ταὼς διὰ τὸ  σπάνιον θαυμάζεται. ὁ ταώσ,  φησὶν ̓αριστοτέλησ,  σχιδανόπους ἐστὶ καὶ ποιολόγος καὶ τίκτει τριέτης γενόμενοσ, ἐν οἷς καὶ τὴν ποικιλίαν τῶν πτερῶν λαμβάνει, ἐπῳάζει δ΄ ἡμέρας πρὸς λ΄. τίκτει· τε ἅπαξ τοῦ ἔτους ᾠὰ δώδεκα· ταῦτα δὲ οὐκ εἰς ἅπαξ, ἀλλὰ παρ΄  ἡμέρας δύο· αἱ δὲ πρωτοτόκοι ὀκτώ. τίκτει δὲ καὶ ὑπηνέμια, ὡς ἡ ἀλεκτορίσ, οὐ πλείω δὲ τῶν δύο. ἐκλέπει δὲ καὶ ἐπῳάζει καθάπερ ἡ ἀλεκτορίσ.  Εὔπολις δ΄ ἐν ̓αστρατεύτοις φησὶ περὶ αὐτοῦ οὕτωσ·    μή ποτε θρέψω  παρὰ Φερσεφόνῃ τοιόνδε ταὧν, ὃς τοὺς εὕδοντας  ἐγείρει. ̓αντιφῶντι δὲ τῷ ῥήτορι λόγος μὲν γέγραπται ἔχων ἐπίγραμμα περὶ ταῶν, καὶ ἐν αὐτῷ τῷ λόγῳ οὐδεμία μνεία τοῦ ὀνόματος γίνεται, ὄρνεις δὲ ποικίλους πολλάκις ἐν αὐτῷ ὀνομάζει, φάσκων τούτους τρέφειν Δῆμον τὸν Πυριλάμπους καὶ πολλοὺς παραγίνεσθαι κατὰ πόθον τῆς τῶν ὀρνίθων θέας ἔκ τε Λακεδαίμονος καὶ Θετταλίας καὶ σπουδὴν ποιεῖσθαι τῶν ᾠῶν μεταλαβεῖν. περὶ δὲ  τῆς ἰδέας αὐτῶν λέγων γράφει· εἴ τις ἐθέλοι καταβαλεῖν εἰς πόλιν τοὺς ὄρνιθασ, οἰχήσονται ἀναπτόμενοι, ἐὰν δὲ τῶν πτερύγων ἀποτέμῃ, τὸ κάλλος ἀφαιρήσεται· τὰ πτερὰ γὰρ αὐτῶν τὸ κάλλος ἐστίν, ἀλλ΄ οὐ τὸ σῶμα. ὅτι δὲ καὶ περισπούδαστος ἦν αὐτῶν ἡ θέα ἐν τῷ αὐτῷ λόγῳ πάλιν φησίν  ἀλλὰ τὰς μὲν νουμηνίας ὁ βουλόμενος εἰσῄει, τὰς δ΄ ἄλλας ἡμέρας εἴ τις ἔλθοι βουλόμενος θεάσασθαι, οὐκ ἔστιν ὅστις ἔτυχε, καὶ ταῦτα οὐκ ἐχθὲς οὐδὲ πρῴην, ἀλλ΄ ἔτη πλέον ἢ τριάκοντά  ἐστιν.  ταὧς δὲ λέγουσιν ̓αθηναῖοι, ὥς φησι Τρύφων, τὴν τελευταίαν συλλαβὴν περισπῶντες καὶ δασύνοντεσ. καὶ ἀναγιγνώσκουσι μὲν οὕτως παρ΄ Εὐπόλιδι ἐν ̓αστρατεύτοισπρόκειται δὲ τὸ μαρτύριονκαὶ ἐν ̓́ορνισιν ̓αριστοφάνουσ·  Τηρεὺς γὰρ εἶ σύ; πότερον ὄρνις ἢ ταὧσ;  καὶ πάλιν  ὄρνις δῆτα. τίς ποτ΄ ἐστίν; οὐ δήπου ταὧσ;  λέγουσι δὲ καὶ τὴν δοτικὴν ταωνι, ὡς ἐν τῷ αὐτῷ ̓αριστοφάνησ, ἀμήχανον δὲ παρὰ ̓αττικοῖς καὶ ̓́ιωσιν ἐν τοῖς ὑπὲρ μίαν συλλαβὴν ὀνόμασι τὴν τελευτῶσαν ἀπὸ φωνήεντος ἀρχομένην δασύνεσθαι.  πάντως γὰρ εἶναι ψιλὴν αὐτὴν παρηκολούθηκεν, οἷον νεὤσ, λεὤσ, Τυνδάρεὠσ, Μενέλεὠσ, λειπόνεὠσ, εὔνεὠσ, Νείλεὠσ, πρᾶὀσ,  υἱὄσ, Κεῖὀσ, Χῖὀσ, δῖὀσ, χρεῖὀσ, πλεῖὀσ, λεῖὀσ, λαιὄσ, βαιὄσ, φαιὄσ, πηὄσ, γόὀσ, θοὄσ, ῥόὀσ, ζωὄσ. φίλαρχος γὰρ οὖσα καὶ ἡγεμονικὴ τὴν φύσιν ἡ δασύτης τοῖς τελευταίοις  μέρεσι τῶν ὀνομάτων οὐδαμῶς ἐγκαθείργνυται. ὠνόμασται δὲ ταὧς ἀπὸ τῆς τάσεως τῶν πτερῶν. Σέλευκος δ΄ ἐν τῷ πέμπτῳ περὶ ̔ελληνισμοῦ· ταὧσ· παραλόγως δ΄ οἱ ̓αττικοὶ καὶ δασύνουσι καὶ περισπῶσι. τοῖς δὲ πρώτοις τῶν φωνηέντων κατὰ τὰς ἁπλᾶς τῶν ὀνομάτων ἐκφορὰς συνεκφέρεσθαι ἐθέλει καὶ ἐνταυθοῖ προᾴττουσα καὶ τάχιον ἐκθέουσα δι΄ ἐπιπολῆς ἐστι τῶν λέξεων. τεκμαιρόμενοι οὖν ̓αθηναῖοι καὶ διὰ τῆς τάξεως τὴν ἐνοῦσαν τῇ προσῳδίᾳ φύσιν οὐκ ἐπὶ τῶν φωνηέντων αὐτὴν τιθέασιν ὥσπερ τὰς ἄλλας , πρὸ δὲ τούτων τάσσουσιν. οἶμαι δὲ καὶ διὰ τοῦ Η στοιχείου τυπώσασθαι τοὺς παλαιοὺς τὴν δασεῖαν.  διόπερ καὶ ̔ρωμαῖοι πρὸ πάντων τῶν δασυνομένων ὀνομάτων τὸ Η προγράφουσι, τὸ ἡγεμονικὸν αὐτῆς διασημαίνοντες . εἰ δὲ τοιαύτη ἡ δασύτησ, μήποτ΄  ἀλόγως κατὰ τὴν τελευτῶσαν συλλαβὴν τὸ ταὼς πρὸς τῶν ̓αττικῶν προσπνεῖται.   πολλῶν οὖν καὶ ἄλλων ἐν τῷ συμποσίῳ περὶ ἑκάστου τῶν εἰσκομιζομένων ῥηθέντων,  ἀλλὰ κἀγώ,  φησὶν ὁ Λαρήνσιοσ,  κατὰ τὸν πάντα ἄριστον Οὐλπιανὸν προτείνω τι καὶ αὐτὸς ὑμῖν ζητήσεις γὰρ σιτούμεθα· τὸν τέτρακα τί νομίζετε; καὶ  τινος εἰπόντος  εἶδος ὀρνέου ̔ ἔθος δὲ γραμματικῶν παισὶν περ πάντων τῶν προβαλλομένων λέγειν, εἶδος φυτοῦ, εἶδος ὀρνέου, εἶδος λίθου΄, ὁ Λαρήνσιος ἔφη·  καὶ αὐτόσ, ἀνδρῶν λῷστε, ὅτι ὁ χαρίεις ̓αριστοφάνης ἐν τοῖς ̓́ορνισι μνημονεύει ἐν τούτοις οἶδα· ΄ πορφυρίωνι καὶ πελεκᾶντι καὶ πελεκίνῳ καὶ φλέξιδι καὶ τέτρακι καὶ ταὧνι.2` ζητῶ δ΄ ἐγὼ παρ΄ ὑμῶν μαθεῖν εἰ καὶ παρ΄ ἄλλῳ, τινὶ αὐτοῦ τις γίνεται μνήμη. ̓αλέξανδρος γὰρ ὁ Μύνδιος ἐν δευτέρῳ περὶ πτηνῶν ζῴων οὐ τοῦ ὄρνιθος τοῦ μεγάλου μνημονεύει, ἀλλά τινος  τῶν σμικροτάτων, λέγει γάρ οὕτωσ· ΄ τέτραξ τὸ μέγεθος ἴσος σπερμολόγῳ, τὸ χρῶμα κεραμεοῦσ, ῥυπαραῖς στιγμαῖς καὶ μεγάλαις γραμμαῖς ποικίλοσ, καρποφάγοσ. ὅταν ᾠοτοκῇ δέ, τετράζει τῇ φωνῇ·΄ καὶ ̓επίχαρμος ἐν ̔́ηβας Γάμῳ·   λαμβάνοντι γὰρ  ὄρτυγας στρουθούς τε κορυδαλλάς τε φιλοκονίονας  τέτραγάς τε σπερματολόγους κἀγλαὰς συκαλλίδασ.  καὶ ἐν ἄλλοις δέ φησιν  ἦν δ΄ ἐρῳδιοί τε πολλοὶ μακροκαμπυλαύχενες  τέτραγές τε σπερματολόγοι.  ἐπεὶ δὲ ὑμεῖς οὐδὲν ἔχετε σιωπᾶτε γάρ, ἐγὼ καὶ  τὸ ὄρνεον ὑμῖν ἐπιδείξω. ἐπιτροπεύων γὰρ ἐν Μοισίᾳ τοῦ κυρίου αὐτοκράτορος καὶ προιστάμενος τῶν τῆς ἐπαρχίας ἐκείνης πραγμάτων τεθέαμαι ἐπὶ τῇ χώρᾳ ἐκείνῃ τοὔρνεον. καὶ μαθὼν οὕτω καλούμενον παρὰ τοῖς Μοισοῖς καὶ Παίοσιν ὑπεμνήσθην ἐκ τῶν ὑπ΄ ̓αριστοφάνους εἰρημένων τὸν ὄρνιθα, νομίζων δὲ καὶ παρὰ τῷ πολυμαθεστάτῳ ̓αριστοτέλει μνήμης ἠξιῶσθαι τὸ ζῷον ἐν τῇ πολυταλάντῳ πραγματείᾳ ὀκτακόσια γὰρ εἰληφέναι τάλαντα παῤαλεξάνδρου τὸν Σταγιρίτην λόγος ἔχει εἰς τὴν περὶ τῶν ζῴων ἱστορίαν ὡς  οὐδὲν εὗρον περὶ αὐτοῦ λεγόμενον, ἔχαιρον ἔχων ἐχεγγυώτατον μάρτυρα τὸν χαρίεντα ̓αριστοφάνη.  ἅμα δὲ ταῦτα λέγοντος αὐτοῦ εἰσῆλθέ τις φέρων ἐν τῷ ταλάρῳ τὸν τέτρακα. ἦν δὲ τὸ μὲν μέγεθος ὑπὲρ ἀλεκτρυόνα τὸν μέγιστον, τὸ δὲ εἶδος πορφυρίωνι παραπλήσιοσ· καὶ ἀπὸ τῶν ὤτων ἑκατέρωθεν εἶχε κρεμάμενα ὥσπερ οἱ ἀλεκτρυόνες τὰ  κάλλαια· βαρεῖα δ΄ ἦν ἡ φωνή. θαυμασάντων οὖν ἡμῶν τὸ εὐανθὲς τοῦ ὄρνιθος μετ΄ οὐ πολὺ καὶ ἐσκευασμένος παρηνέχθη, καὶ τὰ κρέα αὐτοῦ ἦν παραπλήσια τοῖς τῆς μεγάλης στρουθοῦ, ἣν καὶ αὐτὴν πολλάκις κατεδαισάμεθα. ψύαι. ὁ τὴν τῶν ̓ατρειδῶν κάθοδον πεποιηκὼς ἐν τῷ τρίτῳ φησίν   ἶσον δ΄ ̔ερμιονεὺς ποσὶ καρπαλίμοισι μετασπὼν  ψοίας ἔγχει νύξε.  Σιμάριστος δ΄ ἐν τρίτῳ Συνωνύμων οὕτως γράφει·   ὀσφύος αἱ ἐκ πλαγίων σάρκες ἐπανεστηκυῖαι ψύαι. τὰ δ΄ ἑκατέρωθεν κοιλώματα λέγουσι κύμβους ἢ γλήνασ.2  Κλέαρχος δ΄ ἐν δευτέρῳ περὶ σκελετῶν οὕτως φησί·  σάρκες μυωταὶ καθ΄ ἑκάτερον μέροσ, ἃς οἱ μὲν ψύασ, οἱ δὲ ἀλώπεκασ, οἱ δὲ νεφρομήτρας καλοῦσι.  μνημονεύει δὲ τῶν ψυῶν καὶ ̔ιπποκράτης ὁ ἱερώτατοσ. ὠνομάσθησαν δ΄ οὕτως διὰ τὸ ῥᾳδίως ἀποψᾶσθαι ἢ οἷόν τις ἐπιψαύουσα σὰρξ καὶ ἐπιπολῆς τοῖς ὀστέοις ὑπάρχουσα. μνημονεύει αὐτῶν καὶ Εὔφρων ὁ κωμικὸς ἐν Θεωροῖσ·   λοβὸς τίς ἐστι καὶ ψόαι καλούμεναι··  ταύτας ἐπιτεμὼν πρὶν θεωρῆσαι μαθών   οὖθαρ. Τηλεκλείδης Στερροῖσ· ὡς οὖσα θῆλυς εἰκότως οὖθαρ φορῶ. ̔ ̔ηρόδοτος δ΄ ἐν τῇ τετάρτῃ τῶν ἱστοριῶν φησιν  σπανίως δ΄ ἔστιν εὑρεῖν τὸ οὖθαρ ἐπὶ τῶν ἄλλων ζῴων λεγόμενον. ὑπογάστριον δὲ μόνον ὡς ἐπὶ τῶν ἰχθύων λέγεται. Στράττις ̓αταλάντῃ·  ὑπογάστριον θύννου τι κἀκροκώλιον.   Θεόπομπος Καλλαίσχρῳ ·   ἰχθύων δὲ δὴ  ὑπογάστρι΄, ὦ Δάματερ. ἐν δὲ Σειρῆσιν ὑπήτρια καλεῖ τὰ ὑπογάστρια λέγων οὕτωσ·   θύννων τε λευκῶν Σικελικῶν ὑπήτρια· λαγὼσ, περὶ τούτου ὁ μὲν ὀψοδαίδαλος ̓αρχέστρατος οὕτως φησί·   τοῦ δὲ λαγὼ πολλοί τε τρόποι πολλαί τε θέμιστες  σκευασίας εἰσίν. κεῖνος δ΄ οὖν ἐστιν ἄριστοσ,  ἂν πίνουσι μεταξὺ φέρῃς κρέας ὀπτὸν ἑκάστῳ,   θερμόν, ἁπλῶς ἁλίπαστον, ἀφαρπάζων ὀβελίσκου  μικρὸν ἐνωμότερον. μὴ λυπείτω δὲ σ1΄ ὁρῶντα ἰχῶρα στάζοντα κρεῶν, ἀλλ΄ ἔσθιε λάβρωσ.  αἱ δ΄ ἄλλαι περίεργοι ἔμοιγ΄ εἰσὶν διὰ παντὸς  σκευασίαι γλοιῶν καταχύσματα καὶ κατάτυρα  καὶ κατέλαια λίαν, ὥσπερ γαλεοψοποιούντων. Ναυσικράτης δ΄ ὁ κωμῳδιοποιὸς ἐν Περσίδι  σπανίωσ, φησίν, ἔστιν εὑρεῖν δασύποδα περὶ τὴν ̓αττικήν· λέγει δὲ ὧδε·  ἐν τῇ γὰρ ̓αττικῇ τίς  εἶδε πώποτε  λέοντας ἢ τοιοῦτον ἕτερον θηρίον;  οὗ δασύποδ΄ εὑρεῖν ἐστιν οὐχὶ ῥᾴδιον. ̓αλκαῖος δ΄ ἐν Καλλιστοῖ καὶ ὡς πολλῶν ὄντων ἐμφανίζει διὰ τούτων   κορίαννον ἵνα τί λεπτόν; β. ἵνα τοὺς δασύποδας  οὓς ἂν λάβωμεν ἁλσὶ διαπάττειν ἔχῃσ.  Τρύφων δέ φησι·  τὸν λαγὼν ἐπ΄ αἰτιατικῆς ἐν Δαναίσιν ̓αριστοφάνης ὀξυτόνως καὶ μετὰ τοῦ λέγει·   λύσας ἴσως ἂν τὸν λαγὼν ξυναρπάσειεν ὑμῶν. καὶ ἐν Δαιταλεῦσιν   ἀπόλωλα· τίλλων τὸν λαγὼν ὀφθήσομαι.  Ξενοφῶν δ΄ ἐν Κυνηγετικῷ χωρὶς τοῦ ν λαγῶ καὶ περισπωμένωσ, ἐπεὶ τὸ καθ΄ ἡμᾶς ἐστι λαγόσ. ὥσπερ δὲ ναὸν λεγόντων ἡμῶν ἐκεῖνοί φασιν νεὼν καὶ λαὸν λεών, οὕτω λαγὸν ὀνομαζόντων ἐκεῖνοι  λαγὼν ἐροῦσι. τῇ δὲ τὸν λαγὸν ἑνικῇ αἰτιατικῇ ἀκόλουθός ἐστιν ἡ παρὰ Σοφοκλεῖ ἐν ̓αμύκῳ σατυρικῷ πληθυντικὴ ὀνομαστική·  γέρανοι, χελῶναι, γλαῦκεσ, ἰκτῖνοι, λαγοί. τῇ δὲ λαγὼν ἡ διὰ τοῦ ω παραπλησίως προσαγορευομένη λαγῲ παρ΄ Εὐπόλιδι ἐν Κόλαξιν ΄ ἵνα πάρα μὲν βατίδες καὶ λαγῲ καὶ γυναῖκες εἱλίποδες εἰσὶν δ΄ οἳ καὶ ταῦτ΄ ἀλόγως κατὰ τὴν τελευτῶσαν συλλαβὴν περισπωμένως προφέρονται, δεῖ δὲ  ὀξυτονεῖν τὴν λέξιν, ἐπειδὴ τὰ εἰς ος λήγοντα τῶν ὀνομάτων ὁμότονά ἐστι, κἂν μεταληφθῇ εἰς τὸ ω  παρ΄ ̓αττικοῖσ· ναὸς νεώσ, κάλος κάλωσ. οὕτως δ΄ ἐχρήσατο τῷ ὀνόματι καὶ ̓επίχαρμος καὶ ̔ηρόδοτος καὶ ὁ τοὺς Εἵλωτας ποιήσασ. εἶτά ἐστι τὸ μὲν ̓ιακὸν λαγόσ·   λαγὸν ταράξας πῖθι τὸν θαλάσσιον, τὸ δὲ λαγὼς ̓αττικόν. λέγουσι δὲ καὶ ̓αττικοὶ λαγόσ, ὡς Σοφοκλῆσ·   γέρανοι, κορῶναι, γλαῦκεσ, ἰκτῖνοι, λαγοί. τὸ μέντοι ἢ πτῶκα λαγωὸν ΄ εἰ μέν ἐστιν ̓ιωνικόν, πλεονάζει τὸ ω, εἰ δ΄ ̓αττικόν, τὸ  ο. λαγῷα δὲ λέγεται κρέα.  ̔ηγήσανδρος δ΄ ὁ Δελφὸς ἐν ὑπομνήμασι  κατὰ τὴν ̓αντιγόνου τοῦ Γονατᾶ  φησιν  βασιλείαν τοσοῦτον πλῆθος γενέσθαι λαγῶν ἐν ̓αστυπαλαίᾳ, ὡς τοὺς ̓αστυπαλαιεῖς περὶ αὐτῶν μαντεύσασθαι. καὶ τὴν Πυθίαν εἰπεῖν κύνας τρέφειν καὶ κυνηγετεῖν ἁλῶναί τε ἐν ἐνιαυτῷ πλείους τῶν ἑξακισχιλίων. ἐγένετο δὲ τὸ πλῆθος τοῦτο· ̓αναφαίου τινὸς ἐμβαλόντος δύο λαγωοὺς εἰς τὴν νῆσον ὡς καὶ πρότερον ̓αστυπαλαιέως τινὸς ἀφέντος δύο πέρδικας  εἰς τὴν ̓ανάφην τοσοῦτον πλῆθος ἐγένετο περδίκων ἐν τῇ ̓ανάφῃ, ὡς κινδυνεῦσαι ἀναστάτους γενέσθαι τοὺς κατοικοῦντασ. κατ΄ ἀρχὰς δ΄ ἡ μὲν ̓αστυπάλαια οὐκ εἶχεν λαγώσ, ἀλλὰ πέρδικασ, ἡ δὲ ̓ανάφη οὐ πέρδικασ, ἀλλὰ λαγώσ. πολύγονον δ΄ ἐστὶ τὸ ζῷον ὁ λαγώσ, ὡς Ξενοφῶν εἴρηκεν ἐν τῷ Κυνηγετικῷ. καὶ ̔ηρόδοτος δ΄ οὕτως  φησὶν τοῦτο μὲν ὅτι ὁ λαγὼς ὑπὸ πάντων θηρεύεται, καὶ θηρίου καὶ ὄρνιθος καὶ ἀνθρώπου, οὕτω δή τι πολύγονόν ἐστιν, ἐπικυίσκει τε μόνον πάντων θηρίων, καὶ τὸ μὲν δασὺ τῶν τέκνων ἐν τῇ γαστρί,  τὸ δὲ ψιλόν, τὸ δὲ ἄρτι ἐν τῇς μήτρῃσι πλάσσεται, τὸ δ΄ ἐπαναιρέεται.  Πολύβιος δ΄ ἐν τῇ δωδεκάτῃ τῶν ἱστοριῶν γίγνεσθαί φησι παρόμοιον τῷ λαγῷ ζῷον τὸν κούνικλον καλούμενον, γράφων οὕτωσ· ὁ δὲ κούνικλος καλούμενος πόρρωθεν μὲν ὁρώμενος εἶναι δοκεῖ λαγὼς μικρόσ· ὅταν δ΄ εἰς τὰς χεῖρας λάβῃ τισ, μεγάλην ἔχει διαφορὰν καὶ κατὰ τὴν ἐπιφάνειαν καὶ κατὰ τὴν βρῶσιν, γίνεται δὲ τὸ  πλεῖον κατὰ γῆσ.  μνημονεύει δ΄ αὐτῶν καὶ Ποσειδώνιος ὁ φιλόσοφος ἐν τῇ ἱστορίᾳ· καὶ ἡμεῖς εἴδομεν πολλοὺς κατὰ τὸν ἀπὸ Δικαιαρχείας πλοῦν ἐπὶ Νέαν πόλιν. νῆσος γάρ ἐστιν οὐ μακρὰν τῆς γῆς κατὰ τὰ τελευταῖα μέρη τῆς Δικαιαρχείας ὑπ΄ ὀλίγων μὲν κατοικουμένη, πολλοὺς δὲ ἔχουσα τοὺς κουνίκλους τούτουσ. καλοῦνται δέ τινες καὶ χελιδονίαι λαγωοί. μνημονεύει Δίφιλος ἢ Καλλιάδης ἐν ̓αγνοίᾳ οὕτωσ·  τί τοῦτο; ποδαπὸς οὗτοσ;  β. χελιδόνειος ὁ δασύπουσ, γλυκεῖα δ΄ ἡ μίμαρκυσ.  Θεόπομπος δὲ ἐν τῇ κ΄ τῶν ἱστοριῶν περὶ τὴν Βισαλτίαν φησὶ λαγωοὺς γίγνεσθαι δύο ἥπατα ἔχοντασ. σύος δὲ ἀγρίου ἐπεισενεχθέντοσ, ὃς κατ΄ οὐδὲν  ἦν ἐλάττων τοῦ καλοῦ γραφομένου Καλυδωνίου.  προβάλλω,  τίς  ἔφη,  σοὶ ζητεῖν, φροντιστὰ καὶ λογιστὰ Οὐλπιανέ, τίς  ἱστόρηκε τὸν Καλυδώνιον σῦν θήλειάν τε γεγονέναι καὶ λευκὸν τὴν χρόαν. ὁ δὲ σφόδρα φροντίσας καὶ τὸ προβληθὲν ἀποδιοπομπησάμενος  ἀλλ΄ ὑμεῖς γε,  ἔφη, ἄνδρες γάστρωνεσ, εἰ μὴ κόρον ἤδη ἔχετε τοσούτων ἐμπλησθέντεσ, ὑπερβάλλειν μοι δοκεῖτε πάντας τοὺς ἐπὶ πολυφαγίᾳ διαβοήτους γενομένουσ· καὶ τίνες εἰσὶν οὗτοι ζητεῖτε, προφέρεσθαι δὲ δίκαιόν ἐστιν ὑμᾶς σὺν τῷ ς σῦς ἐτυμώτερον παρὰ τὸ σεύεσθαι γὰρ καὶ ὁρμητικῶς ἔχειν τὸ ζῷον εἴρηται. τέτριπται δὲ καὶ τὸ λέγειν χωρὶς τοῦ κατ΄ ἀρχὰς ς ὗσ. οἱ δὲ σῦν εἰρῆσθαι οἱονεὶ θῦν, τὸν εἰς θυσίαν εὐθετοῦντα, νῦν δέ, εἰ δοκεῖ, ἀποκρίνασθέ μοι τίς  μνημονεύει κατὰ τὸ σύνθετον ὁμοίως ἡμῖν συάγρου ἐπὶ τοῦ  συὸς τοῦ ἀγρίου. Σοφοκλῆς μὲν γὰρ ἐν ̓αχιλλέως ̓ερασταῖς ἐπὶ κυνὸς ἔταξε τοὔνομα ἀπὸ τοῦ σῦς ἀγρεύειν, λέγων  σὺ δ΄, ὦ Σύαγρε, Πηλιωτικὸν τρέφοσ· παρ΄ ̔ηροδότῳ δὲ ὄνομα κύριον Σύαγρος Λάκων γένοσ, ὁ πρὸς Γέλωνα τὸν Συρακόσιον πρεσβεύσας περὶ τῆς πρὸς τοὺς Μήδους συμμαχίας ἐν τῇ  ἐβδόμῃ. καὶ Αἰτωλῶν δὲ οἶδα στρατηγὸν Σύαγρον, οὗ μνημονεύει Φύλαρχος ἐν τετάρτῃ ἱστοριῶν.  καὶ ὁ Δημόκριτος ἔφη· ἀεί ποτε σύ, ὦ Οὐλπιανέ, οὐδενὸς μεταλαμβάνειν εἴωθας τῶν παρασκευαζομένων  πρὶν μαθεῖν εἰ ἡ χρῆσις μὴ εἴη τῶν ὀνομάτων παλαιά, κινδυνεύεις οὖν ποτε διὰ ταύτας τὰς φροντίδας ὥσπερ ὁ Κῷος Φιλίτας ζητῶν τὸν καλούμενον ψευδολόγον τῶν λόγων ὁμοίως ἐκείνῳ ἀφαυανθῆναι. ἰσχνὸς γὰρ πάνυ τὸ σῶμα διὰ τὰς ζητήσεις γενόμενος ἀπέθανεν, ὡς τὸ πρὸ τοῦ μνημείου αὐτοῦ ἐπίγραμμα δηλοῖ·   ξεῖνε, Φιλίτας εἰμί. λόγων ὁ ψευδόμενός με  ὤλεσε καἰνικτῶν φροντίδες ἑσπέριοι. ἵν΄ οὖν μὴ καὶ σὺ ζητῶν τὸν σύαγρον ἀφαυανθῇσ, μάθε ὅτι ̓αντιφάνης μὲν ἐν ̔αρπαζομένῃ οὕτως ὠνόμασε·   λαβὼν ἐπανάξω σύαγρον εἰς τὴν οἰκίαν  τῆς νυκτὸς αὐτῆς καὶ λέοντα καὶ λύκον.  Διονύσιος δὲ ὁ τύραννος ἐν τῷ ̓αδώνιδι·   νυμφῶν ὑπὸ σπήλυγγα τόνδ΄ αὐτόστεγον  σύαγρον ἐκβόλειον εὔθηρον κυσίν,  ὁπλάς τ΄ ἀπαρχὰς ἀκροθινιάζομαι. Λυγκεὺς δ΄ ὁ Σάμιος ἐν τῇ πρὸς ̓απολλόδωρον  ἐπιστολῇ γράφει οὕτως · ἵνα τὰ μὲν αἴγεια τοῖς παισί, τὰ δὲ συάγρεια μετὰ τῶν φίλων αὐτὸς ἔχῃσ.΄  καὶ ̔ιππόλοχος δὲ ὁ Μακεδών, οὗ ἐμνημονεύσαμεν ἐν τοῖς πρὸ τούτων, ἐν τῇ πρὸς τὸν προειρημένον Λυγκέα ἐπιστολῇ ἐμνήσθη συάγρων πολλῶν. ἐπεὶ δὲ σὺ καὶ τὸ προβληθέν σοι ἀποπροσπεποίησαι περὶ τῆς χρόας τοῦ Καλυδωνίου συόσ, εἴ τις αὐτὸν ἱστορεῖ λευκὸν τὴν χρόαν γεγονότα, ἐροῦμεν ἡμεῖς τὸν εἰπόντα· τὸ δὲ μαρτύριον ἀνίχνευσον σύ. πάλαι γὰρ τυγχάνω ἀνεγνωκὼς τοὺς Κλεομένους τοῦ ̔ρηγίνου διθυράμβουσ, ὧν ἐν τῷ ἐπιγραφομένῳ Μελεάγρῳ  τοῦτο ἱστόρηται. οὐκ ἀγνοῶ δ΄ ὅτι οἱ περὶ τὴν Σικελίαν κατοικοῦντες ἀσχέδωρον καλοῦσι τὸν σύαγρον. Αἰσχύλος γοῦν ἐν Φορκίσι παρεικάζων τὸν Περσέα τῷ ἀγρίῳ τούτῳ συί φησιν   ἔδυ δ΄ ἐς ἄντρον ἀσχέδωρος ὥσ.  καὶ Σκίρας εἷς δ΄ ἐστὶν οὗτος τῆς ̓ιταλικῆς καλουμένης κωμῳδίας ποιητήσ, γένος Ταραντῖνος ἐν Μελεάγρῳ φησὶν   ἔνθ΄ οὔτε ποιμὴν ἀξιοῖ νέμειν βοτὰ  οὔτε ἀσχέδωρος νεμόμενος καπρώζεται. ὅτι δὲ Αἰσχύλος διατρίψας ἐν Σικελίᾳ πολλαῖς  κέχρηται φωναῖς Σικελικαῖς οὐδὲν θαυμαστόν.  Περιεφέροντο καὶ ἔριφοι πολλάκις ποικίλως ἐσκευασμένοι· ἄλλοι δὲ καὶ πολύ τοῦ ὀποῦ ἔχοντεσ, οἵτινες οὐ τὴν τυχοῦσαν ἡδονὴν παρεῖχον ἡμῖν. καὶ γὰρ τὸ τοῦ αἰγὸς κρέας τροφιμώτατὸν ἐστι. Κλειτόμαχος γοῦν ὁ Καρχηδόνιος οὐδενὸς δεύτερος τῶν ἀπὸ τῆς νέας ̓ακαδημείας κατὰ τὴν θεωρίαν ὢν Θηβαῖόν τινα ἀθλητὴν ὑπερβαλεῖν ἰσχύι φησὶ τοὺς καθ΄ ἑαυτὸν κρέασιν αἰγείοις χρώμενον.  εὔτονοι  γὰρ καὶ γλίσχροι οἱ χυμοὶ καὶ πολὺν χρόνον ὑπομένειν ἐν τοῖς ὄγκοις δυνάμενοι, ἐσκώπτετο δὲ ὁ ἀθλητὴς διὰ τὴν ἀπὸ τῶν ἱδρώτων δυσωδίαν. τὰ δ΄ ὕεια καὶ ἄρνεια κρέα ἀδιαπόνητα ταῖς ἕξεσιν ὑπάρχοντα ῥᾷστα φθείρεται διὰ τὴν πιμελήν. τὰ δὲ παρὰ τοῖς κωμῳδιοποιοῖς λεγόμενα δεῖπνα ἡδίστην ἀκοὴν παρέχει τοῖς ὠσὶ μᾶλλον ἢ τῇ φάρυγγι, ὥσπερ τὰ παρὰ ̓αντιφάνει μὲν ἐν ̓ακεστρίᾳ·   κρέας δὲ τίνος ἥδιστ΄ ἂν ἐσθίοις φησίν; β. τίνοσ;  εἰς εὐτέλειαν. τῶν προβάτων μὲν οἷς ἔνι   μήτ΄ ἔρια μήτε τυρόσ, ἀρνόσ, φίλτατε.  τῶν δ΄ αἰγιδίων κατὰ ταὔθ΄ ἃ μὴ τυρὸν ποιεῖ,  ἐρίφου. διὰ τὴν ἐπικαρπίαν γὰρ τῶν ἁδρῶν  ταῦτ΄ ἐσθίων τὰ φαῦλ΄ ἀνέχομαι. ἐν δὲ Κύκλωπί φησι·   τῶν χερσαίων δ΄ ὑμῖν ἥξει  παρ΄ ἐμοῦ ταυτί  βοῦς ἀγελαῖοσ, τράγος ὑλιβάτησ,  αἲξ οὐρανία, κριὸς τομίασ,  κάπρος ἐκτομίασ, ὗς οὐ τομίας   δέλφαξ, δασύπουσ, ἔριφοι,  τυρὸς χλωρόσ, τυρὸς ξηρόσ,  τυρὸς κοπτόσ, τυρὸς ξυστόσ,  τυρὸς τμητόσ, τυρὸς πηκτόσ.  Μνησίμαχος δ΄ ἐν ̔ιπποτρόφῳ τοιαῦτα παρασκευάζει·    βαῖν΄ ἐκ θαλάμων κυπαρισσορόφων  ἔξω, Μάνη· στεῖχ΄ εἰς ἀγορὰν  πρὸς τοὺς ̔ερμᾶσ,  οὗ προσφοιτῶσ1΄ οἱ φύλαρχοι,  τούς τε μαθητὰς τοὺς ὡραίους  οὓς ἀναβαίνειν ἐπὶ τοὺς ἵππους  μελετᾷ Φείδων καὶ καταβαίνειν  οἶσθ΄ οὓς φράζω;  τούτοις τοίνυν ἄγγελλ΄, ὁτιὴ  ψυχρὸν τοὔψον, τὸ ποτὸν θερμόν,  ξηρὸν φύραμ΄, ἄρτοι ξηροί·   σπλάγχν΄ ὀπτᾶται, χναῦμ΄ ἥρπασται,  κρέας ἐξ ἅλμης ἐξῄρηται,  τόμος ἀλλᾶντοσ, τόμος ἠνύστρου,  χορδῆς ἕτεροσ, φύσκης ἕτερος  διαλαιμοτομεῖθ΄ ὑπὸ τῶν ἔνδον  κρατὴρ ἐξερροίβδητ΄ οἴνου·  πρόποσις χωρεῖ· λέπεται κόρδαξ·  ἀκολασταίνει νοῦς μειρακίων·  πάντ΄ ἐστ΄ ἔνδον τὰ κάτωθεν ἄνω.  μέμνησ1΄ ἃ λέγω, πρόσεχ΄ οἷς φράζω.  χάσκεις οὗτοσ; βλέψον δευρί· πῶς αὐτὰ φράσεισ; αὐτίκ΄ ἐρῶ σοι πάλιν ἐξ ἀρχῆσ· ἥκειν ἤδη καὶ μὴ μέλλειν  τῷ τε μαγείρῳ μὴ λυμαίνεσθ΄, ὡς τῶν ὄψων ἑφθῶν ὄντων, ὀπτῶν ὄντων, ψυχρῶν ὄντων, καθ΄ ἕκαστα λέγων βολβόσ, ἐλαία, σκόροδον, καυλόσ, κολοκύντη, ἔτνοσ,  θρῖον, φυλλάσ, θύννου τεμάχη, γλάνιδοσ, γαλεοῦ, ῥίνησ, γόγγρου· φοξῖνος ὅλοσ, κορακῖνος ὅλος , μεμβράσ, σκόμβροσ, θυννίσ, κωβιόσ. ἠλακατῆνεσ, κυνὸς οὐραῖον τῶν καρχαριῶν, νάρκη, βάτραχοσ, πέρκη, σαῦρος ,  τριχίασ, φυκίσ. βρίγκοσ, τρίγλη, κόκκυξ, τρυγών, σμύραινα, φάγροσ, μύλλος , λεβίασ, σπάροσ, αἰολίασ· θρᾷττα, χελιδών, καρίσ, τευθίσ, ψῆττα, δρακαινίσ, πουλυπόδειον, ὁ σηπία, ὀρφώσ, 6 κάραβος , ἔσχαροσ, ἀφύαι, βελόναι, κεστρεύσ, σκορπίοσ, ἔγχελυσ, ἄρκτοσ· κρέα τ΄ ἄλλα τὸ πλῆθος ἀμύθητον χηνόσ, χοίρου, βοόσ, ἀρνόσ, οἰόσ, κάπρου, αἰγόσ, ἀλεκτρυόνοσ, νήττησ, κίττησ, πέρδικοσ, ἀλωπεκίου.  καὶ μετὰ δεῖπνον θαυμαστὸν ὅσ1΄ ἔστ΄  ἀγαθῶν πλήθη. πᾶς δὲ κατ΄ οἴκους μάττει, πέττει,   τίλλει, κόπτει, τέμνει, δεύει,  χαίρει, παίζει, πηδᾷ, δειπνεῖ,  πίνει, σκιρτᾷ, λορδοῖ, κεντεῖ. σεμναὶ δ΄ αὐλῶν ἀγαναὶ φωναί,  μολπά, κλαγγὰ θράττει, πνεῖται  κούραν κασίας  ἀπὸ γᾶς ἁγίασ, ἁλίας Συρίασ·  ὀσμὴ σεμνὴ μυκτῆρα δονεῖ  λιβάνου, μάρου, σμύρνησ, καλάμου,   στύρακοσ, βάρου,  λίνδου, κίνδου, κισθοῦ, μίνθου·  τοιάδε δόμους ὁμίχλη κατέχει  πάντων ἀγαθῶν ἀνάμεστοσ. ἐπὶ τούτοις λεγομένοις παρηνέχθη ἡ ῥοδουντία καλουμένη λοπάσ· περὶ ἧς ἐξετραγῴδησεν ὁ σοφὸς  ἐκεῖνος μάγειροσ, πρὶν καὶ ἐπιδεῖξαι ὅ τι φέρει, διεχλεύαζέ τε τοὺς πάνυ μαγείρους γενομένουσ, ὧν καὶ μνημονεύων ἔφη· τί τοιοῦτον ἐξεῦρεν ὁ παρὰ ̓αναξίππῳ τῷ κωμικῷ μάγειροσ, ὃς ἐν τῷ ̓εγκαλυπτομένῳ τοιάδε ὠγκώσατο;   Σόφων ̓ακαρνὰν καὶ ̔ρόδιος Δαμόξενος  ἐγένονθ΄ ἑαυτῶν συμμαθηταὶ τῆς τέχνησ·  ἐδίδασκε δ΄ αὐτοὺς Σικελιώτης Λάβδακοσ.   οὗτοι τὰ μὲν παλαιὰ καὶ θρυλούμενα ἀρτύματ΄ ἐξήλειψαν ἐκ τῶν βιβλίων καὶ τὴν θυίαν ἠφάνισαν ἐκ τοῦ μέσου, οἷον λέγω κύμινον, ὄξοσ, σίλφιον, τυρόν, κορίαννον, οἷς ὁ Κρόνος ἀρτύμασιν ἐχρῆτο, ὁ πάντ΄ ἀφεῖλον εἶναὶ θ΄ ὑπέλαβον  τὸν τοῖς τοιούτοις παντοπώλην χρώμενον. αὐτοὶ δ΄ ἔλαιον καὶ λοπάδα καινήν, πάτερ, πῦρ τ΄ ὀξὺ καὶ μὴ πολλάκις φυσώμενον ἐπόθουν·, ἀπὸ τούτου πᾶν τὸ δεῖπνον εὐτρεπὲς οὗτοί τε πρῶτοι δάκρυα καὶ πταρμὸν πολὺν ἀπὸ τῆς τραπέζης καὶ σίαλον ἀπήγαγον, τῶν τ΄ ἐσθιόντων ἀνεκάθηραν τοὺς πόρους   ὁ μὲν οὖν ̔ρόδιος πιών τιν΄ ἅλμην ἀπέθανεν  παρὰ τὴν φύσιν γὰρ τὸ ποτὸν ἦν. β. μάλ΄ εἰκότωσ. α. ὁ Σόφων δὲ πᾶσαν τὴν ̓ιωνίαν ἔχει, ἐμὸς γενόμενοσ, ὦ πάτερ, διδάσκαλοσ. καὐτὸς φιλοσοφῶ καταλιπεῖν συγγράμματα σπεύδων ἐμαυτοῦ καινὰ τῆς τέχνησ. β. παπαῖ· ἐμὲ κατακόψεισ, οὐχ ὃ θύειν μέλλομεν, Α. τὸν ὄρθρον ἐν ταῖς χερσί μ΄ ὄψει βιβλία ἔχοντα καὶ ζητοῦντα τὰ κατὰ τὴν τέχνην,  οὐδὲν Διοδώρου διαφέρω τἀσπενδίου. γεύσω δ΄, ἐὰν βούλῃ, σὲ τῶν εὑρημένων οὐ ταὐτὰ προσάγω πᾶσιν ἀεὶ βρώματα· τεταγμέν΄ εὐθὺς ἐστί μοι πρὸς τὸν βίον ἕτερ΄ ἐστὶ τοῖς ἐρῶσι καὶ τοῖς φιλοσόφοις καὶ τοῖς τελώναισ. μειράκιον ἐρωμένην  ἔχον πατρῴαν οὐσίαν κατεσθίει·  τούτῳ παρέθηκα σηπίας καὶ τευθίδας  καὶ τῶν πετραίων ἰχθύων τῶν ποικίλων  ἐμβαμματίοις γλαφυροῖσι κεχορηγημένα ·   ὁ γὰρ τοιοῦτός ἐστιν οὐ δειπνητικόσ,  πρὸς τῷ φιλεῖν δὲ τὴν διάνοιὰν ἐστ΄ ἔχων.  τῷ φιλοσόφῳ παρέθηκα κωλῆν ἢ πόδας  ἀδηφάγον τὸ ζῷον εἰς ὑπερβολὴν  ἐστιν. τελώνῃ γλαῦκον, ἔγχελυν, σπάρον.  ὅταν ἐγγύς ᾖ τῳ δ΄ ἡ σορόσ, ἀρτύω φακῆν  καὶ τὸ περίδειπνον τοῦ βίου λαμπρόν ποιῶ.  τά τῶν γερόντων στόματα διαφοράν ἔχει,   νωθρότερα πολλῷ δ΄ ἐστὶν ἢ τὰ τῶν νέων.   σίναπυ παρατίθημι τούτοις καὶ ποιῶ  χυλοὺς ἐχομένους δριμύτητος τὴν φύσιν,  ἵνα διεγείρας πνευματῶ τὸν ἀέρα.  ἰδὼν τὸ πρόσωπον γνώσομ΄ οὗ ζητεῖ φαγεῖν  ἕκαστος ὑμῶν. καὶ ὁ παρὰ Διονυσίῳ δὲ ἐν Θεσμοφόρῳ μάγειροσ, ἄνδρες δαιταλεῖς ̔ου΄ χεῖρον γὰρ καὶ τούτου μνησθῆναἰ, τί φησίν;   σφόδρα μοι κεχάρισαι, Σιμία.  νὴ τοὺς θεούσ,  ταυτὶ προείπας τὸν μάγειρον εἰδέναι   πολὺ δεῖ γὰρ αἰεὶ πρότερον οἷς μέλλει ποιεῖν  τὸ δεῖπνον ἢ τὸ δεῖπνον ἐγχειρεῖν ποιεῖν.  ἂν μὲν γάρ ἕν τις τοῦτ΄ ἐπιβλέψῃ μόνον,  τοὔψον ποιῆσαι κατὰ τρόπον πῶς δεῖ, τίνα  τρόπον παραθεῖναι δ΄ ἢ πότ΄ ἢ πῶς σκευάσαι  δεῖ, μὴ προίδηται τοῦτο μηδὲ φροντίσῃ,  οὐκέτι μάγειροσ, ὀψοποιός ἐστι δέ. οὐ ταὐτὸ δ΄ ἐστὶ τοῦτο, πολὺ διήλλαχεν.  ὡς οὐ στρατηγὸς πᾶς καλεῖθ΄ ὃς ἂν λάβῃ  δύναμιν, ὁ μέντοι δυνάμενος κἀν πράγμασιν  ἀναστραφῆναι καὶ διαβλέψαι τί που  στρατηγός ἐστιν, ἡγεμὼν δὲ θάτερον,  οὕτως ἐφ΄ ἡμῖν σκευάσαι μὲν ἢ τεμεῖν  ἡδύσμαθ΄ ἑψῆσαί τε καὶ φυσᾶν τὸ πῦρ  ὁ τυχὼν δύναιτ΄ ἄν· ὀψοποιὸς οὖν μόνον  ἐστὶν ὁ τοιοῦτοσ, ὁ δὲ μάγειρος ἄλλο τι.  συνιδεῖν τόπον, ὥραν, τὸν καλοῦντα, τὸν πάλιν  δειπνοῦντα, πότε δεῖ καί τίν΄ ἰχθὺν ἀγοράσαι,  οὐ τοῦ τυχόντοσ, πάντα μὲν λήψει σχεδὸν  αἰεὶ γάρ· οὐκ αἰεὶ δὲ τὴν τούτων χάριν  ἔχεις ὁμοίαν οὐδ΄ ἴσην τὴν ἡδονήν.  ̓αρχέστρατος γέγραφέ τε καὶ δοξάζεται  παρά τισιν οὕτως ὡς λέγων τι χρήσιμον.  τὰ πολλὰ δ΄ ἠγνόηκε κοὐδὲ ἓν λέγει.  μὴ πάντ΄ ἄκουε μηδὲ πάντα μάνθανε.  τῶν βιβλίων ἔσθ΄ ἕνεκα τὰ περὶ τὴν τέχνην κενὰ μᾶλλον ἢ τόθ΄ ὅτ΄ οὐδέπω γεγραμμέν΄ ἦν.  οὐδ΄ ἔστιν εἰπεῖν περὶ μαγειρικῆσ, ἐπεὶ  εἶπ΄ ἀρτίως  ὅρον γὰρ οὐκ ἔσχηκεν οὐδὲ κύριον αὐτὴ  δ΄ ἑαυτῆς ἐστι δεσπότησ. ἐὰν δ΄  εὖ μὲν σὺ χρήσῃ τῇ τέχνῃ, τὸν τῆς τέχνης  καιρὸν δ΄ ἀπολέσῃσ, παραπόλωλεν ἡ τέχνη.  σιμ. ἄνθρωπε, μέγας εἶ. α. τουτονὶ δ΄, ὃν ἀρτίως   ἔφης ἔχοντα πεῖραν ἥκειν πολυτελῶν  πολλῶν τε δείπνων, ἐπιλαθέσθαι, Σιμία,  πάντων ποιήσω, θρῖον ἂν δείξω μόνον  παραθῶ τε δεῖπνον ὄζον αὔρας ̓αττικῆσ.  ἐξ ἀντλίας ἥκοντα καὶ γέμοντ΄ ἔτι  φορτηγικῶν μοι βρωμάτων κἀγωνίας  τἠμῇ ποιήσω νυστάσαι παροψίδι.    πρὸς ταῦτα Αἰμιλιανὸς ἔφη··   βέλτιστε, πολλοῖς πολλὰ περὶ μαγειρικῆς  εἰρημέν΄ ἐστὶ  κατὰ τοὺς ̔ηγησίππου ̓αδελφούσ· σὺ οὖν ἢ δρῶν  τι φαίνου καινὸν ̔ παρὰ τοὺς ἔμπροσθεν΄ ἢ μὴ κόπτ΄ ἐμέ, καὶ δεῖξον ὃ φέρεις καὶ λέγε τί ἐστι. καὶ ὅσ·· β. καταφρονεῖς ὅτι μάγειρός εἰμι ἴσως ὅσον ἀπὸ ταύτης τῆς τέχνης εἴργασμ΄ ἐγώ, κατά, τὸν κωμικὸν Δημήτριον, ὃς ἐν τῷ ἐπιγραφομένῳ ̓αρεοπαγίτῃ ταῦτ΄ εἴρηκεν  ὅσον δ΄ ἀπὸ ταύτης τῆς τέχνης εἴργασμ΄ ἐγώ,  οὐδεὶς ὑποκριτής ἐσθ΄ ὅλως εἰργασμένοσ.  καπνιζομένη τυραννὶς αὕτη ΄σθ΄ ἡ τέχνη,   ἀβυρτακοποιὸς παρὰ Σέλευκον ἐγενόμην,  παρ΄ ̓αγαθοκλεῖ δὲ πρῶτος εἰσήνεγκ΄ ἐγὼ  τῷ Σικελιώτῃ τὴν τυραννικὴν φακῆν.  τὸ μέγιστον οὐκ εἴρηκα Λαχάρους τινόσ,  ὅτ΄ ἦν ὁ λιμόσ, ἑστιῶντος τοὺς φίλουσ,  ἀνάληψιν ἐποίησ1΄ εἰσενέγκας κάππαριν.   α. γυμνὴν ̓αθηνᾶν τότ΄ ἐποίησε Λαχάρης οὐδὲν ἐνοχλοῦσαν σὲ δ΄ ἐνοχλοῦντα νῦν ἐγώ,  ὁ Αἰμιλιανὸς ἔφη, εἰ μὴ δείξεις ὅ τι φέρεισ. καὶ ὃς  μόλις ἔφη·  ῥοδωνιὰν καλῶ μὲν τὴν λοπάδα ταύτην ἐγώ ἐσκεύασται δ΄ οὕτωσ, ἵνα καὶ ἥδυσμα στεφανωτικὸν μὴ μόνον ἐπὶ τῆς κεφαλῆς λαβὼν σχῇσ,  ἀλλὰ καὶ ἔνδον σεαυτοῦ καὶ πανδαισίᾳ τὸ σωμάτιον πᾶν ἑστιάσῃσ, ῥόδα τὰ εὐοσμότατα ἐν ἴγδει τρίψας ἐπέβαλον ἐγκεφάλους ὀρνίθων τε καὶ χοίρων ἑφθοὺς σφόδρα ἐξινιασθέντας καὶ τῶν ᾠῶν τὰ χρυσᾶ, μεθ΄ ἃ ἔλαιον, γάρον, πέπερι, οἶνον. καὶ  ταῦτα διατρίψας ἐπιμελῶς ἐνέβαλον εἰς λοπάδα καινήν, ἁπαλὸν καὶ συνεχὲς διδοὺς τὸ πῦρ. καὶ ἅμα λέγων ἀναπετάσας τὴν λοπάδα τοσαύτην εὐωδίαν παρέσχε τῷ συμποσίῳ, ὡς ἀληθῶς τινα τῶν παρόντων εἰπεῖν  τοῦ καὶ κινυμένοιο Διὸς ποτὶ χαλκοβατὲς δῶ  ἔμπης ἐς γαῖάν τε καὶ οὐρανὸν ἵκετ΄ αὐτμή.  τοσαύτη διεχύθη ἀπὸ τῶν ῥόδων εὐωδία. μετὰ ταῦτα περιενεχθεισῶν  ὀρνίθων τε ὀπτῶν φακῆς τε καὶ πισῶν αὐταῖς χύτραισ,  ἔτι δὲ τῶν  τοιούτων περὶ ὧν Φαινίας ὁ ̓ερέσιος ἐν τοῖς περὶ φυτῶν τάδε γράφει·  πᾶσα γὰρ χεδροπώδης ἥμερος φύσις ἐνσπέρματος ἣ μὲν ἑψήσεως ἕνεκα σπείρεται, οἷον ὁ κύαμοσ, πισόσ· ἐτνηρὸν γὰρ ἐκ τούτων ἕψημα γίνεται· τὰ δὲ πάλιν αὖθις λεκιθώδη, καθάπερ ἄρακοσ· τὸ δὲ φακῆσ, οἷον ἀφάκη, φακόσ· τὸ δὲ χόρτου ἕνεκα τῶν τετραπόδων ζῴων, οἷον ὄροβος μὲν ἀροτήρων βοῶν, ἀφάκη δὲ προβάτων. πισοῦ δὲ τοῦ ὀσπρίου μνημονεύει καὶ Εὔπολις ἐν Χρυσῷ  γένει. ̔ηλιόδωρος δ΄ ὁ περιηγητὴς ἐν α΄ περὶ ἀκροπόλεως  τῆς τῶν πυρῶν,  φησίν,  ἑψήσεως ἐπινοηθείσης οἱ μὲν παλαιοὶ πύανον, οἱ δὲ νῦν  ὁλόπυρον προσαγορεύουσιν.  τοιούτων ἔτι πολλῶν λεγομένων ὁ Δημόκριτος ἔφη·  ἀλλὰ κἂν τῆς φακῆς ἐάσατε ἡμᾶς μεταλαβεῖν ἢ αὐτῆς γε τῆς χύτρασ, μὴ καὶ λίθοις τις ὑμῶν βεβλήσεται, κατὰ τὸν Θάσιον ̔ηγήμονα,  καὶ ὁ Οὐλπιανὸς ἔφη· τίς  δ΄ αὕτη ἡ λιθίνη βαλλητύσ; ̓ελευσῖνι γὰρ τῇ ἐμῇ οἶδά τινα πανήγυριν ἀγομένην καὶ καλουμένην Βαλλητὺν περὶ ἧς οὐκ ἄν τι εἴποιμι μὴ παρ΄  ἑκάστου  μισθὸν λαβών.  ἀλλ΄ ἔγωγε, φησὶν ὁ Δημόκριτοσ, οὐκ ὢν ΄λαβάργυροσ2ὡρολογητὴσ΄ κατὰ τὸν Τίμωνος Πρόδικον λέξω τὰ περὶ τοῦ ̔ηγήμονοσ.  χαμαιλέων ὁ Ποντικὸς ἐν ἕκτῳ περὶ τῆς ἀρχαίας κωμῳδίας Ι ̔ηγήμων φησίν, ΄ ὁ Θάσιος ὁ τὰς παρῳδίας γράψας πρῶτος Φακῆ ἐπεκαλεῖτο καὶ ἐποίησεν ἔν τινι τῶν παρῳδιῶν  ταῦτά μοι ὁρμαίνοντι παρίστατο Παλλὰς ̓αθήνη,  χρυσῆν ῥάβδον ἔχουσα, καὶ ἤλασεν εἶπέ τε μῦθον.   δεινὰ παθοῦσα, Φακῆ βδελυρή, χώρει ΄ς τὸν ἀγῶνα.  καὶ τότ΄ ἐγὼ ΄ θάρσησα. εἰσῆλθε δέ ποτε καὶ εἰς τὸ θέατρον διδάσκων κωμῳδίαν λίθων ἔχων πλῆρες τὸ ἱμάτιον, οὓς βάλλων εἰς τὴν ὀρχήστραν διαπορεῖν ἐποίησε τοὺς θεατάσ. καὶ ὀλίγον διαλιπὼν εἶπε·    λίθοι μὲν οἵδε· βαλλέτω δ΄ εἴ τις θέλει·  ἀγαθὸν δὲ κἀν χειμῶνι κἀν θέρει φακῆ. εὐδοκίμει δ΄· ὁ ἀνὴρ μάλιστα ἐν ταῖς παρῳδίαις καὶ περιβόητος ἦν λέγων τὰ ἔπη πανούργως καὶ ὑποκριτικῶς καὶ διὰ ταῦτα σφόδρα παρὰ τοῖς ̓αθηναίοις εὐδοκίμει. ἐν δὲ τῇ Γιγαντομαχίᾳ οὕτω σφόδρα τοὺς ̓αθηναίους ἐκήλησεν, ὡς ἐν ἐκείνῃ τῇ ἡμέρᾳ πλεῖστα αὐτοὺς γελάσαι, καίτοι ἀγγελθέντων αὐτοῖς ἐν τῷ θεάτρῳ τῶν γενομένων περὶ Σικελίαν ἀτυχημάτων. οὐδεὶς οὖν ἀνέστη καίτοι σχεδὸν πᾶσι  τῶν οἰκείων ἀπολωλότων. ἔκλαιον οὖν ἐγκαλυψάμενοι, οὐκ ἀνέστησαν δ΄, ἵνα μὴ γένωνται διαφανεῖς τοῖς ἀπὸ τῶν ἄλλων πόλεων θεωροῦσιν ἀχθόμενοι τῇ συμφορᾷ· διέμειναν δ΄ ἀκροώμενοι καίτοι καὶ αὐτοῦ τοῦ ̔ηγήμονοσ, ὡς ἤκουσε, σιωπᾶν διεγνωκότοσ. καθ΄ ὃν δὲ χρόνον θαλασσοκρατοῦντες ΄ͅ ̓αθηναῖο ι ἀνῆγον εἰς ἄστυ τὰς νησιωτικὰς δίκας γραψάμενός τις καὶ τὸν ̔ηγήμονα δίκην ἤγαγεν εἰς τὰς ̓αθήνασ, ὁ δὲ παραγενόμενος καὶ συναγαγὼν τοὺς περὶ τὸν Διόνυσον τεχνίτας προσῆλθε μετ΄ αὐτῶν ̓αλκιβιάδῃ βοηθεῖν  ἀξιῶν. ὁ δὲ θαρρεῖν παρακελευσάμενος εἰπών τε πᾶσιν ἕπεσθαι ἧκεν εἰς τὸ Μητρῷον, ὅπου τῶν δικῶν ἦσαν αἱ γραφαί, καὶ βρέξας τὸν δάκτυλον ἐκ τοῦ στόματος διήλειψε τὴν δίκην τοῦ ̔ηγήμονοσ. ἀγανακτοῦντες δ΄ ὅ τε γραμματεὺς καὶ ὁ ἄρχων τὰς ἡσυχίας ἤγαγον δι΄ ̓αλκιβιάδην,  φυγόντος δι΄ εὐλάβειαν καὶ τοῦ τὴν δίκην γραψαμένου .΄ αὕτη παρ΄ ἡμῶν, Οὐλπιανέ, ἡ βαλλητύσ. σὺ δ΄ ὅταν βουληθῇς ἐρεῖς περὶ τῆς ̓ελευσῖνι.  καὶ ὁ Οὐλπιανόσ· ἀλλά με ἀνέμνησασ, καλὲ Δημόκριτε, μνησθεὶς χύτρας ποθοῦντα μαθεῖν πολλάκις τίς  ἡ Τηλεμάχου καλουμένη χύτρα καὶ τίς  ὁ Τηλέμαχοσ. καὶ ὁ Δημόκριτος ἔφη;  Τιμοκλῆς ὁ τῆς κωμῳδίας ποιητὴς ἦν δὲ καὶ τραγῳδίας ἐν μὲν δράματι Λήθῃ φησί·   μετὰ τοῦτον αὐτῷ Τηλέμαχος συνετύγχανε.  καὶ τοῦτον ἀσπασάμενος ἡδέως πάνυ  ἔπειτα ΄χρῆσόν μοι σύ, φησί, τὰς χύτρας   ἐν αἷσιν ἕψεις τοὺς κυάμους καὶ ταῦτά γε  ἔφη τε καὶ παριόντα Φείδιππον πάλιν  τὸν Χαιρεφίλου πόρρωθεν ἀπιδὼν τὸν παχὺν  ἐπόππυσ1΄, εἶτ΄ ἐκέλευσε πέμπειν σαργάνασ. ὅτι δὲ καὶ τῶν δήμων ̓αχαρνεὺς ὁ Τηλέμαχος ὁ αὐτὸς ποιητής φησιν ἐν Διονύσῳ οὕτωσ·  ὁ δ΄ ̓αχαρνικὸς Τηλέμαχος ἔτι δημηγορεῖ.  οὗτος δ΄ ἔοικε τοῖς νεωνήτοις Σύροισ.  β. πῶς ἢ τί πράττων; βούλομαι γὰρ εἰδέναι.  α. θάργηλον ἀγκάλῃ κυάμων χύτραν φέρει.  ἐν δ΄ ̓ικαρίοις σατύροις φησίν·   ὥστ΄ ἔχειν οὐδὲν παρ΄ ἡμῖν. νυκτερεύσας δ΄ ἀθλίως πρῶτα μὲν σκληρῶς καθεῦδον, εἶτα Θούδιππος  βδέων  παντελῶς ἔπνιξεν ἡμᾶσ, εἶθ΄ ὁ λιμὸς ἥπτετο.  εἶτ΄ ἐφερόμην πρὸς Δίωνα τὸν διάπυρον· ἀλλὰ >, γὰρ  οὐδ΄ ἐκεῖνος οὐδὲν εἶχε. πρὸς δὲ τὸν χρηστὸν δραμὼν  Τηλέμαχον ̓αχαρνέα σωρόν τε κυάμων καταλαβὼν ἁρπάσας τούτων ἐνέτραγον. ὁ δ΄ ὄνος ἡμᾶς  ὡς ὁρᾷ, ὡσπερεὶ ὁ Κηφισόδωρος περὶ τὸ βῆμ΄, ἐπέρδετο.  ἐκ τούτων δῆλόν ἐστιν ὅτι Τηλέμαχος κυάμων χύτρας ἀεὶ σιτούμενος ἦγε Πυανέψια πορδὴν ἑορτήν.  ἔτνους δὲ κυαμίνου μνημονεύει ̔ηνίοχος ὁ κωμικὸς ἐν Τροχίλῳ λέγων οὕτωσ·  πρὸς ἐμαυτὸν ἐνθυμούμενοσ, νὴ τοὺς θεούσ,  ὅσῳ διαφέρει σῦκα καρδάμων, σὺ δὲ  Παύσωνι φὴς τὸ δεῖνα προσλελαληκέναι;  β. καὶ πρᾶγμά γ΄ ἠρώτα με δυστράπελον πάνυ,  ἔχον δὲ πολλὰς φροντίδων διεξόδουσ.   α. λέγ΄ αὐτό· καὶ γὰρ οὐκ ἀγέλοιὸν ἐστ΄ ἴσωσ.  β. ἔτνος κυάμινον διότι τὴν μὲν γαστέρα   φυσᾷ, τὸ δὲ πῦρ οὔ. α. χάριεν οἷς γινώσκεται  τὸ πρᾶγμα τοῦ Παύσωνοσ. ὡς δ΄ ἀεί ποτε  περί τοὺς κυάμους ἔσθ΄ οὗτος ὁ σοφιστὴς γέλωσ.1 τοιούτων οὖν  πολλάκις λεγομένων ὕδωρ ἐφέρετο κατὰ χειρῶν. καὶ πάλιν ὁ Οὐλπιανὸς ἐζήτει εἰ τὸ χέρνιβον εἴρηται, καθάπερ ἡμεῖς λέγομεν ἐν τῇ συνηθείᾳ. καί τις αὐτῷ ἀπήντησεν λέγων τὸ ἐν ̓ιλιάδι··   ἦ ῥα καὶ ἀμφίπολον ταμίην ὤτρυν΄ ὁ γεραιὸς  χερσὶν ὕδωρ ἐπιχεῦαι ἀκήρατον ἡ δὲ παρέστη  χέρνιβον ἀμφίπολος πρόχοὸν θ΄ ἅμα χερσὶν ἔχουσα. ̓αττικοὶ δὲ χερνίβιον λέγουσιν, ὡς Λυσίας ἐν τῷ κατὰ ̓αλκιβιάδου λέγων οὕτωσ·  τοῖς χρυσοῖς  χερνιβίοις καὶ θυμιατηρίοισ.  χειρόνιπτρον δ΄ Εὔπολις ἐν Δήμοισ·  κἄν τις τύχῃ πρῶτος δραμὼν εἴληφε χειρόνιπτρον  ἀνὴρ δ΄ ὅταν τις ἀγαθὸς ᾖ καὶ χρήσιμος πολίτης  νικᾷ τε πάντας χρηστὸς ὤν, οὐκ ἔστι χειρόνιπτρον. ̓επίχαρμος δ΄ ἐν Θεαροῖς εἴρηκε χειρόνιβα διὰ τούτων   κιθάρα, τρίποδεσ, ἅρματα, τράπεζαι χαλκίαι,  χειρόνιβα, λοιβάσια, λέβητες χαλκίοι.  ἡ πλείων δὲ χρῆσις κατὰ χειρὸς ὕδωρ εἴωθε λέγειν, ὡς Εὔπολις ἐν Χρυσῷ γένει καὶ ̓αμειψίας  Σφενδόνῃ ̓αλκαῖός τε ἐν ̔ιερῷ γάμῳ. πλεῖστον δ΄ ἐστὶ τοῦτο. Φιλύλλιος δὲ ἐν Αὔγῃ κατὰ χειρῶν εἴρηκεν οὕτωσ· Ι  καὶ δὴ δεδειπνήκασιν αἱ γυναῖκεσ· ἀλλ΄ ἀφαιρεῖν  ὥρα ΄ στὶν ἤδη τὰς τραπέζασ, εἶτα παρακορῆσαι,  ἔπειτα κατὰ χειρῶν ἑκάστῃ καὶ μύρον τι δοῦναι.  Μένανδρος ̔υδρίᾳ··   οἱ δὲ κατὰ χειρῶν λαβόντες περιμένουσι, φίλτατε. ̓αριστοφάνης δὲ ὁ γραμματικὸς ἐν τοῖς πρὸς τοὺς Καλλιμάχου πίνακας χλευάζει τοὺς οὐκ εἰδότας τὴν διαφορὰν τοῦ τε κατὰ χειρὸς καὶ τοῦ ἀπονίψασθαι. παρὰ γὰρ τοῖς παλαιοῖς τὸ μὲν πρὸ ἀρίστου καὶ δείπνου λέγεσθαι κατὰ χειρόσ, τὸ δὲ μετὰ ταῦτα ἀπονίψασθαι. ἔοικε δ΄ ὁ γραμματικὸς  τοῦτο πεφυλαχέναι παρά τοῖς ̓αττικοῖσ, ἐπεί τοι ̔́ομηρός πῃ μέν φησι·   νίψασθαι· παρὰ δὲ ξεστὴν ἐτάνυσσε τράπεζαν. πῂ δέ·   τοῖσι δὲ κήρυκες μὲν ὕδωρ ἐπὶ χεῖρας ἔχευαν,  σῖτον δὲ δμωαὶ παρενήνεον ἐν κανέοισι.  καὶ Σώφρων ἐν γυναικείοισ·  τάλαινα Κοικόα, κατὰ χειρὸς δοῦσα ἀπόδος πόχ΄ ἁμῖν τὰν  τράπεζαν.  παρὰ μέντοι τοῖς τραγικοῖς καὶ τοῖς κωμικοῖς παροξυτόνως ἀνέγνωσται χερνίβα· παρ΄ Εὐριπίδῃ ἐν ̔ηρακλεῖ·   εἰς χερνίβ΄ ὡς βάψειεν ̓αλκμήνης γόνοσ.  ἀλλὰ καὶ παρ΄ Εὐπόλιδι ἐν Αἰξὶν   αὐτοῦ τὴν χερνίβα παύσεισ.  ἐστὶ δὲ ὕδωρ εἰς ὃ ἀπέβαπτον δαλὸν ἐκ τοῦ βωμοῦ λαμβάνοντες ἐφ΄ οὗ τὴν θυσίαν ἐπετέλουν καὶ τούτῳ περιρραίνοντες τοὺς παρόντας ἥγνιζον. χρὴ μέντοι προπαροξυτόνως προφέρεσθαι. τὰ γὰρ τοιάδε ῥηματικὰ σύνθετα εἰς ψ λήγοντα γεγονότα παρὰ τὸν παρακείμενον τὴν παραλήγουσαν τοῦ  παρακειμένου φυλάσσουσιν, ἄν τε ἔχῃ τοῦτον διὰ τῶν δύο μμ λεγόμενον, βαρύνεται, λέλειμμαι αἰγίλιψ, τέτριμμαι οἰκότριψ, κέκλεμμαι βοίκλεψ, παρὰ Σοφοκλεῖ ̔ερμῆσ, βέβλεμμαι κατῶβλεψ, παρὰ ̓αρχελάῳ τῷ Χερρονησίτῃ ἐν τοῖς ̓ιδιοφυέσιν· ἐν δὲ ταῖς πλαγίοις τὰ τοιαῦτα ἐπὶ τῆς αὐτῆς συλλαβῆς φυλάττειν τὴν τάσιν. ̓αριστοφάνης δ΄ ἐν ̔́ηρωσι χερνίβιον εἴρηκεν. ἐχρῶντο δ΄ εἰς τὰς χεῖρας ἀποπλύνοντες αὐτὰς καὶ σμήματι ἀπορύψεως χάριν, ὡς παρίστησιν ̓αντιφάνης ἐν Κωρύκῳ·   ἐν ὅσῳ δ΄ ἀκροῶμαί σου κέλευσὸν μοί τινα   φέρειν ἀπονίψασθαι. β. δότω τις δεῦρ΄ ὕδωρ  καὶ σμῆμα. ἔτι δὲ καὶ εὐώδεσι τὰς χεῖρας κατεχρίοντο τὰς ἀπομαγδαλίας ἀτιμάσαντεσ, ἃς Λακεδαιμόνιοι ἐκάλουν κυνάδασ, ὥς φησι Πολέμων ἐν τῇ περὶ ὀνομάτων ἀδόξων ἐπιστολῇ. περὶ δὲ τοῦ εὐώδεσι χρίεσθαι τὰς χεῖρας ̓επιγένης ἢ Ι ̓αντιφάνης φησὶν ἐν ̓αργυρίου ἀφανισμῷ οὕτωσ·   τότε  περιπατήσεις κἀπονίψει κατὰ τρόπον   τὰς χεῖρας εὐώδη λαβὼν γῆν. καὶ Φιλόξενος δ΄ ἐν τῷ ἐπιγραφομένῳ Δείπνῳ φησίν  ἔπειτα δὲ παῖδες νίπτρ΄ ἔδοσαν κατὰ χειρῶν,  σμήμασιν ἰρινομείκτοις χλιεροθαλπὲς ὕδωρ ἐπεγχέοντες  τόσσον ὅσον τις ἔχρῃζ΄, ἐκτρίμματά τε   λαμπρὰ  σινδονυφῆ, δίδοσαν δὲ χρίματὰ τ΄ ἀμβροσίοδμα  καὶ στεφάνους ἰοθαλέασ.  Δρόμων δ΄ ἐν Ψαλτρίᾳ·   ἐπεὶ δὲ θᾶττον ἦμεν ἠριστηκότεσ,  ὁ παῖς περιεῖλε τὰς τραπέζασ, νίμματα   ἐπέχει τισ, ἀπενιζόμεθα, τοὺς στεφάνους πάλιν  τοὺς ἑσπερίνους λαβόντες ἐστεφανούμεθα.  ἐκάλουν δ΄ ἀπόνιπτρον τὸ ἀπόνιμμα τῶν χειρῶν καὶ τῶν ποδῶν. ̓αριστοφάνησ·  ὥσπερ ἀπόνιπτρον ἐκχέοντες ἑσπέρασ.  ἴσως δὲ καὶ τὴν λεκάνην οὕτως ἔλεγον, ἐν ᾧ τρόπῳ καὶ χειρόνιπτρον. ἰδίως δὲ καλεῖται παρ΄ ̓αθηναίοις ἀπόνιμμα ἐπὶ τῶν εἰς τιμὴν τοῖς νεκροῖς γινομένων καὶ ἐπὶ τῶν τοὺς ἐναγεῖς καθαιρόντων, ὡς καὶ ̓αντικλείδης ἐν τῷ ἐπιγραφομένῳ ̓εξηγητικῷ.  προθεὶς γὰρ περὶ ἐναγισμῶν γράφει τάδε·  ὄρυξαι βόθυνον πρὸς ἑσπέραν τοῦ σήματοσ, ἔπειτα στὰς παρὰ τὸν βόθυνον πρὸς ἑσπέραν βλέπε, ὕδωρ κατάχεε λέγων τάδε· ὑμῖν ἀπόνιμμα οἷς χρὴ καὶ οἷς θέμισ, ἔπειτα αὖθις μύρον κατάχεε. παρέθετο ταῦτα καὶ Δωρόθεοσ, φάσκων καὶ ἐν τοῖς τῶν Εὐπατριδῶν πατρίοις τάδε γεγράφθαι  περὶ τῆς τῶν ἱκετῶν καθάρσεως ἔπειτα ἀπονιψάμενος αὐτὸς καὶ οἱ ἄλλοι οἱ σπλαγχνεύοντες ὕδωρ λαβὼν κάθαιρε, ἀπόνιζε τὸ αἷμα τοῦ καθαιρομένου καὶ μετὰ ταῦτα τὸ ἀπόνιμμα ἀνακινήσας εἰς ταὐτὸ ἔγχεε.   χειρόμακτρον δὲ καλεῖται ᾧ τὰς χεῖρας ἀπεμάττοντο ὠμολίνῳ· ὅπερ ἐν τοῖς προκειμένοις Φιλόξενος ὁ Κυθήριος ὠνόμασεν ἔκτριμμα. ̓αριστοφάνης Ταγηνισταῖσ·  φέρε, παῖ, ταχέως κατὰ χειρὸς ὕδωρ,  παράπεμπε τὸ χειρόμακτρον.  σημειωτέον δὲ ὅτι καὶ μετὰ τὸ δειπνῆσαι κατὰ χειρὸς ἔλεγον, οὐχ ὡς ̓αριστοφάνης ὁ γραμματικὸς  φησιν ὅτι πρὶν φαγεῖν οἱ ̓αττικοὶ κατὰ χειρὸς ἔλεγον, μετὰ δὲ τὸ δειπνῆσαι ἀπονίψασθαι. Σοφοκλῆς Οἰνομάῳ·  σκυθιστὶ χειρόμακτρον ἐκκεκαρμένος  καὶ ̔ηρόδοτος ἐν δευτέρᾳ. Ξενοφῶν δ΄ ἐν α΄ Παιδείας γράφει ὅταν δὲ τούτων τινὸς θίγῃσ, εὐθὺς ἀποκαθαίρει τὴν χεῖρα εἰς τὰ χειρόμακτρα, ὡς πάνυ ἀχθόμενος ὅτι κατάπλεά σοι ἀπ΄ αὐτῶν ἐγένετο.  Πολέμων δ΄ ἐν ἕκτῳ τῶν πρὸς ̓αντίγονον καὶ ̓αδαῖον περὶ τῆς διαφορᾶς λέγει τοῦ κατὰ χειρὸς πρὸς τὸ νίψασθαι. Δημόνικος δ΄ ἐν τῷ ̓αχελῴῳ τὸ πρὸ τοῦ δείπνου κατὰ χειρός φησι διὰ τούτων   ἐσπουδάκει δ΄ ἕκαστος ὡς ἂν ἑστιῶν  ἅμα τ΄ ὀξύπεινον ἄνδρα καὶ Βοιώτιον.  τὸ γοῦν κατὰ χειρὸς περιέγραψ΄ εἴπας ὅτι  μετὰ δεῖπνον αὐτῷ τοῦτο γίνεται λαβεῖν.  ὠμολίνου δὲ μέμνηται Κρατῖνος ἐν ̓αρχιλόχοισ·  ὠμολίνοις κόμη βρύουσ1΄ ἀτιμίας πλέωσ.  Σαπφὼ  δ΄ ὅταν λέγῃ ἐν τῷ πέμπτῳ τῶν μελῶν πρὸς τὴν ̓αφροδίτην   χερρόμακτρα δὲ πορφύρᾳ  κἀπαυγάμενα ταῦτά τοι Μνᾶσις πέμψ΄ ἀπὺ Φωκάας  δῶρα τίμια κὰγ γενῦν, κόσμον λέγει κεφαλῆς τὰ χειρόμακτρα, ὡς καὶ ̔εκαταῖος δηλοῖ ἢ ὁ γεγραφὼς τὰς περιηγήσεις ἐν τῇ ̓ασίᾳ ἐπιγραφομένῃ γυναῖκες δ΄ ἐπὶ τῆς κεφαλῆς ἔχουσι χειρόμακτρα. ̔ηρόδοτος δ΄ ἐν τῇ β΄ φησί·  μετὰ δὲ ταῦτα ἔλεγον τοῦτον τὸν βασιλέα ζωὸν καταβῆναι κάτω εἰς ὃν οἱ ̔́ελληνες ̔́αιδην νομίζουσι κἀκεῖθι συγκυβεύειν τῇ Δήμητρι,  καὶ τὰ μὲν νικᾶν αὐτήν, τὰ δὲ ἑσσοῦσθαι ὑπ΄ αὐτῆσ· καί μιν πάλιν ἀναφικέσθαι δῶρον ἔχοντα παρ΄ αὐτῆς χειρόμακτρον χρύσεον.  τὸν δὲ τῷ χερνίβῳ ῥάναντα παῖδα διδόντα κατὰ χειρὸς ̔ηρακλεῖ ὕδωρ, ὃν ἀπέκτεινεν ὁ ̔ ̔ηρακλῆς κονδύλῳ, ̔ελλάνικος ἐν μὲν ταῖς ἱστορίαις ̓αρχίαν φησὶ καλεῖσθαι· δι΄ ὃν καὶ ἐξεχώρησε Καλυδῶνοσ, ἐν δὲ τῷ δευτέρῳ τῆς Φορωνίδος Χερίαν αὐτὸν  ὀνομάζει. ̔ηρόδωρος δ΄ ἐν ἑπτακαιδεκάτῃ τοῦ καθ΄ ̔ηρακλέα λόγου Εὔνομον. καὶ Κύαθον δὲ τὸν Πύλητος μὲν υἱόν, ἀδελφὸν δὲ ̓αντιμάχου ἀπέκτεινεν ἄκων ̔ ̔ηρακλῆς οἰνοχοοῦντα αὐτῷ, ὡς Νίκανδρος ἱστορεῖ ἐν δευτέρῳ Οἰταικῶν, ᾧ καὶ ἀνεῖσθαί φησι τέμενος ὑπὸ τοῦ ̔ ̔ηρακλέους  ἐν Προσχίῳ, ὃ μέχρι νῦν προσαγορεύεσθαι Οἰνοχόου. ἡμεῖς δ΄ ἐνταῦθα καταπαύσαντες τὸν λόγον ἀρχὴν ποιησόμεθα τῶν ἑξῆς ἀπὸ τῆς τοῦ ̔ηρακλέους ἀδηφαγίασ. 