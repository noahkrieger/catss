    ̓αργιλεωνίδος  ̓αργιλεωνὶς ἡ  Βρασίδου μήτηρ,  τελευτήσαντος αὐτῇ τοῦ υἱοῦ, ὼσ; παραγενόμενοί  τινες τῶν  ̓αμφιπολιτῶν εἰς Σπάρτην  ἧκον πρὸς αὐτήν,  ἠρώτησεν εἰ  καλῶς καὶ ἀξίως τῆς Σπάρτης ὁ υἱὸς  ἐτελεύτα·   μεγαλυνόντων δ΄ ἐκείνων καὶ  λεγόντων  ἄριστον ἐν τοῖς τοιούτοις  ἔργοις  ἁπάντων  Λακεδαιμονίων εἶναι, εἶπεν  ὦ  ξένοι,  καλὸς μὲν ἦν  κἀγαθὸς ὁ παῖς  μου,  πολλοὺς δ΄ ἄνδρας  Λακεδαίμων ἔχει  τήνου  κάρρονασ.     Γοροῦς  Γοργὼ  βασιλέως  Κλεομένους  θυγάτηρ,  ̓αρισταγόρου  τοῦ  Μιλησίου  παρακαλοῦντος αὐτὸν ἐπὶ τὸν πρὸς  βασιλέα πόλεμον ὑπὲρ  ̓ιώνων καὶ  ὑπισχνουμένου  χρημάτων  πλῆθος καὶ  ὅσῳ  ἀντέλεγε  πλείονα προστιθέντοσ, καταφθερεῖ σε ἔφη   ὦ πάτερ τὸ  ξενύλλιον, ἐὰν μὴ  τάχιον αὐτὸν τῆς  οἰκίας  ἐκβάλῃσ.     προστάξαντος δέ ποτε αὐτῇ τοῦ  πατρὸς δοῦναί τινι  σῖτον εἰς  μισθοῦ  λόγον, καὶ προστιθέντος  ἐδίδαξε  γάρ με τὸν  οἶνον  χρηστὸν  ποιεῖν, οὐκοῦν,  ὦ πάτερ ἔφη  ὃ τ΄  οἶνος  πλείων  ἐκποθήσεται καὶ  οἱ  πίνοντες  θρυπτικώτεροι καὶ  χείρονες  ἔσονται.    τὸν δ΄  ̓αρισταγόραν ὑπό τινος τῶν  οἰκετῶν   ὑποδούμενον θεασαμένη  πάτερ ἔφη  ὁ  ξένος  χεῖρας οὐκ ἔχει.    ξένου δέ τινος μαλακῶς καὶ σχολῇ  προσάγοντοσ,  παρωσαμένη αὐτὸν  οὐκ  ἄπει  ἐντεῦθεν εἶπεν οὐδὲ τὰ τῆς γυναικὸς δυνάμενοσ;΄     ἐρωτηθεῖσα δὲ ὑπό τινος  ̓αττικῆς  διὰ τί  ὑμεῖς  ἄρχετε μόναι τῶν  ἀνδρῶν  αἱ  Λάκαιναι; ὅτι ἔφη  καί  τίκτομεν μόναι ἄνδρασ.    Προτρεπομένη δὲ τὸν  ἄνδρα  Λεωνίδαν  ἐξιόντα εἰς  Θερμοπύλας ἄξιον τῆς Σπάρτης  φανῆναι,   ἠρώτα τί  χρὴ  πράττειν· ὁ δὲ ἔφη  ἀγαθὸν  γαμεῖν καὶ  ἀγαθά  τίκτειν.     Γυρτιάδος  Γυρτιάσ, ̓ακροτάτου  ποτὲ τοῦ  θυγατριδοῦ αὐτῆς  ἔκ τινος τῶν παίδων μάχης  πολλὰς  πληγὰς  λαβόντος καὶ  ἀπενεχθέντος  οἴκαδε ὡς  τεθνηκότοσ,   κλαιόντων τῶν  οἰκείων  τε καὶ  γνωρίμων,  οὐ  σιωπήσετε;   ἔφη· ἔδειξε γὰρ  οἵου  αἵματος ἦν, καὶ οὐκ ἔφη δεῖν τοὺς  ἀγαθοὺς βοᾶν ἀλλ΄  ἰατρεύεσθαι.   ὅτε  ἄγγελος  ἦλθεν ἐκ  Κρήτης τὸν ̓ακροτάτου θάνατον  ἀπαγγέλλων,  οὐκ  ἔμελλεν ἔφη  πρὸς τοὺς   πολεμίους  ἥκων ἢ  αὐτὸς  ὑπ΄ ἐκείνων  ἀποθανεῖσθαι  ἢ  κατακανεῖν  ἐκείνουσ;  ἥδιον δ΄  ἀκούειν ὅτι  ἀπέθανε καὶ ἑαυτῆς καὶ τῆς  πόλεως ἀξίως καὶ τῶν  προγόνων, ἢ εἰ  ἔζη τὸν  ἅπαντα  χρόνον  κακὸς  ὤν.     Δαματρίας  Δαματρία τὸν υἱὸν  δειλὸν καὶ ἀνάξιον ἑαυτῆς  ἀκούσασα,  παραγενόμενον  ἀνεῖλε τὸ δ΄ ἐπίγραμμα ἐπ΄ αὐτῆς τόδε   τὸν  παραβάντα  νόμους  Δαμάτριον  ἔκτανε μάτηρ,  ἁ Λακεδαιμονία τὸν Λακεδαιμόνιον.       Λακαινῶν ἀδήλων   ἑτέρα Λάκαινα τὸν υἱὸν  λιποτακτήσαντα ὡς  ἀνάξιον τῆς  πατρίδος ἀνεῖλεν, εἰποῦσα  οὐκ ἐμὸν τὸ φίτυμα  ἐφ΄  ἧς τὸ ἐπίγραμμα τόδε   ΄ἔρρε κακὸν φίτυμα διὰ  σκότοσ, οὗ διὰ  μῖσος  Εὐρώτας  δειλαῖς   μηδ΄  ἐλάφοισι  ῥέοι.    ἀχρεῖον  σκυλάκευμα, κακὰ  μερίσ, ἔρρε  ποθ΄  ̔́αιδαν,    ἔρρε· τὸ μὴ Σπάρτας ἄξιον   οὐδ΄ ἔτεκον.      ἄλλη ἀκούσασα τὸν υἱὸν ἐν παρατάξει  πεσόντα ἔφη  δειλοὶ  κλαιέσθωσαν·  ἐγὼ δέ σε, τέκνον,  ἄδακρυς καὶ ἱλαρὰ  θάπτω τὸν καὶ ἐμὸν καὶ Λακεδαιμόνιον.      ἀκούσασά τις τὸν υἱὸν  σεσῳσμένον καὶ  πεφευγότα ἐκ τῶν  πολεμίων,  γράφει αὐτῷ  κακὰ φάμα τευ κακκέχυται· ἢ ταύταν  νῦν  ἔκνιψαι ἢ μὴ ἔσο.       ἄλλη, τῶν  υἱῶν  φυγόντων ἐκ μάχης καὶ  παραγενομένων ὡς αὐτήν,  ποῖ φησὶν  ἥκετε  δραπετεύσαντεσ, κακὰ  ἀνδράποδα; ἢ  δεῦρο  ὅθεν  ἐξέδυτε  καταδυσόμενοι  ἀνασυραμένη καὶ ἐπιδείξασα  αὐτοῖς  τὴν  κοιλίαν.   προσάγοντά τις τὸν υἱὸν θεασαμένη  ἐπύθετο τί πράσσει ἡ πατρίσ·  εἰπόντος δὲ  πάντες  ἀπολώλασι,  κεραμίδα  ἄρασα  ἐπαφῆκεν αὐτῷ καὶ ἀνεῖλεν, εἰποῦσα  σὲ οὖν  κακάγγελον  ἔπεμψαν  ἡμῖν;΄     διηγουμένου τινὸς τῇ  μητρὶ γενναῖον θάνατον τοῦ  ἀδελφοῦ,  εἶτ΄ οὐκ  αἰσχρόν εἶπε  τῆς  τοιαύτης συνοδίας ἀποτυχείν      ἐκπέμψασά τις τοὺς υἱοὺς αὑτῆς  πέντε ὄντας ἐπὶ πόλεμον, ἐν τοῖς  προαστείοις  εἱστήκει  καραδοκοῦσα  τί ἐκ τῆς μάχης  ἀποβήσοιτο· ὡσ· δὲ παραγενόμενός τις  πυθομένῃ  ἀπήγγειλε τοὺς  παῖδας  ἅπαντας  τετελευτηκέναι, ἀλλ΄ οὐ τοῦτο  ἐπυθόμην εἶπε  κακὸν  ἀνδράποδον, ἀλλὰ τί πράσσει ἡ πατρίσ.  φήσαντος δὲ ὅτι  νικᾷ,  ἀσμένη  τοίνυν εἶπε  δέχομαι καὶ τὸν τῶν παίδων θάνατον    Θάπτουσά τις τὸν υἱόν, ὡς γραΐδιον  εὐτελὲς  προσελθὸν αὐτῇ  ὦ  γύναι τᾶς  τύχας εἶπε,  νὴ  τὼ σιὼ ἀλλὰ τᾶς  καλᾶς γ΄ ἔφη·  καὶ γὰρ αὐτὸν οὗ  ἕνεκεν ἔτεκον,  ἵν΄ ὑπὲρ τᾶς Σπάρτας  ἀποθάνῃ, τοῦτὸ  μοι  συνέβη    Σεμνυνομένης γυναικός τινος  ̓ιωνικῆς ἐπί τινι τῶν ἑαυτῆς  ὑφασμάτων  ὄντι  πολυτελεῖ, Λάκαινα ἐπιδείξασα τοὺς  τέσσαρας υἱοὺς ὄντας  κοσμιωτάτουσ,   τοιαῦτα ἔφη δεῖ εἶναι τὰ τῆς  καλῆς καὶ  ἀγαθῆς γυναικὸς  ἔργα καὶ ἐπὶ  τούτοις  ἐπαίρεσθαι καὶ μεγαλαυχεῖν.   ἄλλη ἀκούσασα περὶ τοῦ υἱοῦ, ὡς  κακῶς  ἐπὶ τῆς  ξένης  ἀναστρέφοιτο,  ἔγραψε  κακά τευ φάμα κακκέχυται· ἢ ταύταν  ἀπόθευ ἢ μὴ ἔσο.    παραπλησίως δὲ καὶ  Χίων  φυγάδεσ;  ἐλθόντες εἰς Σπάρτην  πολλὰ Παιδαρήτου  κατηγόρουν·  μεταπεμψαμένη  δὲ αὐτὸν ἡ μήτηρ  αὐτοῦ  Τελευτία καὶ  ἀκούσασα  ὧν  ἐνεκάλουν,  ἐπεὶ  ἐδόκει αὐτῇ  ἁμαρτάνειν ὁ  υἱόσ,  ἐπέστειλεν ἁ μάτηρ Παιδαρήτῳ. ἢ  βελτίονα  πρᾶσσε ἢ  αὖθι  μένε,  ἀπογνοὺς  τὰν  ἐς  Σπάρταν  σωτηρίαν.    ἑτέρα ἐπ΄  ἀδικήματι τῷ παιδὶ  κρινομένῳ  τέκνον εἶπεν ἢ τᾶς  αἰτίασ; ἢ  σεαυτὸν τοῦ ζῆν  ἀπόλυσον.    ἄλλη  χωλὸν υἱὸν ἐπὶ  παράταξιν  προπέμπουσα, τέκνον εἶπε κατὰ βῆμα τῆς ἀρετῆς  μέμνησο.     ἄλλη, τοῦ παιδὸς αὐτῇ  ἀφικομένου  ἀπὸ παρατάξεως  τετρωμένου τὸν  πόδα καὶ  σφόδρα  ἀλγοῦντοσ, ἐὰν τῆς ἀρετῆς εἶπε  μέμνῃ, ὦ τέκνον, καὶ  ἄπονος  ἔσῃ καὶ  θαρρήσεισ.    Λάκων  τρωθεὶς ἐν  πολέμῳ καὶ  βαδίζειν μὴ  δυνάμενοσ,  τετραποδιστὶ  ὥδευεν.  αἰσχυνομένῳ δ΄ αὐτῷ ἐπὶ τῷ  γελοίῳ ἡ μήτηρ  καὶ  πόσῳ  βέλτιον, ὦ  τέκνον εἶπε  μᾶλλον ἐπὶ τῇ  ἀνδρείᾳ  γεγηθέναι ἢ  αἰσχύνεσθαι ἐπὶ  γέλωτι ἀνοήτῳ;    ἄλλη  προσαναδιδοῦσα τῷ παιδὶ τὴν ἀσπίδα καὶ  παρακελευομένη  τέκνον ἔφη  ἢ ταύταν ἢ ἐπὶ  ταύτασ.     ἄλλη  προϊόντι τῷ  υἱῷ ἐπὶ πόλεμον  ἀναδιδοῦσα τὴν ἀσπίδα  ταύτην ἔφη  ὁ  πατήρ  σοι  ἀεὶ  ἔσῳζε· καὶ  σὺ οὖν ἢ ταύτην  σῷζε ἢ μὴ ἔσο.    ἄλλη πρὸς τὸν υἱὸν  λέγοντα  μικρὸν  ἔχειν τὸ  ξίφος εἶπε  καὶ βῆμα  πρόσθεσ.      ἄλλη ἀκούσασα, ὅτι ὁ υἱὸς αὐτῆς ἐν παρατάξει  ἀνδραγαθήσας  ἀπέθανεν,  ἐμὸς γὰρ ἦν  εἶπε· περὶ δὲ τοῦ  ἑτέρου  πυθομένη ὅτι  ἀποδειλιάσας  σῴζεται,  οὐ γὰρ ἦν  ἐμός ἔφη.   ἑτέρα ἀκούσασα ὅτι ὁ υἱὸς αὑτῆς τέθνηκεν ἐν   μάχῃ  καθάπερ  ἐτέτακτο  κάτθετεαὐτόν ἔφη, ἀναπληρωσάτω δὲ τὴν  ἐκείνου  τάξιν ὁ  ἀδελφόσ.    ἄλλη  πομπὴν  τελοῦσα  πάνδημον  ἤκουσεν ἐπὶ τῆς παρατάξεως  νικᾶν τὸν υἱόν, ἐκ δὲ τῶν  τραυμάτων  πολλῶν  γενομένων  θνήσκειν. οὐ  περιελομένη οὖν  τὸν  στέφανον, ἀλλὰ  σεμνυνθεῖσα πρὸς  τὰς πλησίον εἶπεν ὡς  πολλῷ  κάλλιον, ὦ  φίλαι,  ἐστὶν ἐν παρατάξει   νικῶντα  τελευτᾶν ἢ τὰ  ̓ολύμπια περιγινόμενον ζῆν.    διηγουμένου τινὸς τῇ  ἀδελφῇ γενναῖον θάνατον  τοῦ παιδὸς αὐτῆσ,  ἐκείνη εἶπεν ὅτι  ὅσον ἐπ΄  ἐκείνῳ  γέγηθα,  τοσοῦτον ἐπὶ  σοὶ  ἄχθομαι,  ἐναρέτου συνοδίας  ἀπολειφθέντι.    Λακαίνῃ τις  προσέπεμψεν, εἰ  φθορᾷ   συνεπινεύει. ἡ δ΄ ἔφη  παῖς μὲν  οὖσα  ἔμαθον τῷ  πατρὶ  πείθεσθαι, καὶ τοῦτο  ἔπραξα·  γυνὴ δὲ  γενομένη τῷ  ἀνδρί· εἰ οὖν δίκαιά με  παρακαλεῖ,  τούτῳ  φανερὸν  ποιησάτω  πρῶτον.     παρθένος  πενιχρὰ ἐρωτηθεῖσα  τίνα  δίδωσι τῷ  γαμοῦντι  προῖκα,  τὴν  πάτριον ἔφη σωφροσύνην.    Λάκαινα ἐρωτηθεῖσα εἰ  ἀνδρὶ  προσελήλυθεν, οὐκ  ἐγώ εἶπεν  ἀλλ΄ ὁ  ἀνὴρ  ἐμοί.    κρύφα τις  διαπαρθενευθεῖσα καὶ  διαφθείρασα  τὸ  βρέφος  οὕτως  ἐνεκαρτέρησε  μηδεμίαν  προενεγκαμένη  φωνήν,  ὥστε καὶ τὸν  πατέρα καὶ  ἄλλους πλησίον ὄντας  λαθεῖν  ἀποκυήσασα· τὸ γὰρ  μέγεθος τῶν  ἀλγηδόνων τῇ  ἀσχημοσύνῃ τὸ  εὔσχημον  προσπεσὸν  ἐνίκησε.    Λάκαινα πιπρασκομένη καὶ ἐρωτωμένη τί ἐπίσταται, ἔφη  πιστὰ ἦμεν.    ἄλλη αἰχμαλωτευθεῖσα καὶ ἐρωτωμένη  παραπλησίως εὖ  οἰκεῖν  οἶκον ἔφη.   ἐρωτηθεῖσά τις ὑπό τινοσ, εἰ  ἔσται  ἀγαθή,   ἂν  αὐτὴν  ἀγοράσῃ, εἶπε  κἂν μὴ  ἀγοράσῃσ.     ἄλλη πιπρασκομένη, τοῦ  κήρυκος  πυνθανομένου τί ἐπίσταται,  ἐλευθέρα εἶπεν  ἦμεν. ὡς δὲ ὁ  ὠνησάμενος προσέτασσέ  τινα αὐτῇ  οὐχ  ἁρμόζοντα  ἐλευθέρᾳ, εἰποῦσα  οἰμώξῃ  φθονήσας  σεαυτῷ  τοιούτου   κτήματος  ἐξήγαγεν  ἑαυτήν.   