    Αἴθρα Δήμητερ ἑστιοῦχ΄ ̓ελευσῖνος χθονὸς τῆσδ΄, οἵ τε ναοὺς ἔχετε πρόσπολοι θεᾶσ, εὐδαιμονεῖν με Θησέα τε παῖδ΄ ἐμὸν πόλιν τ΄ ̓αθηνῶν τήν τε Πιτθέως χθόνα, ἐν ᾗ με θρέψας ὀλβίοις ἐν δώμασιν Αἴθραν πατὴρ δίδωσι τῷ Πανδίονος Αἰγεῖ δάμαρτα, Λοξίου μαντεύμασιν. ἐς τάσδε γὰρ βλέψασ΄ ἐπηυξάμην τάδε γραῦσ, αἳ λιποῦσαι δώματ΄ ̓αργείας χθονὸς ἱκτῆρι θαλλῷ προσπίτνουσ΄ ἐμὸν γόνυ, πάθος παθοῦσαι δεινόν· ἀμφὶ γὰρ πύλας Κάδμου θανόντων ἑπτὰ γενναίων τέκνων ἄπαιδές εἰσιν, οὕς ποτ΄ ̓αργείων ἄναξ ̓́αδραστος ἤγαγ΄, Οἰδίπου παγκληρίας μέρος κατασχεῖν φυγάδι Πολυνείκει θέλων γαμβρῷ. νεκροὺς δὲ τοὺς ὀλωλότας δορὶ θάψαι θελουσῶν τῶνδε μητέρων χθονὶ εἴργουσιν οἱ κρατοῦντες οὐδ΄ ἀναίρεσιν δοῦναι θέλουσι, νόμιμ΄ ἀτίζοντες θεῶν. κοινὸν δὲ φόρτον ταῖσδ΄ ἔχων χρείας ἐμῆς ̓́αδραστος ὄμμα δάκρυσιν τέγγων ὅδε κεῖται, τό τ΄ ἔγχος τήν τε δυστυχεστάτην στένων στρατείαν ἣν ἔπεμψεν ἐκ δόμων· ὅς μ΄ ἐξοτρύνει παῖδ΄ ἐμὸν πεῖσαι λιταῖς νεκρῶν κομιστὴν ἢ λόγοισιν ἢ δορὸς ῥώμῃ γενέσθαι καὶ τάφου μεταίτιον, μόνον τόδ΄ ἔργον προστιθεὶς ἐμῷ τέκνῳ πόλει τ΄ ̓αθηνῶν. τυγχάνω δ΄ ὑπὲρ χθονὸς ἀρότου προθύουσ΄, ἐκ δόμων ἐλθοῦσ΄ ἐμῶν πρὸς τόνδε σηκόν, ἔνθα πρῶτα φαίνεται φρίξας ὑπὲρ γῆς τῆσδε κάρπιμος στάχυσ. δεσμὸν δ΄ ἄδεσμον τόνδ΄ ἔχουσα φυλλάδος μένω πρὸς ἁγναῖς ἐσχάραις δυοῖν θεαῖν Κόρης τε καὶ Δήμητροσ, οἰκτίρουσα μὲν πολιὰς ἄπαιδας τάσδε μητέρας τέκνων, σέβουσα δ΄ ἱερὰ στέμματ΄. οἴχεται δέ μοι κῆρυξ πρὸς ἄστυ δεῦρο Θησέα καλῶν, ὡς ἢ τὸ τούτων λυπρὸν ἐξέλῃ χθονόσ, ἢ τάσδ΄ ἀνάγκας ἱκεσίους λύσῃ, θεοὺς ὅσιόν τι δράσασ· πάντα γὰρ δι΄ ἀρσένων γυναιξὶ πράσσειν εἰκόσ, αἵτινες σοφαί.      Χορός ἱκετεύω σε, γεραιά, γεραιῶν ἐκ στομάτων, πρὸς γόνυ πίπτουσα τὸ σόν· ἄνομοι  τέκνα λῦσαι.  φθιμένων νεκύων οἳ καταλείπουσι μέλη θανάτῳ λυσιμελεῖ θηρσὶν ὀρείοισι βοράν·   Χορός ἐσιδοῦσ΄ οἰκτρὰ μὲν ὄσσων δάκρυ΄ ἀμφὶ βλεφάροισ, ῥυ- σὰ δὲ σαρκῶν πολιᾶν καταδρύμματα χειρῶν· τί γάρ; ἃ φθιμένους παῖδας ἐμοὺς οὔτε δόμοις προθέμαν οὔτε τάφων χώματα γαίας ἐσορῶ.   Χορός ἔτεκες καὶ σύ ποτ΄, ὦ πότνια, κοῦρον φίλα ποιησαμένα λέ- κτρα πόσει σῷ· μετά νυν δὸς ἐμοὶ σᾶς διανοίασ, μετάδος δ΄, ὅσσον ἐπαλγῶ μελέα <΄γὼ> φθιμένων οὓς ἔτεκον· παράπεισον δὲ σόν, ὤ, λισσόμεθ΄, ἐλθεῖν τέκνον ̓ισμηνὸν ἐμάν τ΄ ἐς χέρα θεῖναι νεκύων θαλερᾷ σώματ΄ ἀλαίνοντ΄ ἄταφα.   Χορός ὁσίως οὔχ, ὑπ΄ ἀνάγκας δὲ προπίπτου- σα προσαιτοῦσ΄ ἔμολον δε- ξιπύρους θεῶν θυμέλασ· ἔχομεν δ΄ ἔνδικα, καὶ σοί τι πάρεστι σθένος ὥστ΄ εὐτεκνίᾳ δυσ- τυχίαν τὰν παρ΄ ἐμοὶ καθελεῖν· οἰκτρὰ δὲ πάσχουσ΄ ἱκετεύω σὸν ἐμοὶ παῖδα ταλαίνᾳ ΄ν χερὶ θεῖναι νέκυν, ἀμφιβαλεῖν λυγρὰ μέλη παιδὸς ἐμοῦ.   Χορός ἀγὼν ὅδ΄ ἄλλος ἔρχεται γόων γόων διάδοχοσ, ἀχοῦσι προσπόλων χέρεσ. ἴτ΄ ὦ ξυνῳδοὶ κτύποι, ἴτ΄ ὦ ξυναλγηδόνεσ, χορὸν τὸν ̔́αιδας σέβει, διὰ παρῇδος ὄνυχα λευκὸν αἱματοῦτε χρῶτά τε φόνιον· τὰ γὰρ φθιτῶν τοῖς ὁρῶσι κόσμοσ.   Χορός ἄπληστος ἅδε μ΄ ἐξάγει χάρις γόων πολύπονοσ, ὡς ἐξ ἀλιβάτου πέτρας ὑγρὰ ῥέουσα σταγὼν ἄπαυστος αἰεί· γόων, τὸ γὰρ θανόντων τέκνων ἐπιπονόν τι κατὰ γυναῖκας ἐς γόους πέφυκε πάθοσ. ἒ ἔ. θανοῦσα τῶνδ΄ ἀλγέων λαθοίμαν.     Θησεύς τίνων γόων ἤκουσα καὶ στέρνων κτύπον νεκρῶν τε θρήνουσ, τῶνδ΄ ἀνακτόρων ἄπο ἠχοῦς ἰούσησ; ὡς φόβος μ΄ ἀναπτεροῖ μή μοί τι μήτηρ, ἣν μεταστείχω ποδί, χρονίαν ἀποῦσαν ἐκ δόμων ἔχῃ νέον. ἔα· τί χρῆμα; καινὰς ἐσβολὰς ὁρῶ λόγων· μητέρα γεραιὰν βωμίαν ἐφημένην ξένους θ΄ ὁμοῦ γυναῖκασ, οὐχ ἕνα ῥυθμὸν κακῶν ἐχούσασ· ἔκ τε γὰρ γερασμίων ὄσσων ἐλαύνουσ΄ οἰκτρὸν ἐς γαῖαν δάκρυ, κουραί τε καὶ πεπλώματ΄ οὐ θεωρικά. τί ταῦτα, μῆτερ; σὸν τὸ μηνύειν ἐμοί, ἡμῶν δ΄ ἀκούειν· προσδοκῶ τι γὰρ νέον.   Αἴθρα ὦ παῖ, γυναῖκες αἵδε μητέρες τέκνων τῶν κατθανόντων ἀμφὶ Καδμείας πύλας ἑπτὰ στρατηγῶν· ἱκεσίοις δὲ σὺν κλάδοις φρουροῦσί μ΄, ὡς δέδορκασ, ἐν κύκλῳ, τέκνον.   Θησεύς τίς δ΄ ὁ στενάζων οἰκτρὸν ἐν πύλαις ὅδε;   Αἴθρα ̓́αδραστοσ, ὡς λέγουσιν, ̓αργείων ἄναξ.   Θησεύς οἱ δ΄ ἀμφὶ τόνδε παῖδεσ; ἦ τούτων τέκνα;   Αἴθρα οὔκ, ἀλλὰ νεκρῶν τῶν ὀλωλότων κόροι.   Θησεύς τί γὰρ πρὸς ἡμᾶς ἦλθον ἱκεσίᾳ χερί;   Αἴθρα οἶδ΄· ἀλλὰ τῶνδε μῦθος οὑντεῦθεν, τέκνον.   Θησεύς σὲ τὸν κατήρη χλανιδίοις ἀνιστορῶ. λέγ΄ ἐκκαλύψας κρᾶτα καὶ πάρες γόον· πέρας γὰρ οὐδὲν μὴ διὰ γλώσσης ἰόν.    ̓́αδραστος ὦ καλλίνικε γῆς ̓αθηναίων ἄναξ, Θησεῦ, σὸς ἱκέτης καὶ πόλεως ἥκω σέθεν.   Θησεύς τί χρῆμα θηρῶν καὶ τίνος χρείαν ἔχων;   ̓́αδραστος οἶσθ΄ ἣν στρατείαν ἐστράτευσ΄ ὀλεθρίαν.   Θησεύς οὐ γάρ τι σιγῇ διεπέρασας ̔ελλάδα.   ̓́αδραστος ἐνταῦθ΄ ἀπώλεσ΄ ἄνδρας ̓αργείων ἄκρουσ.   Θησεύς τοιαῦθ΄ ὁ τλήμων πόλεμος ἐξεργάζεται.   ̓́αδραστος τούτους θανόντας ἦλθον ἐξαιτῶν πόλιν.   Θησεύς κήρυξιν ̔ερμοῦ πίσυνοσ, ὡς θάψῃς νεκρούσ;   ̓́αδραστος κἄπειτά γ΄ οἱ κτανόντες οὐκ ἐῶσί με.   Θησεύς τί γὰρ λέγουσιν, ὅσια χρῄζοντος σέθεν;   ̓́αδραστος τί δ΄; εὐτυχοῦντες οὐκ ἐπίστανται φέρειν.   Θησεύς ξύμβουλον οὖν μ΄ ἐπῆλθεσ; ἢ τίνος χάριν;   ̓́αδραστος κομίσαι σε, Θησεῦ, παῖδας ̓αργείων θέλων.   Θησεύς τὸ δ΄ ̓́αργος ἡμῖν ποῦ ΄στιν; ἢ κόμποι μάτην;   ̓́αδραστος σφαλέντες οἰχόμεσθα. πρὸς σὲ δ΄ ἥκομεν.   Θησεύς ἰδίᾳ δοκῆσάν σοι τόδ΄ ἢ πάσῃ πόλει;   ̓́αδραστος πάντες <σ΄> ἱκνοῦνται Δαναί̈δαι θάψαι νεκρούσ.   Θησεύς ἐκ τοῦ δ΄ ἐλαύνεις ἑπτὰ πρὸς Θήβας λόχουσ;   ̓́αδραστος δισσοῖσι γαμβροῖς τήνδε πορσύνων χάριν.   Θησεύς τῷ δ΄ ἐξέδωκας παῖδας ̓αργείων σέθεν;   ̓́αδραστος οὐκ ἐγγενῆ συνῆψα κηδείαν δόμοισ.   Θησεύς ἀλλὰ ξένοις ἔδωκας ̓αργείας κόρασ;   ̓́αδραστος Τυδεῖ <γε> Πολυνείκει τε τῷ Θηβαιγενεῖ.   Θησεύς τίν΄ εἰς ἔρωτα τῆσδε κηδείας μολών;   ̓́αδραστος Φοίβου μ΄ ὑπῆλθε δυστόπαστ΄ αἰνίγματα.   Θησεύς τί δ΄ εἶπ΄ ̓απόλλων παρθένοις κραίνων γάμον;   ̓́αδραστος κάπρῳ με δοῦναι καὶ λέοντι παῖδ΄ ἐμώ.   Θησεύς σὺ δ΄ ἐξελίσσεις πῶς θεοῦ θεσπίσματα;   ̓́αδραστος ἐλθόντε φυγάδε νυκτὸς εἰς ἐμὰς πύλας     Θησεύς τίς καὶ τίσ; εἰπέ· δύο γὰρ ἐξαυδᾷς ἅμα.   ̓́αδραστος Τυδεὺς μάχην ξυνῆψε Πολυνείκης θ΄ ἅμα.   Θησεύς ἦ τοῖσδ΄ ἔδωκας θηρσὶν ὣς κόρας σέθεν;   ̓́αδραστος μάχην γε δισσοῖν κνωδάλοιν ἀπεικάσασ.   Θησεύς ἦλθον δὲ δὴ πῶς πατρίδος ἐκλιπόνθ΄ ὅρουσ;   ̓́αδραστος Τυδεὺς μὲν αἷμα συγγενὲς φεύγων χθονόσ.   Θησεύς ὁ δ΄ Οἰδίπου <τί>, τίνι τρόπῳ Θήβας λιπών;   ̓́αδραστος ἀραῖς πατρῴαισ, μὴ κασίγνητον κτάνοι.   Θησεύς σοφήν γ΄ ἔλεξας τήνδ΄ ἑκούσιον φυγήν.   ̓́αδραστος ἀλλ΄ οἱ μένοντες τοὺς ἀπόντας ἠδίκουν.   Θησεύς οὔ πού σφ΄ ἀδελφὸς χρημάτων νοσφίζεται;   ̓́αδραστος ταύτῃ δικάζων ἦλθον· εἶτ΄ ἀπωλόμην.   Θησεύς μάντεις δ΄ ἐπῆλθες ἐμπύρων τ΄ εἶδες φλόγα;   ̓́αδραστος οἴμοι; διώκεις μ΄ ᾗ μάλιστ΄ ἐγὼ ΄σφάλην.   Θησεύς οὐκ ἦλθεσ, ὡς ἔοικεν, εὐνοίᾳ θεῶν.   ̓́αδραστος τὸ δὲ πλέον, ἦλθον ̓αμφιάρεώ γε πρὸς βίαν.   Θησεύς οὕτω τὸ θεῖον ῥᾳδίως ἀπεστράφησ;   ̓́αδραστος νέων γὰρ ἀνδρῶν θόρυβος ἐξέπλησσέ με.   Θησεύς εὐψυχίαν ἔσπευσας ἀντ΄ εὐβουλίασ.    ̓́αδραστος ὃ δή γε πολλοὺς ὤλεσε στρατηλάτασ. ἀλλ΄, ὦ καθ΄ ̔ελλάδ΄ ἀλκιμώτατον κάρα, ἄναξ ̓αθηνῶν, ἐν μὲν αἰσχύναις ἔχω πίτνων πρὸς οὖδας γόνυ σὸν ἀμπίσχειν χερί, πολιὸς ἀνὴρ τύραννος εὐδαίμων πάροσ· ὅμως δ΄ ἀνάγκη συμφοραῖς εἴκειν ἐμαῖσ. σῶσον νεκρούς μοι, τἀμά τ΄ οἰκτίρας κακὰ καὶ τῶν θανόντων τάσδε μητέρας τέκνων, αἷς γῆρας ἥκει πολιὸν εἰς ἀπαιδίαν, ἐλθεῖν δ΄ ἔτλησαν δεῦρο καὶ ξένον πόδα θεῖναι μόλις γεραιὰ κινοῦσαι μέλη, πρεσβεύματ΄ οὐ Δήμητρος ἐς μυστήρια, ἀλλ΄ ὡς νεκροὺς θάψωσιν, ἃς αὐτὰς ἐχρῆν κείνων ταφείσας χερσὶν ὡραίων τυχεῖν. σοφὸν δὲ πενίαν τ΄ εἰσορᾶν τὸν ὄλβιον, πένητά τ΄ εἰς τοὺς πλουσίους ἀποβλέπειν ζηλοῦνθ΄, ἵν΄ αὐτὸν χρημάτων ἔρως ἔχῃ, τά τ΄ οἰκτρὰ τοὺς μὴ δυστυχεῖς δεδοικέναι. .      .      .      .      .      .      .      . τόν θ΄ ὑμνοποιὸν αὐτὸς ἃν τίκτῃ μέλη χαίροντα τίκτειν· ἢν δὲ μὴ πάσχῃ τόδε, οὔτοι δύναιτ΄ ἂν οἴκοθέν γ΄ ἀτώμενος τέρπειν ἂν ἄλλουσ· οὐδὲ γὰρ δίκην ἔχει. τάχ΄ οὖν ἂν εἴποισ· Πελοπίαν παρεὶς χθόνα πῶς ταῖς ̓αθήναις τόνδε προστάσσεις πόνον; ἐγὼ δίκαιός εἰμ΄ ἀφηγεῖσθαι τάδε. Σπάρτη μὲν ὠμὴ καὶ πεποίκιλται τρόπουσ, τὰ δ΄ ἄλλα μικρὰ κἀσθενῆ· πόλις δὲ σὴ μόνη δύναιτ΄ ἂν τόνδ΄ ὑποστῆναι πόνον· τά τ΄ οἰκτρὰ γὰρ δέδορκε καὶ νεανίαν ἔχει σὲ ποιμέν΄ ἐσθλόν· οὗ χρείᾳ πόλεις πολλαὶ διώλοντ΄, ἐνδεεῖς στρατηλάτου.   Χορός κἀγὼ τὸν αὐτὸν τῷδέ σοι λόγον λέγω, Θησεῦ, δι΄ οἴκτου τὰς ἐμὰς λαβεῖν τύχασ.    Θησεύς ἄλλοισι δὴ ΄πόνησ΄ ἁμιλληθεὶς λόγῳ τοιῷδ΄. ἔλεξε γάρ τις ὡς τὰ χείρονα πλείω βροτοῖσίν ἐστι τῶν ἀμεινόνων· ἐγὼ δὲ τούτοις ἀντίαν γνώμην ἔχω, πλείω τὰ χρηστὰ τῶν κακῶν εἶναι βροτοῖσ· εἰ μὴ γὰρ ἦν τόδ΄, οὐκ ἂν ἦμεν ἐν φάει. αἰνῶ δ΄ ὃς ἡμῖν βίοτον ἐκ πεφυρμένου καὶ θηριώδους θεῶν διεσταθμήσατο, πρῶτον μὲν ἐνθεὶς σύνεσιν, εἶτα δ΄ ἄγγελον γλῶσσαν λόγων δούσ, ὥστε γιγνώσκειν ὄπα, τροφήν τε καρποῦ τῇ τροφῇ τ΄ ἀπ΄ οὐρανοῦ σταγόνας ὑδρηλάσ, ὡς τά γ΄ ἐκ γαίας τρέφῃ ἄρδῃ τε νηδύν· πρὸς δὲ τοῖσι χείματος προβλήματ΄, αἶθρον ἐξαμύνασθαι θεοῦ, πόντου τε ναυστολήμαθ΄, ὡς διαλλαγὰς ἔχοιμεν ἀλλήλοισιν ὧν πένοιτο γῆ. ἃ δ΄ ἔστ΄ ἄσημα κοὐ σαφῶς γιγνώσκομεν, ἐς πῦρ βλέποντες καὶ κατὰ σπλάγχνων πτυχὰς μάντεις προσημαίνουσιν οἰωνῶν τ΄ ἄπο. ἆρ΄ οὐ τρυφῶμεν θεοῦ κατασκευὴν βίῳ δόντος τοιαύτην, οἷσιν οὐκ ἀρκεῖ τάδε; ἀλλ΄ ἡ φρόνησις τοῦ θεοῦ μεῖζον σθένειν ζητεῖ, τὸ γαῦρον δ΄ ἐν φρεσὶν κεκτημένοι δοκοῦμεν εἶναι δαιμόνων σοφώτεροι.  ἧς καὶ σὺ φαίνῃ δεκάδοσ, οὐ σοφὸς γεγώσ, ὅστις κόρας μὲν θεσφάτοις Φοίβου ζυγεὶς ξένοισιν ὧδ΄ ἔδωκας ὡς ζώντων θεῶν, λαμπρὸν δὲ θολερῷ δῶμα συμμείξας τὸ σὸν ἥλκωσας οἴκουσ· χρῆν γὰρ οὐδὲ σώματα ἄδικα δικαίοις τὸν σοφὸν συμμιγνύναι, εὐδαιμονοῦντας δ΄ ἐς δόμους κτᾶσθαι φίλουσ. κοινὰς γὰρ ὁ θεὸς τὰς τύχας ἡγούμενος τοῖς τοῦ νοσοῦντος πήμασιν διώλεσε τὸν συννοσοῦντα κοὐδὲν ἠδικηκότα. ἐς δὲ στρατείαν πάντας ̓αργείους ἄγων, μάντεων λεγόντων θέσφατ΄, εἶτ΄ ἀτιμάσας βίᾳ παρελθὼν θεοὺς ἀπώλεσας πόλιν, νέοις παραχθείσ, οἵτινες τιμώμενοι χαίρουσι πολέμους τ΄ αὐξάνουσ΄ ἄνευ δίκησ, φθείροντες ἀστούσ, ὁ μὲν ὅπως στρατηλατῇ, ὁ δ΄ ὡς ὑβρίζῃ δύναμιν ἐς χεῖρας λαβών, ἄλλος δὲ κέρδους οὕνεκ΄, οὐκ ἀποσκοπῶν τὸ πλῆθος εἴ τι βλάπτεται πάσχον τάδε. τρεῖς γὰρ πολιτῶν μερίδεσ· οἳ μὲν ὄλβιοι ἀνωφελεῖς τε πλειόνων τ΄ ἐρῶσ΄ ἀεί· οἳ δ΄ οὐκ ἔχοντες καὶ σπανίζοντες βίου δεινοί, νέμοντες τῷ φθόνῳ πλέον μέροσ, ἐς τοὺς ἔχοντας κέντρ΄ ἀφιᾶσιν κακά, γλώσσαις πονηρῶν προστατῶν φηλούμενοι· τριῶν δὲ μοιρῶν ἡ ΄ν μέσῳ σῴζει πόλεισ, κόσμον φυλάσσουσ΄ ὅντιν΄ ἂν τάξῃ πόλισ. κἄπειτ΄ ἐγώ σοι σύμμαχος γενήσομαι; τί πρὸς πολίτας τοὺς ἐμοὺς λέγων καλόν; χαίρων ἴθ΄· εἰ γὰρ μὴ βεβούλευσαι καλῶσ, αὐτὸς πιέζειν τὴν τύχην, ἡμᾶς δ΄ ἐᾶν.   Χορός ἥμαρτεν· ἐν νέοισι δ΄ ἀνθρώπων τόδε ἔνεστι· συγγνώμην δὲ τῷδ΄ ἔχειν χρεών. ἀλλ΄ ὡς ἰατρὸν τῶνδ΄, ἄναξ, ἀφίγμεθα.    ̓́αδραστος οὔτοι δικαστήν <σ΄> εἱλόμην ἐμῶν κακῶν οὐδ΄, εἴ τι πράξας μὴ καλῶς εὑρίσκομαι, τούτων κολαστὴν κἀπιτιμητήν, ἄναξ, ἀλλ΄ ὡς ὀναίμην. εἰ δὲ μὴ βούλῃ τάδε, στέργειν ἀνάγκη τοῖσι σοῖσ· τί γὰρ πάθω; ἄγ΄, ὦ γεραιαί, στείχετε, γλαυκὴν χλόην αὐτοῦ λιποῦσαι, φυλλάδος καταστροφῇ θεούς τε καὶ γῆν τήν τε πυρφόρον θεὰν Δήμητρα θέμεναι μάρτυρ΄ ἡλίου τε φῶσ, ὡς οὐδὲν ἡμῖν ἤρκεσαν λιταὶ θεῶν.   Χορός  .     .     .     .     .     .     .     . ὃς Πέλοπος ἦν παῖσ, Πελοπίας δ΄ ἡμεῖς χθονὸς ταὐτὸν πατρῷον αἷμα σοὶ κεκτήμεθα. τί δρᾷσ; προδώσεις ταῦτα κἀκβαλεῖς χθονὸς γραῦς οὐ τυχούσας οὐδὲν ὧν αὐτὰς ἐχρῆν; μὴ δῆτ΄· ἔχει γὰρ καταφυγὴν θὴρ μὲν πέτραν, δοῦλος δὲ βωμοὺς θεῶν, πόλις δὲ πρὸς πόλιν ἔπτηξε χειμασθεῖσα· τῶν γὰρ ἐν βροτοῖς οὐκ ἔστιν οὐδὲν διὰ τέλους εὐδαιμονοῦν.     Χορός βᾶθι, τάλαιν΄, ἱερῶν δαπέδων ἄπο Περσεφονείασ, βᾶθι καὶ ἀντίασον γονάτων ἔπι χεῖρα βαλοῦσα, τέκνων τεθνεώτων κομίσαι δέμασ, ὦ μελέα ΄γώ, οὓς ὑπὸ τείχεσι Καδμείοισιν ἀπώλεσα κούρουσ. ἰώ μοι· λάβετε φέρετε πέμπετε κρίνετε ταλαίνας χέρας γεραιάσ. πρός <σε> γενειάδοσ, ὦ φίλοσ, ὦ δοκιμώτατος ̔ελλάδι, ἄντομαι ἀμφιπίτνουσα τὸ σὸν γόνυ καὶ χέρα δειλαία· οἴκτισαι ἀμφὶ τέκνων μ΄ ἱκέταν ἤ τιν΄ ἀλάταν οἰκτρὸν ἰήλεμον οἰκτρὸν ἱεῖσαν. μηδ΄ ἀτάφουσ, τέκνον, ἐν χθονὶ Κάδμου χάρματα θηρῶν παῖδας ἐν ἁλικίᾳ τᾷ σᾷ κατίδῃσ, ἱκετεύω. βλέψον ἐμῶν βλεφάρων ἔπι δάκρυον, ἃ περὶ σοῖσι γούνασιν ὧδε πίτνω τέκνοις τάφον ἐξανύσασθαι.     Θησεύς μῆτερ, τί κλαίεις λέπτ΄ ἐπ΄ ὀμμάτων φάρη βαλοῦσα τῶν σῶν; ἆρα δυστήνους γόους κλύουσα τῶνδε; κἀμὲ γὰρ διῆλθέ τι. ἔπαιρε λευκὸν κρᾶτα, μὴ δακρυρρόει σεμναῖσι Δηοῦς ἐσχάραις παρημένη.   Αἴθρα αἰαῖ.   Θησεύς τὰ τούτων οὐχὶ σοὶ στενακτέον.   Αἴθρα ὦ τλήμονες γυναῖκεσ.   Θησεύς οὐ σὺ τῶνδ΄ ἔφυσ.   Αἴθρα εἴπω τι, τέκνον, σοί τε καὶ πόλει καλόν;   Θησεύς ὡς πολλά γ΄ ἐστὶ κἀπὸ θηλειῶν σοφά.   Αἴθρα ἀλλ΄ εἰς ὄκνον μοι μῦθος ὃν κεύθω φέρει.   Θησεύς αἰσχρόν γ΄ ἔλεξασ, χρήστ΄ ἔπη κρύπτειν φίλοισ.   Αἴθρα οὔτοι σιωπῶσ΄ εἶτα μέμψομαί ποτε τὴν νῦν σιωπὴν ὡς ἐσιγήθη κακῶσ, οὐδ΄ ὡς ἀχρεῖον τὰς γυναῖκας εὖ λέγειν δείσασ΄ ἀφήσω τῷ φόβῳ τοὐμὸν καλόν. ἐγὼ δέ σ΄, ὦ παῖ, πρῶτα μὲν τὰ τῶν θεῶν σκοπεῖν κελεύω μὴ σφαλῇς ἀτιμάσασ· τἄλλ΄ εὖ φρονῶν γάρ, ἐν μόνῳ τούτῳ ΄σφάλησ. πρὸς τοῖσδε δ΄, εἰ μὲν μὴ ἀδικουμένοις ἐχρῆν τολμηρὸν εἶναι, κάρτ΄ ἂν εἶχον ἡσύχωσ· νῦν δ΄ ἴσθι σοί τε τοῦθ΄ ὅσην τιμὴν φέρει, κἀμοὶ παραινεῖν οὐ φόβον φέρει, τέκνον, ἄνδρας βιαίους καὶ κατείργοντας νεκροὺς τάφου τε μοίρας καὶ κτερισμάτων λαχεῖν ἐς τήνδ΄ ἀνάγκην σῇ καταστῆσαι χερί, νόμιμά τε πάσης συγχέοντας ̔ελλάδος παῦσαι· τὸ γάρ τοι συνέχον ἀνθρώπων πόλεις τοῦτ΄ ἔσθ΄, ὅταν τις τοὺς νόμους σῴζῃ καλῶσ. ἐρεῖ δὲ δή τις ὡς ἀνανδρίᾳ χερῶν, πόλει παρόν σοι στέφανον εὐκλείας λαβεῖν, δείσας ἀπέστησ, καὶ συὸς μὲν ἀγρίου ἀγῶνος ἥψω φαῦλον ἀθλήσας πόνον, οὗ δ΄ ἐς κράνος βλέψαντα καὶ λόγχης ἀκμὴν χρῆν ἐκπονῆσαι, δειλὸς ὢν ἐφηυρέθησ. μὴ δῆτ΄ ἐμός γ΄ ὤν, ὦ τέκνον, δράσῃς τάδε. ὁρᾷσ, ἄβουλος ὡς κεκερτομημένη τοῖς κερτομοῦσι γοργὸν ὄμμ΄ ἀναβλέπει σὴ πατρίσ; ἐν γὰρ τοῖς πόνοισιν αὔξεται· αἱ δ΄ ἥσυχοι σκοτεινὰ πράσσουσαι πόλεις σκοτεινὰ καὶ βλέπουσιν εὐλαβούμεναι. οὐκ εἶ νεκροῖσι καὶ γυναιξὶν ἀθλίαις προσωφελήσων, ὦ τέκνον, κεχρημέναισ; ὡς οὔτε ταρβῶ σὺν δίκῃ σ΄ ὁρμώμενον, Κάδμου θ΄ ὁρῶσα λαὸν εὖ πεπραγότα, ἔτ΄ αὐτὸν ἄλλα βλήματ΄ ἐν κύβοις βαλεῖν πέποιθ΄· ὁ γὰρ θεὸς πάντ΄ ἀναστρέφει πάλιν.   Χορός ὦ φιλτάτη μοι, τῷδέ τ΄ εἴρηκας καλῶς κἀμοί· διπλοῦν δὲ χάρμα γίγνεται τόδε.    Θησεύς ἐμοὶ λόγοι μέν, μῆτερ, οἱ λελεγμένοι ὀρθῶς ἔχουσ΄ ἐς τόνδε, κἀπεφηνάμην γνώμην ὑφ΄ οἵων ἐσφάλη βουλευμάτων· ὁρῶ δὲ κἀγὼ ταῦθ΄ ἅπερ με νουθετεῖσ, ὡς τοῖς ἐμοῖσιν οὐχὶ πρόσφορον τρόποις φεύγειν τὰ δεινά. πολλὰ γὰρ δράσας καλὰ ἔθος τόδ΄ εἰς ̔́ελληνας ἐξελεξάμην, ἀεὶ κολαστὴς τῶν κακῶν καθεστάναι. οὔκουν ἀπαυδᾶν δυνατόν ἐστί μοι πόνουσ. τί γάρ μ΄ ἐροῦσιν οἵ γε δυσμενεῖς βροτῶν, ὅθ΄ ἡ τεκοῦσα χὑπερορρωδοῦσ΄ ἐμοῦ πρώτη κελεύεις τόνδ΄ ὑποστῆναι πόνον; δράσω τάδ΄· εἶμι καὶ νεκροὺς ἐκλύσομαι λόγοισι πείθων· εἰ δὲ μή, βίᾳ δορὸς ἤδη τόδ΄ ἔσται κοὐχὶ σὺν φθόνῳ θεῶν. δόξαι δὲ χρῄζω καὶ πόλει πάσῃ τόδε. δόξει δ΄ ἐμοῦ θέλοντοσ· ἀλλὰ τοῦ λόγου προσδοὺς ἔχοιμ΄ ἂν δῆμον εὐμενέστερον. καὶ γὰρ κατέστησ΄ αὐτὸν ἐς μοναρχίαν ἐλευθερώσας τήνδ΄ ἰσόψηφον πόλιν. λαβὼν δ΄ ̓́αδραστον δεῖγμα τῶν ἐμῶν λόγων ἐς πλῆθος ἀστῶν εἶμι· καὶ πείσας τάδε, λεκτοὺς ἀθροίσας δεῦρ΄ ̓αθηναίων κόρους ἥξω· παρ΄ ὅπλοις θ΄ ἥμενος πέμψω λόγους Κρέοντι νεκρῶν σώματ΄ ἐξαιτούμενοσ. ἀλλ΄, ὦ γεραιαί, σέμν΄ ἀφαιρεῖτε στέφη μητρόσ, πρὸς οἴκους ὥς νιν Αἰγέως ἄγω, φίλην προσάψας χεῖρα· τοῖς τεκοῦσι γὰρ δύστηνος ὅστις μὴ ἀντιδουλεύει τέκνων   κάλλιστον ἔρανον· δοὺς γὰρ ἀντιλάζυται παίδων παρ΄ αὑτοῦ τοιάδ΄ ἃν τοκεῦσι δῷ.      Χορός ἱππόβοτον ̓́αργοσ, ὦ πάτριον ἐμὸν πέδον, ἐκλύετε τάδ΄, ἐκλύετε ἄνακτος ὅσια περὶ θεοὺς καὶ μεγάλα Πελασγίᾳ καὶ κατ΄ ̓́αργοσ.   Χορός εἰ γὰρ ἐπὶ τέρμα καὶ τὸ πλέον ἐμῶν κακῶν ἱκόμενος ἔτι ματέρος ἄγαλμα φόνιον ἐξέλοι, γᾶν δὲ φίλιον ̓ινάχου θεῖτ΄ ὀνήσασ.   Χορός καλὸν δ΄ ἄγαλμα πόλεσιν εὐσεβὴς πόνος χάριν τ΄ ἔχει τὰν ἐς αἰεί. τί μοι πόλις κρανεῖ ποτ΄; ἆρα φίλιά μοι τεμεῖ, καὶ τέκνοις ταφὰς ληψόμεσθα;   Χορός ἄμυνε ματρί, πόλισ, ἄμυνε, Παλλάδοσ, νόμους βροτῶν μὴ μιαίνειν. σύ τοι σέβεις δίκαν, τὸ δ΄ ἧσσον ἀδικίᾳ νέμεισ, δυστυχῆ τ΄ ἀεὶ πάντα ῥύῃ.     Θησεύς τέχνην μὲν αἰεὶ τήνδ΄ ἔχων ὑπηρετεῖς πόλει τε κἀμοί, διαφέρων κηρύγματα· ἐλθὼν δ΄ ὑπέρ τ΄ ̓ασωπὸν ̓ισμηνοῦ θ΄ ὕδωρ σεμνῷ τυράννῳ φράζε Καδμείων τάδε· Θησεύς σ΄ ἀπαιτεῖ πρὸς χάριν θάψαι νεκρούσ, συγγείτον΄ οἰκῶν γαῖαν, ἀξιῶν τυχεῖν, φίλον τε θέσθαι πάντ΄ ̓ερεχθειδῶν λεών. κἂν μὲν θέλωσιν, αἰνέσας παλίσσυτος στεῖχ΄· ἢν δ΄ ἀπιστῶσ΄, οἵδε δεύτεροι λόγοι· Κῶμον δέχεσθαι τὸν ἐμὸν ἀσπιδηφόρον. στρατὸς δὲ θάσσει κἀξετάζεται παρὼν Καλλίχορον ἀμφὶ σεμνὸν εὐτρεπὴς ὅδε. καὶ μὴν ἑκοῦσά γ΄ ἀσμένη τ΄ ἐδέξατο πόλις πόνον τόνδ΄, ὡς θέλοντά μ΄ ᾔσθετο. ἔα· λόγων τίς ἐμποδὼν ὅδ΄ ἔρχεται; Καδμεῖοσ, ὡς ἔοικεν οὐ σάφ΄ εἰδότι, κῆρυξ. ἐπίσχεσ, ἤν σ΄ ἀπαλλάξῃ πόνου μολὼν ὕπαντα τοῖς ἐμοῖς βουλεύμασιν.    Κῆρυξ τίς γῆς τύραννοσ; πρὸς τίν΄ ἀγγεῖλαί με χρὴ λόγους Κρέοντοσ, ὃς κρατεῖ Κάδμου χθονὸς ̓ετεοκλέους θανόντος ἀμφ΄ ἑπταστόμους πύλας ἀδελφῇ χειρὶ Πολυνείκους ὕπο;   Θησεύς πρῶτον μὲν ἤρξω τοῦ λόγου ψευδῶσ, ξένε, ζητῶν τύραννον ἐνθάδ΄· οὐ γὰρ ἄρχεται ἑνὸς πρὸς ἀνδρόσ, ἀλλ΄ ἐλευθέρα πόλισ. δῆμος δ΄ ἀνάσσει διαδοχαῖσιν ἐν μέρει ἐνιαυσίαισιν, οὐχὶ τῷ πλούτῳ διδοὺς τὸ πλεῖστον, ἀλλὰ χὡ πένης ἔχων ἴσον.   Κῆρυξ ἓν μὲν τόδ΄ ἡμῖν ὥσπερ ἐν πεσσοῖς δίδως κρεῖσσον· πόλις γὰρ ἧς ἐγὼ πάρειμ΄ ἄπο ἑνὸς πρὸς ἀνδρόσ, οὐκ ὄχλῳ κρατύνεται· οὐδ΄ ἔστιν αὐτὴν ὅστις ἐκχαυνῶν λόγοις πρὸς κέρδος ἴδιον ἄλλοτ΄ ἄλλοσε στρέφει, τὸ δ΄ αὐτίχ΄ ἡδὺς καὶ διδοὺς πολλὴν χάριν, ἐσαῦθις ἔβλαψ΄, εἶτα διαβολαῖς νέαις κλέψας τὰ πρόσθε σφάλματ΄ ἐξέδυ δίκησ. ἄλλως τε πῶς ἂν μὴ διορθεύων λόγους ὀρθῶς δύναιτ΄ ἂν δῆμος εὐθύνειν πόλιν; ὁ γὰρ χρόνος μάθησιν ἀντὶ τοῦ τάχους κρείσσω δίδωσι. γαπόνος δ΄ ἀνὴρ πένησ, εἰ καὶ γένοιτο μὴ ἀμαθήσ, ἔργων ὕπο οὐκ ἂν δύναιτο πρὸς τὰ κοίν΄ ἀποβλέπειν. ἦ δὴ νοσῶδες τοῦτο τοῖς ἀμείνοσιν, ὅταν πονηρὸς ἀξίωμ΄ ἀνὴρ ἔχῃ γλώσσῃ κατασχὼν δῆμον, οὐδὲν ὢν τὸ πρίν.    Θησεύς κομψός γ΄ ὁ κῆρυξ καὶ παρεργάτης λόγων. ἐπεὶ δ΄ ἀγῶνα καὶ σὺ τόνδ΄ ἠγωνίσω, ἄκου΄· ἅμιλλαν γὰρ σὺ προύθηκας λόγων. οὐδὲν τυράννου δυσμενέστερον πόλει, ὅπου τὸ μὲν πρώτιστον οὐκ εἰσὶν νόμοι κοινοί, κρατεῖ δ΄ εἷς τὸν νόμον κεκτημένος αὐτὸς παρ΄ αὑτῷ· καὶ τόδ΄ οὐκέτ΄ ἔστ΄ ἴσον. γεγραμμένων δὲ τῶν νόμων ὅ τ΄ ἀσθενὴς ὁ πλούσιός τε τὴν δίκην ἴσην ἔχει, ἔστιν δ΄ ἐνισπεῖν τοῖσιν ἀσθενεστέροις τὸν εὐτυχοῦντα ταὔθ΄, ὅταν κλύῃ κακῶσ, νικᾷ δ΄ ὁ μείων τὸν μέγαν δίκαι΄ ἔχων. τοὐλεύθερον δ΄ ἐκεῖνο· Τίς θέλει πόλει χρηστόν τι βούλευμ΄ ἐς μέσον φέρειν ἔχων; καὶ ταῦθ΄ ὁ χρῄζων λαμπρός ἐσθ΄, ὁ μὴ θέλων σιγᾷ. τί τούτων ἔστ΄ ἰσαίτερον πόλει; καὶ μὴν ὅπου γε δῆμος αὐθέντης χθονόσ, ὑποῦσιν ἀστοῖς ἥδεται νεανίαισ· ἀνὴρ δὲ βασιλεὺς ἐχθρὸν ἡγεῖται τόδε, καὶ τοὺς ἀρίστους οὕς τ΄ ἂν ἡγῆται φρονεῖν κτείνει, δεδοικὼς τῆς τυραννίδος πέρι. πῶς οὖν ἔτ΄ ἂν γένοιτ΄ ἂν ἰσχυρὰ πόλισ, ὅταν τις ὡς λειμῶνος ἠρινοῦ στάχυν τόλμας ἀφαιρῇ κἀπολωτίζῃ νέουσ; κτᾶσθαι δὲ πλοῦτον καὶ βίον τί δεῖ τέκνοις ὡς τῷ τυράννῳ πλείον΄ ἐκμοχθῇ βίον; ἢ παρθενεύειν παῖδας ἐν δόμοις καλῶσ, τερπνὰς τυράννοις ἡδονάσ, ὅταν θέλῃ, δάκρυα δ΄ ἑτοιμάζουσι; μὴ ζῴην ἔτι, εἰ τἀμὰ τέκνα πρὸς βίαν νυμφεύσεται. καὶ ταῦτα μὲν δὴ πρὸς τὰ σὰ ἐξηκόντισα. ἥκεις δὲ δὴ τί τῆσδε γῆς κεχρημένοσ; κλαίων γ΄ ἂν ἦλθεσ, εἴ σε μὴ ΄πεμψεν πόλισ, περισσὰ φωνῶν· τὸν γὰρ ἄγγελον χρεὼν λέξανθ΄ ὅσ΄ ἂν τάξῃ τις ὡς τάχος πάλιν χωρεῖν. τὸ λοιπὸν δ΄ εἰς ἐμὴν πόλιν Κρέων ἧσσον λάλον σου πεμπέτω τιν΄ ἄγγελον.   Χορός φεῦ φεῦ· κακοῖσιν ὡς ὅταν δαίμων διδῷ καλῶσ, ὑβρίζουσ΄ ὡς ἀεὶ πράξοντες εὖ.    Κῆρυξ λέγοιμ΄ ἂν ἤδη. τῶν μὲν ἠγωνισμένων σοὶ μὲν δοκείτω ταῦτ΄, ἐμοὶ δὲ τἀντία. ἐγὼ δ΄ ἀπαυδῶ πᾶς τε Καδμεῖος λεὼς ̓́αδραστον ἐς γῆν τήνδε μὴ παριέναι· εἰ δ΄ ἔστιν ἐν γῇ, πρὶν θεοῦ δῦναι σέλασ, λύσαντα σεμνὰ στεμμάτων μυστήρια τῆσδ΄ ἐξελαύνειν, μηδ΄ ἀναιρεῖσθαι νεκροὺς βίᾳ, προσήκοντ΄ οὐδὲν ̓αργείων πόλει. κἂν μὲν πίθῃ μοι, κυμάτων ἄτερ πόλιν σὴν ναυστολήσεισ· εἰ δὲ μή, πολὺς κλύδων ἡμῖν τε καὶ σοὶ συμμάχοις τ΄ ἔσται δορόσ. σκέψαι δέ, καὶ μὴ τοῖς ἐμοῖς θυμούμενος λόγοισιν, ὡς δὴ πόλιν ἐλευθέραν ἔχων, σφριγῶντ΄ ἀμείψῃ μῦθον ἐκ βραχιόνων· ἐλπὶς γάρ ἐστ΄ ἄπιστον, ἣ πολλὰς πόλεις συνῆψ΄, ἄγουσα θυμὸν εἰς ὑπερβολάσ. ὅταν γὰρ ἔλθῃ πόλεμος ἐς ψῆφον λεώ, οὐδεὶς ἔθ΄ αὑτοῦ θάνατον ἐκλογίζεται, τὸ δυστυχὲς δὲ τοῦτ΄ ἐς ἄλλον ἐκτρέπει· εἰ δ΄ ἦν παρ΄ ὄμμα θάνατος ἐν ψήφου φορᾷ, οὐκ ἄν ποθ΄ ̔ελλὰς δοριμανὴς ἀπώλλυτο. καίτοι δυοῖν γε πάντες ἄνθρωποι λόγοιν τὸν κρείσσον΄ ἴσμεν, καὶ τὰ χρηστὰ καὶ κακά, ὅσῳ τε πολέμου κρεῖσσον εἰρήνη βροτοῖσ· ἣ πρῶτα μὲν Μούσαισι προσφιλεστάτη, Ποιναῖσι δ΄ ἐχθρά, τέρπεται δ΄ εὐπαιδίᾳ, χαίρει δὲ πλούτῳ. ταῦτ΄ ἀφέντες οἱ κακοὶ πολέμους ἀναιρούμεσθα καὶ τὸν ἥσσονα δουλούμεθ΄, ἄνδρες ἄνδρα καὶ πόλις πόλιν.  σὺ δ΄ ἄνδρας ἐχθροὺς καὶ θανόντας ὠφελεῖσ, θάπτων κομίζων θ΄ ὕβρις οὓς ἀπώλεσεν; οὔ τἄρ΄ ἔτ΄ ὀρθῶς Καπανέως κεραύνιον δέμας καπνοῦται, κλιμάκων ὀρθοστάτας ὃς προσβαλὼν πύλῃσιν ὤμοσεν πόλιν πέρσειν θεοῦ θέλοντος ἤν τε μὴ θέλῃ; οὐδ΄ ἥρπασεν χάρυβδις οἰωνοσκόπον, τέθριππον ἅρμα περιβαλοῦσα χάσματι, ἄλλοι τε κεῖνται πρὸς πύλαις λοχαγέται πέτροις καταξανθέντες ὀστέων ῥαφάσ; ἤ νυν φρονεῖν ἄμεινον ἐξαύχει Διόσ, ἢ θεοὺς δικαίως τοὺς κακοὺς ἀπολλύναι. φιλεῖν μὲν οὖν χρὴ τοὺς σοφοὺς πρῶτον τέκνα, ἔπειτα τοκέας πατρίδα θ΄, ἣν αὔξειν χρεὼν καὶ μὴ κατᾶξαι. σφαλερὸν ἡγεμὼν θρασύσ· νεώς τε ναύτης ἥσυχοσ, καιρῷ σοφόσ. καὶ τοῦτ΄ ἐμοὶ τἀνδρεῖον, ἡ προμηθία.   Χορός ἐξαρκέσας ἦν Ζεὺς ὁ τιμωρούμενοσ, ὑμᾶς δ΄ ὑβρίζειν οὐκ ἐχρῆν τοιάνδ΄ ὕβριν.   ̓́αδραστος ὦ παγκάκιστε     Θησεύς σῖγ΄, ̓́αδραστ΄, ἔχε στόμα, καὶ μὴ ΄πίπροσθεν τῶν ἐμῶν τοὺς σοὺς λόγους θῇσ· οὐ γὰρ ἥκει πρὸς σὲ κηρύσσων ὅδε, ἀλλ΄ ὡς ἔμ΄· ἡμᾶς κἀποκρίνασθαι χρεών. καὶ πρῶτα μέν σε πρὸς τὰ πρῶτ΄ ἀμείψομαι. οὐκ οἶδ΄ ἐγὼ Κρέοντα δεσπόζοντ΄ ἐμοῦ οὐδὲ σθένοντα μεῖζον, ὥστ΄ ἀναγκάσαι δρᾶν τὰς ̓αθήνας ταῦτ΄· ἄνω γὰρ ἂν ῥέοι τὰ πράγμαθ΄ οὕτωσ, εἰ ΄πιταξόμεσθα δή. πόλεμον δὲ τοῦτον οὐκ ἐγὼ καθίσταμαι, ὃς οὐδὲ σὺν τοῖσδ΄ ἦλθον ἐς Κάδμου χθόνα· νεκροὺς δὲ τοὺς θανόντασ, οὐ βλάπτων πόλιν οὐδ΄ ἀνδροκμῆτας προσφέρων ἀγωνίασ, θάψαι δικαιῶ, τὸν Πανελλήνων νόμον σῴζων. τί τούτων ἐστὶν οὐ καλῶς ἔχον; εἰ γάρ τι καὶ πεπόνθατ΄ ̓αργείων ὕπο, τεθνᾶσιν, ἠμύνασθε πολεμίους καλῶσ, αἰσχρῶς δ΄ ἐκείνοισ, χἡ δίκη διοίχεται. ἐάσατ΄ ἤδη γῇ καλυφθῆναι νεκρούσ, ὅθεν δ΄ ἕκαστον ἐς τὸ φῶς ἀφίκετο, ἐνταῦθ΄ ἀπελθεῖν, πνεῦμα μὲν πρὸς αἰθέρα, τὸ σῶμα δ΄ ἐς γῆν· οὔτι γὰρ κεκτήμεθα ἡμέτερον αὐτὸ πλὴν ἐνοικῆσαι βίον, κἄπειτα τὴν θρέψασαν αὐτὸ δεῖ λαβεῖν. δοκεῖς κακουργεῖν ̓́αργος οὐ θάπτων νεκρούσ; ἥκιστα· πάσης ̔ελλάδος κοινὸν τόδε, εἰ τοὺς θανόντας νοσφίσας ὧν χρῆν λαχεῖν ἀτάφους τις ἕξει· δειλίαν γὰρ ἐσφέρει τοῖς ἀλκίμοισιν οὗτος ἢν τεθῇ νόμοσ. κἀμοὶ μὲν ἦλθες δείν΄ ἀπειλήσων ἔπη, νεκροὺς δὲ ταρβεῖτ΄, εἰ κρυβήσονται χθονί; τί μὴ γένηται; μὴ κατασκάψωσι γῆν ταφέντες ὑμῶν; ἢ τέκν΄ ἐν μυχῷ χθονὸς φύσωσιν, ἐξ ὧν εἶσί τις τιμωρία; σκαιόν γε τἀνάλωμα τῆς γλώσσης τόδε, φόβους πονηροὺς καὶ κενοὺς δεδοικέναι.  ἀλλ΄, ὦ μάταιοι, γνῶτε τἀνθρώπων κακά· παλαίσμαθ΄ ἡμῶν ὁ βίοσ· εὐτυχοῦσι δὲ οἳ μὲν τάχ΄, οἳ δ΄ ἐσαῦθισ, οἳ δ΄ ἤδη βροτῶν, τρυφᾷ δ΄ ὁ δαίμων· πρός τε γὰρ τοῦ δυστυχοῦσ, ὡς εὐτυχήσῃ, τίμιος γεραίρεται, ὅ τ΄ ὄλβιός νιν πνεῦμα δειμαίνων λιπεῖν ὑψηλὸν αἴρει. γνόντας οὖν χρεὼν τάδε ἀδικουμένους τε μέτρια μὴ θυμῷ φέρειν ἀδικεῖν τε τοιαῦθ΄ οἷα μὴ βλάψαι πόλιν. πῶς οὖν ἂν εἴη; τοὺς ὀλωλότας νεκροὺς θάψαι δὸς ἡμῖν τοῖς θέλουσιν εὐσεβεῖν. ἢ δῆλα τἀνθένδ΄· εἶμι καὶ θάψω βίᾳ. οὐ γάρ ποτ΄ εἰς ̔́ελληνας ἐξοισθήσεται ὡς εἰς ἔμ΄ ἐλθὼν καὶ πόλιν Πανδίονος νόμος παλαιὸς δαιμόνων διεφθάρη.   Χορός θάρσει· τὸ γάρ τοι τῆς Δίκης σῴζων φάος πολλοὺς ὑπεκφύγοις ἂν ἀνθρώπων ψόγουσ.   Κῆρυξ βούλῃ συνάψω μῦθον ἐν βραχεῖ σέθεν;   Θησεύς λέγ΄, εἴ τι βούλῃ· καὶ γὰρ οὐ σιγηλὸς εἶ.   Κῆρυξ οὐκ ἄν ποτ΄ ἐκ γῆς παῖδας ̓αργείων λάβοισ.   Θησεύς κἀμοῦ νυν ἀντάκουσον, εἰ βούλῃ, πάλιν.   Κῆρυξ κλύοιμ΄ ἄν· οὐ γὰρ ἀλλὰ δεῖ δοῦναι μέροσ.   Θησεύς θάψω νεκροὺς γῆς ἐξελὼν ̓ασωπίασ.   Κῆρυξ ἐν ἀσπίσιν σοι πρῶτα κινδυνευτέον.   Θησεύς πολλοὺς ἔτλην δὴ χἁτέρους ἄλλους πόνουσ.   Κῆρυξ ἦ πᾶσιν οὖν <σ΄> ἔφυσεν ἐξαρκεῖν πατήρ;   Θησεύς ὅσοι γ΄ ὑβρισταί· χρηστὰ δ΄ οὐ κολάζομεν.   Κῆρυξ πράσσειν σὺ πόλλ΄ εἴωθας ἥ τε σὴ πόλισ.   Θησεύς τοιγὰρ πονοῦσα πολλὰ πόλλ΄ εὐδαιμονεῖ.   Κῆρυξ ἔλθ΄, ὥς σε λόγχη σπαρτὸς ἐν πόλει λάβῃ.   Θησεύς τίς δ΄ ἐκ δράκοντος θοῦρος ἂν γένοιτ΄ ̓́αρησ;   Κῆρυξ γνώσῃ σὺ πάσχων· νῦν δ΄ ἔτ΄ εἶ νεανίασ.   Θησεύς οὔτοι μ΄ ἐπαρεῖς ὥστε θυμῶσαι φρένας τοῖς σοῖσι κόμποισ· ἀλλ΄ ἀποστέλλου χθονόσ, λόγους ματαίους οὕσπερ ἠνέγκω λαβών. περαίνομεν γὰρ οὐδέν. ὁρμᾶσθαι χρεὼν πάντ΄ ἄνδρ΄ ὁπλίτην ἁρμάτων τ΄ ἐπεμβάτην, μοναμπύκων τε φάλαρα κινεῖσθαι στόμα ἀφρῷ καταστάζοντα Καδμείαν χθόνα. χωρήσομαι γὰρ ἑπτὰ πρὸς Κάδμου πύλας αὐτὸς σίδηρον ὀξὺν ἐν χεροῖν ἔχων αὐτός τε κῆρυξ. σοὶ δὲ προστάσσω μένειν, ̓́αδραστε, κἀμοὶ μὴ ἀναμίγνυσθαι τύχας τὰς σάσ. ἐγὼ γὰρ δαίμονος τοὐμοῦ μέτα στρατηλατήσω καινὸς ἐν καινῷ δορί. ἓν δεῖ μόνον μοι· τοὺς θεοὺς ἔχειν, ὅσοι δίκην σέβονται· ταῦτα γὰρ ξυνόνθ΄ ὁμοῦ νίκην δίδωσιν. ἁρετὴ δ΄ οὐδὲν λέγει βροτοῖσιν, ἢ μὴ τὸν θεὸν χρῄζοντ΄ ἔχῃ.      Χορός   ὦ μέλεαι μελέων ματέρες λοχαγῶν, ὥς μοι ὑφ΄ ἥπατι χλωρὸν δεῖμα θάσσει     τίν΄ αὐδὰν τάνδε προσφέρεις νέαν;   στράτευμα πᾷ Παλλάδος κριθήσεται;   διὰ δορὸς εἶπασ, ἢ λόγων ξυναλλαγαῖσ;   γένοιτ΄ ἂν κέρδοσ· εἰ δ΄ ἀρείφατοι φόνοι μάχαι στερνοτυπεῖς τ΄ ἀνὰ πτόλιν κτύποι φανήσονται, τάλαι- να, τίνα λόγον, τίν΄ ἂν τῶνδ΄ αἰτία λάβοιμι;   Χορός   ἀλλὰ τὸν εὐτυχίᾳ λαμπρὸν ἄν τις αἱροῖ μοῖρα πάλιν· τόδε μοι θράσος ἀμφιβαίνει.   δικαίους δαίμονας σύ γ΄ ἐννέπεισ.   τίνες γὰρ ἄλλοι νέμουσι συμφοράσ;   διάφορα πολλὰ θεῶν βροτοῖσιν εἰσορῶ.   φόβῳ γὰρ τῷ πάρος διόλλυσαι· δίκα δίκαν δ΄ ἐκάλεσε καὶ φόνος φόνον, κακῶν δ΄ ἀναψυχὰς θεοὶ βροτοῖς νέμουσι, πάντων τέρμ΄ ἔχοντες αὐτοί.   Χορός   τὰ καλλίπυργα πεδία πῶς ἱκοίμεθ΄ ἄν, Καλλίχορον θεᾶς ὕδωρ λιποῦσαι     ποτανὰν εἴ σέ τις θεῶν κτίσαι.   διπόταμον ἵνα πόλιν μόλω.   εἰδείης ἂν φίλων εἰδείης ἂν τύχασ.   τίς ποτ΄ αἶσα, τίς ἄρα πότμος ἐπιμένει τὸν ἄλκιμον τᾶσδε γᾶς ἄνακτα;   Χορός   κεκλημένους μὲν ἀνακαλούμεθ΄ αὖ θεούσ·   ἀλλὰ φόβων πίστις ἅδε πρώτα.   ἰὼ Ζεῦ, τᾶς παλαιομάτορος παιδογόνε πόριος ̓ινάχου.   πόλει μοι ξύμμαχος γενοῦ τᾷδ΄ εὐμενήσ.   τὸ σὸν ἄγαλμα, τὸ σὸν ἵδρυμα πόλεοσ, ἐκκομίζομαι πρὸς πυρὰν ὑβρισθέν.     ̓́αγγελος γυναῖκεσ, ἥκω πόλλ΄ ἔχων λέγειν φίλα, αὐτός τε σωθείσ· ᾑρέθην γὰρ ἐν μάχῃ, ἣν οἱ θανόντων ἑπτὰ δεσποτῶν λόχοι ἠγωνίσαντο ῥεῦμα Διρκαῖον πάρα· νίκην τε Θησέως ἀγγελῶν. λόγου δέ σε μακροῦ ἀποπαύσω· Καπανέως γὰρ ἦ λάτρισ, ὃν Ζεὺς κεραυνῷ πυρπόλῳ καταιθαλοῖ.   Χορός ὦ φίλτατ΄, εὖ μὲν νόστον ἀγγέλλεις σέθεν τήν τ΄ ἀμφὶ Θησέως βάξιν· εἰ δὲ καὶ στρατὸς σῶς ἐστ΄ ̓αθηνῶν, πάντ΄ ἂν ἀγγέλλοις φίλα.   ̓́αγγελος σῶσ, καὶ πέπραγεν ὡς ̓́αδραστος ὤφελεν πρᾶξαι ξὺν ̓αργείοισιν, οὓς ἀπ΄ ̓ινάχου στείλας ἐπεστράτευσε Καδμείων πόλιν.   Χορός πῶς γὰρ τροπαῖα Ζηνὸς Αἰγέως τόκος ἔστησεν οἵ τε συμμετασχόντες δορόσ; λέξον· παρὼν γὰρ οὐ παρόντας εὐφρανεῖσ.   ̓́αγγελος λαμπρὰ μὲν ἀκτὶς ἡλίου, κανὼν σαφήσ, ἔβαλλε γαῖαν· ἀμφὶ δ΄ ̓ηλέκτρας πύλας ἔστην θεατὴς πύργον εὐαγῆ λαβών. ὁρῶ δὲ φῦλα τρία τριῶν στρατευμάτων· τευχεσφόρον μὲν λαὸν ἐκτείνοντ΄ ἄνω ̓ισμήνιον πρὸς ὄχθον, ὡς μὲν ἦν λόγοσ, αὐτόν τ΄ ἄνακτα, παῖδα κλεινὸν Αἰγέωσ, καὶ τοὺς σὺν αὐτῷ, δεξιὸν τεταγμένους κέρασ, παλαιᾶς Κεκροπίας <τ΄> οἰκήτορασ, ἴσους ἀριθμόν· ἁρμάτων δ΄ ὀχήματα αὐτόν τε Πάραλον ἐστολισμένον δορὶ κρήνην παρ΄ αὐτὴν ̓́αρεοσ· ἱππότην δ΄ ὄχλον πρὸς κρασπέδοισι στρατοπέδου τεταγμένον. Κάδμου δὲ λαὸς ἧστο πρόσθε τειχέων, νεκροὺς ὄπισθεν θέμενοσ, ὧν ἔκειτ΄ ἀγών, ἔνερθε σεμνῶν μνημάτων ̓αμφίονοσ. ἱππεῦσι δ΄ ἱππῆς ἦσαν ἀνθωπλισμένοι τετραόροισί τ΄ ἀντί΄ ἅρμαθ΄ ἅρμασιν. κῆρυξ δὲ Θησέως εἶπεν ἐς πάντας τάδε· Σιγᾶτε, λαοί· σῖγα, Καδμείων στίχεσ, ἀκούσαθ΄· ἡμεῖς ἥκομεν νεκροὺς μέτα, θάψαι θέλοντεσ, τὸν Πανελλήνων νόμον σῴζοντεσ, οὐδὲν δεόμενοι τεῖναι φόνον.  κοὐδὲν Κρέων τοῖσδ΄ ἀντεκήρυξεν λόγοισ, ἀλλ΄ ἧστ΄ ἐφ΄ ὅπλοις σῖγα. ποιμένες δ΄ ὄχων τετραόρων κατῆρχον ἐντεῦθεν μάχησ· πέραν δὲ διελάσαντες ἀλλήλων ὄχουσ, παραιβάτας ἔστησαν ἐς τάξιν δορόσ. χοἳ μὲν σιδήρῳ διεμάχονθ΄, οἳ δ΄ ἔστρεφον πώλους ἐς ἀλκὴν αὖθις ἐς παραιβάτασ. ἰδὼν δὲ Φόρβασ, ὃς μοναμπύκων ἄναξ ἦν τοῖς ̓ερεχθείδαισιν, ἁρμάτων ὄχλον, οἵ τ΄ αὖ τὸ Κάδμου διεφύλασσον ἱππικόν, συνῆψαν ἀλκὴν κἀκράτουν ἡσσῶντό τε. λεύσσων δὲ ταῦτα κοὐ κλύων  ἐκεῖ γὰρ ἦ ἔνθ΄ ἅρματ΄ ἠγωνίζεθ΄ οἵ τ΄ ἐπεμβάται   τἀκεῖ παρόντα πολλὰ πήματ΄, οὐκ ἔχω τί πρῶτον εἴπω, πότερα τὴν ἐς οὐρανὸν κόνιν προσαντέλλουσαν, ὡς πολλὴ παρῆν, ἢ τοὺς ἄνω τε καὶ κάτω φορουμένους ἱμᾶσιν, αἵματός τε φοινίου ῥοάσ, τῶν μὲν πιτνόντων, τῶν δὲ θραυσθέντων δίφρων ἐς κρᾶτα πρὸς γῆν ἐκκυβιστώντων βίᾳ πρὸς ἁρμάτων τ΄ ἀγαῖσι λειπόντων βίον; νικῶντα δ΄ ἵπποις ὡς ὑπείδετο στρατὸν Κρέων τὸν ἐνθένδ΄, ἰτέαν λαβὼν χερὶ χωρεῖ, πρὶν ἐλθεῖν ξυμμάχοις δυσθυμίαν. καὶ συμπατάξαντες μέσον πάντα στρατὸν ἔκτεινον ἐκτείνοντο, καὶ παρηγγύων κελευσμὸν ἀλλήλοισι σὺν πολλῇ βοῇ· Θεῖν΄· ἀντέρειδε τοῖς ̓ερεχθείδαις δόρυ. καὶ μὴν τὰ Θησέως γ΄ οὐκ ὄκνῳ διεφθάρη, ἀλλ΄ ἵετ΄ εὐθὺς λάμπρ΄ ἀναρπάσας ὅπλα· λόχος δ΄ ὀδόντων ὄφεος ἐξηνδρωμένος δεινὸς παλαιστὴς ἦν· ἔκλινε γὰρ κέρας τὸ λαιὸν ἡμῶν· δεξιοῦ δ΄ ἡσσώμενον φεύγει τὸ κείνων· ἦν δ΄ ἀγὼν ἰσόρροποσ. κἀν τῷδε τὸν στρατηγὸν αἰνέσαι παρῆν· οὐ γὰρ τὸ νικῶν τοῦτ΄ ἐκέρδαινεν μόνον, ἀλλ΄ ᾤχετ΄ ἐς τὸ κάμνον οἰκείου στρατοῦ. ἔρρηξε δ΄ αὐδήν, ὥσθ΄ ὑπηχῆσαι χθόνα· ̓͂ω παῖδεσ, εἰ μὴ σχήσετε στερρὸν δόρυ σπαρτῶν τόδ΄ ἀνδρῶν, οἴχεται τὰ Παλλάδοσ. θάρσος δ΄ ἐνῶρσε παντὶ Κραναϊδῶν στρατῷ. αὐτός θ΄ ὅπλισμα τοὐπιδαύριον λαβὼν δεινῆς κορύνης διαφέρων ἐσφενδόνα ὁμοῦ τραχήλους κἀπικείμενον κάρα, κυνέας θερίζων κἀποκαυλίζων ξύλῳ. μόλις δέ πως ἔτρεψαν ἐς φυγὴν πόδα. ἐγὼ δ΄ ἀνηλάλαξα κἀνωρχησάμην κἄκρουσα χεῖρασ. οἳ δ΄ ἔτεινον ἐς πύλασ. βοὴ δὲ καὶ κωκυτὸς ἦν ἀνὰ πτόλιν νέων γερόντων, ἱερά τ΄ ἐξεπίμπλασαν φόβῳ. παρὸν δὲ τειχέων ἔσω μολεῖν, Θησεὺς ἐπέσχεν· οὐ γὰρ ὡς πέρσων πόλιν μολεῖν ἔφασκεν, ἀλλ΄ ἀπαιτήσων νεκρούσ.  τοιόνδε τὸν στρατηγὸν αἱρεῖσθαι χρεών, ὃς ἔν τε τοῖς δεινοῖσίν ἐστιν ἄλκιμος μισεῖ θ΄ ὑβριστὴν λαόν, ὃς πράσσων καλῶς ἐς ἄκρα βῆναι κλιμάκων ἐνήλατα ζητῶν ἀπώλεσ΄ ὄλβον ᾧ χρῆσθαι παρῆν.   Χορός νῦν τήνδ΄ ἄελπτον ἡμέραν ἰδοῦσ΄ ἐγὼ θεοὺς νομίζω, καὶ δοκῶ τῆς συμφορᾶς ἔχειν ἔλασσον, τῶνδε τεισάντων δίκην.   ̓́αδραστος ὦ Ζεῦ, τί δῆτα τοὺς ταλαιπώρους βροτοὺς φρονεῖν λέγουσι; σοῦ γὰρ ἐξηρτήμεθα δρῶμέν τε τοιαῦθ΄ ἃν σὺ τυγχάνῃς θέλων. ἡμῖν γὰρ ἦν τό τ΄ ̓́αργος οὐχ ὑποστατόν, αὐτοί τε πολλοὶ καὶ νέοι βραχίοσιν· ̓ετεοκλέους τε σύμβασιν ποιουμένου, μέτρια θέλοντοσ, οὐκ ἐχρῄζομεν λαβεῖν, κἄπειτ΄ ἀπωλόμεσθα. ὁ δ΄ αὖ τότ΄ εὐτυχήσ, λαβὼν πένης ὣς ἀρτίπλουτα χρήματα, ὕβριζ΄, ὑβρίζων τ΄ αὖθις ἀνταπώλετο Κάδμου κακόφρων λαόσ. ὦ καιροῦ πέρα τὸ τόξον ἐντείνοντεσ· ὦ κενοὶ βροτῶν, καὶ πρὸς δίκης γε πολλὰ πάσχοντες κακά, φίλοις μὲν οὐ πείθεσθε, τοῖς δὲ πράγμασιν· πόλεις τ΄, ἔχουσαι διὰ λόγου κάμψαι κακά, φόνῳ καθαιρεῖσθ΄, οὐ λόγῳ, τὰ πράγματα. ἀτὰρ τί ταῦτα; κεῖνο βούλομαι μαθεῖν, πῶς ἐξεσώθησ· εἶτα τἄλλ΄ ἐρήσομαι.   ̓́αγγελος ἐπεὶ ταραγμὸς πόλιν ἐκίνησεν δορί, πύλας διῆλθον, ᾗπερ εἰσῄει στρατόσ.   ̓́αδραστος ὧν δ΄ οὕνεχ΄ ἁγὼν ἦν, νεκροὺς κομίζετε;   ̓́αγγελος ὅσοι γε κλεινοῖς ἕπτ΄ ἐφέστασαν δόμοισ.   ̓́αδραστος πῶς φῄσ; ὁ δ΄ ἄλλος ποῦ κεκμηκότων ὄχλοσ;   ̓́αγγελος τάφῳ δέδονται πρὸς Κιθαιρῶνος πτυχαῖσ.   ̓́αδραστος τοὐκεῖθεν ἢ τοὐνθένδε; τίς δ΄ ἔθαψέ νιν;   ̓́αγγελος Θησεύσ, σκιώδης ἔνθ΄ ̓ελευθερὶς πέτρα.   ̓́αδραστος οὓς δ΄ οὐκ ἔθαψε ποῦ νεκροὺς ἥκεις λιπών;   ̓́αγγελος ἐγγύσ· πέλας γὰρ πᾶν ὅ τι σπουδάζεται.   ̓́αδραστος ἦ που πικρῶς νιν θέραπες ἦγον ἐκ φόνου;   ̓́αγγελος οὐδεὶς ἐπέστη τῷδε δοῦλος ὢν πόνῳ.   ̓́αδραστος <>   ̓́αγγελος φαίης ἄν, εἰ παρῆσθ΄ ὅτ΄ ἠγάπα νεκρούσ.   ̓́αδραστος ἔνιψεν αὐτὸς τῶν ταλαιπώρων σφαγάσ;   ̓́αγγελος κἄστρωσέ γ΄ εὐνὰς κἀκάλυψε σώματα.   ̓́αδραστος δεινὸν μὲν ἦν βάσταγμα κᾀσχύνην ἔχον.   ̓́αγγελος τί δ΄ αἰσχρὸν ἀνθρώποισι τἀλλήλων κακά;   ̓́αδραστος οἴμοι· πόσῳ σφιν συνθανεῖν ἂν ἤθελον.   ̓́αγγελος ἄκραντ΄ ὀδύρῃ ταῖσδέ τ΄ ἐξάγεις δάκρυ.   ̓́αδραστος δοκῶ μέν, αὐταί γ΄ εἰσὶν αἱ διδάσκαλοι. ἀλλ΄ εἶἑν· αἴρω χεῖρ΄ ἀπαντήσας νεκροῖς ̔́αιδου τε μολπὰς ἐκχέω δακρυρρόουσ, φίλους προσαυδῶν, ὧν λελειμμένος τάλας ἔρημα κλαίω· τοῦτο γὰρ μόνον βροτοῖς οὐκ ἔστι τἀνάλωμ΄ ἀναλωθὲν λαβεῖν, ψυχὴν βροτείαν· χρημάτων δ΄ εἰσὶν πόροι.      Χορός τὰ μὲν εὖ, τὰ δὲ δυστυχῆ. πόλει μὲν εὐδοξία καὶ στρατηλάταις δορὸς διπλάζεται τιμά· ἐμοὶ δὲ παίδων μὲν εἰσιδεῖν μέλη πικρόν, καλὸν θέαμα δ΄, εἴπερ ὄψομαι, τὰν ἄελπτον ἁμέραν ἰδοῦσα, πάντων μέγιστον ἄλγοσ.   Χορός ἄγαμόν μ΄ ἔτι δεῦρ΄ ἀεὶ Χρόνος παλαιὸς πατὴρ ὤφελ΄ ἁμερᾶν κτίσαι. τί γάρ μ΄ ἔδει παίδων; τὸ μὲν γὰρ ἤλπιζον ἂν πεπονθέναι πάθος περισσόν, εἰ γάμων ἀπεζύγην, νῦν δ΄ ὁρῶ σαφέστατον κακόν, τέκνων φιλτάτων στερεῖσα.    Χορός ἀλλὰ τάδ΄ ἤδη σώματα λεύσσω τῶν οἰχομένων παίδων· μελέα πῶς ἂν ὀλοίμην σὺν τοῖσδε τέκνοις κοινὸν ἐς ̔́αιδην καταβᾶσα;    ̓́αδραστος στεναγμόν, ὦ ματέρεσ, τῶν κατὰ χθονὸς νεκρῶν ἀύσατ΄ ἀπύσατ΄ ἀντίφων΄ ἐμῶν στεναγμάτων κλύουσαι. Χορός ὦ παῖδεσ, ὦ πικρὸν φίλων προσηγόρημα ματέρων, προσαυδῶ σε τὸν θανόντα. ̓́αδραστος ἰὼ ἰώ. Χορός τῶν γ΄ ἐμῶν κακῶν ἐγώ. ̓́αδραστος αἰαῖ. Χορός .      .      .      .      . ̓́αδραστος ἐπάθομεν ὤ . . . . Χορός τὰ κύντατ΄ ἄλγη κακῶν. ̓́αδραστος ὦ πόλις ̓αργεία, τὸν ἐμὸν πότμον οὐκ ἐσορᾶτε; Χορός ὁρῶσι κἀμὲ τὰν τάλαι- ναν, τέκνων ἄπαιδα.   ̓́αδραστος προσάγετε <τῶν> δυσπότμων σώμαθ΄ αἱματοσταγῆ, σφαγέντας οὐκ ἄξι΄ οὐδ΄ ὑπ΄ ἀξίων, ἐν οἷς ἀγὼν ἐκράνθη. Χορός δόθ΄, ὡς περιπτυχαῖσι δὴ χέρας προσαρμόσασ΄ ἐμοῖς ἐν ἀγκῶσι τέκνα θῶμαι. ̓́αδραστος ἔχεις ἔχεισ. Χορός πημάτων γ΄ ἅλις βάροσ. ̓́αδραστος αἰαῖ. Χορός τοῖς τεκοῦσι δ΄ οὐ λέγεισ; ̓́αδραστος ἀίετέ μου. Χορός στένεις ἐπ΄ ἀμφοῖν ἄχη. ̓́αδραστος εἴθε με Καδμείων ἔναρον στίχες ἐν κονίαισιν. Χορός ἐμὸν δὲ μήποτ΄ ἐζύγη δέμας ἐς ἀνδρὸς εὐνάν.   ̓́αδραστος ἴδετε κακῶν πέλαγοσ, ὦ ματέρες τάλαιναι τέκνων. Χορός κατὰ μὲν ὄνυξιν ἠλοκίσμεθ΄, ἀμφὶ δὲ σποδὸν κάρᾳ κεχύμεθα. ̓́αδραστος ἰὼ ἰώ μοί μοι· κατά με πέδον γᾶς ἕλοι, διὰ δὲ θύελλα σπάσαι, πυρός τε φλογμὸς ὁ Διὸς ἐν κάρᾳ πέσοι. Χορός πικροὺς ἐσεῖδες γάμουσ, πικρὰν δὲ Φοίβου φάτιν· ἔρημά σ΄ ἁ πολύστονος Οἰδιπόδα δώματα λιποῦσ΄ ἦλθ΄ ̓ερινύσ.     Θησεύς μέλλων σ΄ ἐρωτᾶν, ἡνίκ΄ ἐξήντλεις στρατῷ γόουσ, ἀφήσω· τοὺς ἐκεῖ μὲν ἐκλιπὼν εἴασα μύθουσ, νῦν δ΄ ̓́αδραστον εἰσορῶ· πόθεν ποθ΄ οἵδε διαπρεπεῖς εὐψυχίᾳ θνητῶν ἔφυσαν; εἰπέ γ΄ ὡς σοφώτερος νέοισιν ἀστῶν τῶνδ΄· ἐπιστήμων γὰρ εἶ. εἶδον γὰρ αὐτῶν κρείσσον΄ ἢ λέξαι λόγῳ τολμήμαθ΄, οἷς ἤλπιζον αἱρήσειν πόλιν. ἓν δ΄ οὐκ ἐρήσομαί σε, μὴ γέλωτ΄ ὄφλω, ὅτῳ ξυνέστη τῶνδ΄ ἕκαστος ἐν μάχῃ ἢ τραῦμα λόγχης πολεμίων ἐδέξατο. κενοὶ γὰρ οὗτοι τῶν τ΄ ἀκουόντων λόγοι καὶ τοῦ λέγοντοσ, ὅστις ἐν μάχῃ βεβὼς λόγχης ἰούσης πρόσθεν ὀμμάτων πυκνῆς σαφῶς ἀπήγγειλ΄ ὅστις ἐστὶν ἁγαθόσ. οὐκ ἂν δυναίμην οὔτ΄ ἐρωτῆσαι τάδε οὔτ΄ αὖ πιθέσθαι τοῖσι τολμῶσιν λέγειν· μόλις γὰρ ἄν τις αὐτὰ τἀναγκαῖ΄ ὁρᾶν δύναιτ΄ ἂν ἑστὼς πολεμίοις ἐναντίοσ.   ̓́αδραστος ἄκουε δή νυν· καὶ γὰρ οὐκ ἄκοντί μοι δίδως ἔπαινον ὧν ἔγωγε βούλομαι φίλων ἀληθῆ καὶ δίκαι΄ εἰπεῖν πέρι. ὁρᾷς τὸν ἁβρόν, οὗ βέλος διέπτατο; Καπανεὺς ὅδ΄ ἐστίν· ᾧ βίος μὲν ἦν πολύσ, ἥκιστα δ΄ ὄλβῳ γαῦρος ἦν· φρόνημα δὲ οὐδέν τι μεῖζον εἶχεν ἢ πένης ἀνήρ, φεύγων τραπέζαις ὅστις ἐξογκοῖτ΄ ἄγαν τἀρκοῦντ΄ ἀτίζων· οὐ γὰρ ἐν γαστρὸς βορᾷ τὸ χρηστὸν εἶναι, μέτρια δ΄ ἐξαρκεῖν ἔφη. φίλοις τ΄ ἀληθὴς ἦν φίλοσ, παροῦσί τε καὶ μὴ παροῦσιν· ὧν ἀριθμὸς οὐ πολύσ. ἀψευδὲς ἦθοσ, εὐπροσήγορον στόμα, ἄκραντον οὐδὲν οὔτ΄ ἐς οἰκέτας ἔχων οὔτ΄ ἐς πολίτασ. τὸν δὲ δεύτερον λέγω ̓ετέοκλον, ἄλλην χρηστότητ΄ ἠσκηκότα· νεανίας ἦν τῷ βίῳ μὲν ἐνδεήσ, πλείστας δὲ τιμὰς ἔσχ΄ ἐν ̓αργείᾳ χθονί. φίλων δὲ χρυσὸν πολλάκις δωρουμένων οὐκ εἰσεδέξατ΄ οἶκον ὥστε τοὺς τρόπους δούλους παρασχεῖν χρημάτων ζευχθεὶς ὕπο. τοὺς δ΄ ἐξαμαρτάνοντασ, οὐχὶ τὴν πόλιν ἤχθαιρ΄· ἐπεί τοι κοὐδὲν αἰτία πόλις κακῶς κλύουσα διὰ κυβερνήτην κακόν.  ὁ δ΄ αὖ τρίτος τῶνδ΄ ̔ιππομέδων τοιόσδ΄ ἔφυ· παῖς ὢν ἐτόλμησ΄ εὐθὺς οὐ πρὸς ἡδονὰς Μουσῶν τραπέσθαι πρὸς τὸ μαλθακὸν βίου, ἀγροὺς δὲ ναίων, σκληρὰ τῇ φύσει διδοὺς ἔχαιρε πρὸς τἀνδρεῖον, ἔς τ΄ ἄγρας ἰὼν ἵπποις τε χαίρων τόξα τ΄ ἐντείνων χεροῖν, πόλει παρασχεῖν σῶμα χρήσιμον θέλων. ὁ τῆς κυναγοῦ δ΄ ἄλλος ̓αταλάντης γόνος παῖς Παρθενοπαῖοσ, εἶδος ἐξοχώτατοσ, ̓αρκὰς μὲν ἦν, ἐλθὼν δ΄ ἐπ΄ ̓ινάχου ῥοὰς παιδεύεται κατ΄ ̓́αργοσ. ἐκτραφεὶς δ΄ ἐκεῖ πρῶτον μέν, ὡς χρὴ τοὺς μετοικοῦντας ξένουσ, λυπηρὸς οὐκ ἦν οὐδ΄ ἐπίφθονος πόλει οὐδ΄ ἐξεριστὴς τῶν λόγων, ὅθεν βαρὺς μάλιστ΄ ἂν εἴη δημότης τε καὶ ξένοσ. λόχοις δ΄ ἐνεστὼς ὥσπερ ̓αργεῖος γεγὼς ἤμυνε χώρᾳ, χὡπότ΄ εὖ πράσσοι πόλισ, ἔχαιρε, λυπρῶς δ΄ ἔφερεν, εἴ τι δυστυχοῖ. πολλοὺς δ΄ ἐραστὰς κἀπὸ θηλειῶν ὅσας ἔχων ἐφρούρει μηδὲν ἐξαμαρτάνειν. Τυδέως δ΄ ἔπαινον ἐν βραχεῖ θήσω μέγαν· οὐκ ἐν λόγοις ἦν λαμπρόσ, ἀλλ΄ ἐν ἀσπίδι δεινὸς σοφιστήσ, πολλά τ΄ ἐξευρεῖν σοφά. γνώμῃ δ΄ ἀδελφοῦ Μελεάγρου λελειμμένοσ, ἴσον παρέσχεν ὄνομα διὰ τέχνης δορόσ, εὑρὼν ἀκριβῆ μουσικὴν ἐν ἀσπίδι· φιλότιμον ἦθος πλούσιον, φρόνημα δὲ ἐν τοῖσιν ἔργοισ, οὐχὶ τοῖς λόγοισ, ἴσον. ἐκ τῶνδε μὴ θαύμαζε τῶν εἰρημένων, Θησεῦ, πρὸ πύργων τούσδε τολμῆσαι θανεῖν. τὸ γὰρ τραφῆναι μὴ κακῶς αἰδῶ φέρει· αἰσχύνεται δὲ τἀγάθ΄ ἀσκήσας ἀνὴρ κακὸς γενέσθαι πᾶς τισ. ἡ δ΄ εὐανδρία διδακτόσ, εἴπερ καὶ βρέφος διδάσκεται λέγειν ἀκούειν θ΄ ὧν μάθησιν οὐκ ἔχει. ἃ δ΄ ἂν μάθῃ τισ, ταῦτα σῴζεσθαι φιλεῖ πρὸς γῆρασ. οὕτω παῖδας εὖ παιδεύετε.     Χορός ἰὼ τέκνον, δυστυχῆ σ΄ ἔτρεφον, ἔφερον ὑφ΄ ἥπατος πόνους ἐνεγκοῦσ΄ ἐν ὠδῖσι· καὶ νῦν ̔́αιδας τὸν ἐμὸν ἔχει μόχθον ἀθλίασ, ἐγὼ δὲ γηροβοσκὸν οὐκ ἔχω, τεκοῦσ΄ ἁ τάλαινα παῖδα.     Θησεύς καὶ μὴν τὸν Οἰκλέους γε γενναῖον τόκον θεοὶ ζῶντ΄ ἀναρπάσαντες ἐς μυχοὺς χθονὸς αὐτοῖς τεθρίπποις εὐλογοῦσιν ἐμφανῶσ· τὸν Οἰδίπου τε παῖδα, Πολυνείκην λέγω, ἡμεῖς ἐπαινέσαντες οὐ ψευδοίμεθ΄ ἄν. ξένος γὰρ ἦν μοι πρὶν λιπὼν Κάδμου πόλιν φυγῇ πρὸς ̓́αργος διαβαλεῖν αὐθαίρετοσ. ἀλλ΄ οἶσθ΄ ὃ δρᾶσαι βούλομαι τούτων πέρι;   ̓́αδραστος οὐκ οἶδα πλὴν ἕν, σοῖσι πείθεσθαι λόγοισ.   Θησεύς τὸν μὲν Διὸς πληγέντα Καπανέα πυρὶ . . . .   ̓́αδραστος ἦ χωρὶς ἱερὸν ὡς νεκρὸν θάψαι θέλεισ;   Θησεύς ναί· τοὺς δέ γ΄ ἄλλους πάντας ἐν μιᾷ πυρᾷ.   ̓́αδραστος ποῦ δῆτα θήσεις μνῆμα τῷδε χωρίσασ;   Θησεύς αὐτοῦ παρ΄ οἴκους τούσδε συμπήξας τάφον.   ̓́αδραστος οὗτος μὲν ἤδη δμωσὶν ἂν μέλοι πόνοσ.   Θησεύς ἡμῖν δέ γ΄ οἵδε· στειχέτω δ΄ ἄχθη νεκρῶν.   ̓́αδραστος ἴτ΄, ὦ τάλαιναι μητέρεσ, τέκνων πέλασ.   Θησεύς ἥκιστ΄, ̓́αδραστε, τοῦτο πρόσφορον λέγεισ.   ̓́αδραστος πῶσ; τὰς τεκούσας οὐ χρεὼν ψαῦσαι τέκνων;   Θησεύς ὄλοιντ΄ ἰδοῦσαι τούσδ΄ ἂν ἠλλοιωμένουσ.   ̓́αδραστος πικρὰ γὰρ ὄψις αἷμα κὠτειλαὶ νεκρῶν.   Θησεύς τί δῆτα λύπην ταῖσδε προσθεῖναι θέλεισ;   ̓́αδραστος νικᾷσ. μένειν χρὴ τλημόνωσ· λέγει γὰρ εὖ Θησεύσ· ὅταν δὲ τούσδε προσθῶμεν πυρί, ὀστᾶ προσάξεσθε. ὦ ταλαίπωροι βροτῶν, τί κτᾶσθε λόγχας καὶ κατ΄ ἀλλήλων φόνους τίθεσθε; παύσασθ΄, ἀλλὰ λήξαντες πόνων ἄστη φυλάσσεθ΄ ἥσυχοι μεθ΄ ἡσύχων. σμικρὸν τὸ χρῆμα τοῦ βίου· τοῦτον δὲ χρὴ ὡς ῥᾷστα καὶ μὴ σὺν πόνοις διεκπερᾶν.      Χορός οὐκέτ΄ εὔτεκνοσ, οὐκέτ΄ εὔ- παισ, οὐδ΄ εὐτυχίας μέτε- στίν μοι κουροτόκοις ἐν ̓αργείαισ· οὐδ΄ ̓́αρτεμις λοχία προσφθέγξαιτ΄ ἂν τὰς ἀτέκνουσ. δυσαίων δ΄ ὁ βίοσ, πλαγκτὰ δ΄ ὡσεί τις νεφέλα πνευμάτων ὑπὸ δυσχίμων ἀίσσω.   Χορός ἑπτὰ ματέρες ἑπτὰ κού- ρους ἐγεινάμεθ΄ αἱ ταλαί- πωροι κλεινοτάτους ἐν ̓αργείοισ· καὶ νῦν ἄπαις ἄτεκνος γηράσκω δυστανοτάτωσ, οὔτ΄ ἐν φθιμένοις οὔτ΄ ἐν ζωοῖσιν ἀριθμουμένη, χωρὶς δή τινα τῶνδ΄ ἔχουσα μοῖραν.   Χορός ὑπολελειμμένα μοι δάκρυα· μέλεα παιδὸς ἐν οἴκοις κεῖται μνήματα, πένθιμοι κουραὶ καὶ στέφανοι κόμασ, <λοιβαί τε νεκύων φθιμένων,> ἀοιδαί θ΄ ἃς χρυσοκόμας ̓απόλλων οὐκ ἐνδέχεται· γόοισι δ΄ ὀρθρευομένα δάκρυσι νοτερὸν ἀεὶ πέπλων πρὸς στέρνῳ πτύχα τέγξω.      Χορός καὶ μὴν θαλάμας τάσδ΄ ἐσορῶ δὴ Καπανέως ἤδη τύμβον θ΄ ἱερὸν μελάθρων τ΄ ἐκτὸς Θησέως ἀναθήματα νεκροῖσ, κλεινήν τ΄ ἄλοχον τοῦ καπφθιμένου τοῦδε κεραυνῷ πέλας Εὐάδνην, ἣν ̓͂ιφις ἄναξ παῖδα φυτεύει. τί ποτ΄ αἰθερίαν ἕστηκε πέτραν, ἣ τῶνδε δόμων ὑπερακρίζει, τήνδ΄ ἐμβαίνουσα κέλευθον;    Εὐάδνη τί φέγγοσ, τίν΄ αἴγλαν ἐδίφρευε τόθ΄ ἅλιος σελάνα τε κατ΄ αἰθέρα, λαμπάδ΄ ἵν΄ ὠκυθόαι νύμφαι, ἱππεύουσι δι΄ ὀρφναίασ, ἁνίκα <γάμων> γάμων τῶν ἐμῶν πόλις ̓́αργους ἀοιδάσ, εὐδαιμονίασ, ἐπύργωσε καὶ γαμέτα χαλκεοτευχοῦσ, αἰαῖ, Καπανέωσ. πρός σ΄ ἔβαν δρομὰς ἐξ ἐμῶν οἴκων ἐκβακχευσαμένα, πυρᾶς φῶς τάφον τε βατεύσουσα τὸν αὐτόν, ἐς ̔́αιδαν καταλύσουσ΄ ἔμμοχθον βίοτον αἰῶνός τε πόνουσ· ἥδιστος γάρ τοι θάνατος συνθνῄσκειν θνῄσκουσι φίλοισ, εἰ δαίμων τάδε κραίνοι.   Χορός καὶ μὴν ὁρᾷς τήνδ΄ ἧς ἐφέστηκας πέλας πυράν, Διὸς θησαυρόν, ἔνθ΄ ἔνεστι σὸς πόσις δαμασθεὶς λαμπάσιν κεραυνίοισ.    Εὐάδνη ὁρῶ δὴ τελευτάν, ἵν΄ ἕστακα· τύχα δέ μοι ξυνάπτοι ποδόσ· ἀλλὰ τᾶς εὐκλεί̈ας χάριν ἔνθεν ὁρ- μάσω τᾶσδ΄ ἀπὸ πέτρας πη- δήσασα πυρὸς ἔσω, σῶμά τ΄ αἴθοπι φλογμῷ πόσει συμμείξασα, φίλον χρῶτα χρωτὶ πέλας θεμένα, Φερσεφονείας ἥξω θαλάμουσ, σὲ τὸν θανόντ΄ οὔποτ΄ ἐμᾷ προδοῦσα ψυχᾷ κατὰ γᾶσ. ἴτω φῶς γάμοι τε· ἴθ΄ αἵτινες εὐναὶ δικαίων ὑμεναίων ἐν ̓́αργει φανῶσιν τέκνοισ· ὅσιος δ΄ <ὅσιοσ> εὐναῖος γαμέτας συντηχθεὶς αὔραις ἀδόλοις γενναίας ψυχᾶς ἀλόχοιο.   Χορός καὶ μὴν ὅδ΄ αὐτὸς σὸς πατὴρ βαίνει πέλας γεραιὸς ̓͂ιφις ἐς νεωτέρους λόγουσ, οὓς οὐ κατειδὼς πρόσθεν ἀλγήσει κλύων.   ̓͂ιφις ὦ δυστάλαιναι, δυστάλας δ΄ ἐγὼ γέρων, ἥκω διπλοῦν πένθημ΄ ὁμαιμόνων ἔχων, τὸν μὲν θανόντα παῖδα Καδμείων δορὶ ̓ετέοκλον ἐς γῆν πατρίδα ναυσθλώσων νεκρόν, ζητῶν τ΄ ἐμὴν παῖδ΄, ἣ δόμων ἐξώπιος βέβηκε πηδήσασα Καπανέως δάμαρ, θανεῖν ἐρῶσα σὺν πόσει. χρόνον μὲν οὖν τὸν πρόσθ΄ ἐφρουρεῖτ΄ ἐν δόμοισ· ἐπεὶ δ΄ ἐγὼ φυλακὰς ἀνῆκα τοῖς παρεστῶσιν κακοῖσ, βέβηκεν. ἀλλὰ τῇδέ νιν δοξάζομεν μάλιστ΄ ἂν εἶναι· φράζετ΄ εἰ κατείδετε.   Εὐάδνη τί τάσδ΄ ἐρωτᾷσ; ἥδ΄ ἐγὼ πέτρας ἔπι ὄρνις τις ὡσεὶ Καπανέως ὑπὲρ πυρᾶς δύστηνον αἰώρημα κουφίζω, πάτερ.   ̓͂ιφις τέκνον, τίς αὔρα; τίς στόλοσ; τίνος χάριν δόμων ὑπεκβᾶσ΄ ἦλθες ἐς τήνδε χθόνα;   Εὐάδνη ὀργὴν λάβοις ἂν τῶν ἐμῶν βουλευμάτων κλύων· ἀκοῦσαι δ΄ οὔ σε βούλομαι, πάτερ.   ̓͂ιφις τί δ΄; οὐ δίκαιον πατέρα τὸν σὸν εἰδέναι;   Εὐάδνη κριτὴς ἂν εἴης οὐ σοφὸς γνώμης ἐμῆσ.   ̓͂ιφις σκευῇ δὲ τῇδε τοῦ χάριν κοσμεῖς δέμασ;   Εὐάδνη θέλει τι κλεινὸν οὗτος ὁ στολμόσ, πάτερ.   ̓͂ιφις ὡς οὐκ ἐπ΄ ἀνδρὶ πένθιμος πρέπεις ὁρᾶν.   Εὐάδνη ἐς γάρ τι πρᾶγμα νεοχμὸν ἐσκευάσμεθα.   ̓͂ιφις κἄπειτα τύμβῳ καὶ πυρᾷ φαίνῃ πέλασ;   Εὐάδνη ἐνταῦθα γὰρ δὴ καλλίνικος ἔρχομαι.   ̓͂ιφις νικῶσα νίκην τίνα; μαθεῖν χρῄζω σέθεν.   Εὐάδνη πάσας γυναῖκας ἃς δέδορκεν ἥλιοσ.   ̓͂ιφις ἔργοις ̓αθάνας ἢ φρενῶν εὐβουλίᾳ;   Εὐάδνη ἀρετῇ· πόσει γὰρ συνθανοῦσα κείσομαι.   ̓͂ιφις τί φῄσ; τί τοῦτ΄ αἴνιγμα σημαίνεις σαθρόν;   Εὐάδνη ᾄσσω θανόντος Καπανέως τήνδ΄ ἐς πυράν.   ̓͂ιφις ὦ θύγατερ, οὐ μὴ μῦθον ἐς πολλοὺς ἐρεῖσ.   Εὐάδνη τοῦτ΄ αὐτὸ χρῄζω, πάντας ̓αργείους μαθεῖν.   ̓͂ιφις ἀλλ΄ οὐδέ τοί σοι πείσομαι δρώσῃ τάδε.   Εὐάδνη ὅμοιον· οὐ γὰρ μὴ κίχῃς μ΄ ἑλὼν χερί. καὶ δὴ παρεῖται σῶμα  σοὶ μὲν οὐ φίλον, ἡμῖν δὲ καὶ τῷ συμπυρουμένῳ πόσει.     Χορός ἰώ, γύναι, δεινὸν ἔργον ἐξειργάσω.   ̓͂ιφις ἀπωλόμην δύστηνοσ, ̓αργείων κόραι.    Χορός ἒ ἔ, σχέτλια τάδε παθών, τὸ πάντολμον ἔργον ὄψῃ τάλασ.   ̓͂ιφις οὐκ ἄν τιν΄ εὕροιτ΄ ἄλλον ἀθλιώτερον.    Χορός ἰὼ τάλασ· μετέλαχες τύχας Οἰδιπόδα, γέρον, μέρος καὶ σὺ <καὶ> πόλις ἐμὰ τλάμων.    ̓͂ιφις οἴμοι· τί δὴ βροτοῖσιν οὐκ ἔστιν τόδε, νέους δὶς εἶναι καὶ γέροντας αὖ πάλιν; ἀλλ΄ ἐν δόμοις μὲν ἤν τι μὴ καλῶς ἔχῃ, γνώμαισιν ὑστέραισιν ἐξορθούμεθα, αἰῶνα δ΄ οὐκ ἔξεστιν. εἰ δ΄ ἦμεν νέοι δὶς καὶ γέροντεσ, εἴ τις ἐξημάρτανε, διπλοῦ βίου λαχόντες ἐξωρθούμεθ΄ ἄν. ἐγὼ γὰρ ἄλλους εἰσορῶν τεκνουμένους παίδων ἐραστὴς ἦ πόθῳ τ΄ ἀπωλλύμην. εἰ δ΄ ἐς τόδ΄ ἦλθον κἀξεπειράθην τέκνων οἷον στέρεσθαι πατέρα γίγνεται τέκνων, οὐκ ἄν ποτ΄ ἐς τόδ΄ ἦλθον εἰς ὃ νῦν κακόν· ὅστις φυτεύσας καὶ νεανίαν τεκὼν ἄριστον, εἶτα τοῦδε νῦν στερίσκομαι. εἶἑν· τί δὴ χρὴ τὸν ταλαίπωρόν με δρᾶν; στείχειν πρὸς οἴκουσ; κᾆτ΄ ἐρημίαν ἴδω πολλῶν μελάθρων, ἀπορίαν τ΄ ἐμῷ βίῳ; ἢ πρὸς μέλαθρα τοῦδε Καπανέως μόλω; ἥδιστα πρίν γε δῆθ΄, ὅτ΄ ἦν παῖς ἥδε μοι. ἀλλ΄ οὐκέτ΄ ἔστιν, ἥ γ΄ ἐμὴν γενειάδα προσήγετ΄ αἰεὶ στόματι καὶ κάρα τόδε κατεῖχε χειρί· πατρὶ δ΄ οὐδὲν ἥδιον γέροντι θυγατρόσ· ἀρσένων δὲ μείζονες ψυχαί, γλυκεῖαι δ΄ ἧσσον ἐς θωπεύματα. οὐχ ὡς τάχιστα δῆτά μ΄ ἄξετ΄ ἐς δόμουσ; σκότῳ δὲ δώσετ΄· ἔνθ΄ ἀσιτίαις ἐμὸν δέμας γεραιὸν συντακεὶς ἀποφθερῶ. τί μ΄ ὠφελήσει παιδὸς ὀστέων θιγεῖν; ὦ δυσπάλαιστον γῆρασ, ὡς μισῶ σ΄ ἔχων, μισῶ δ΄ ὅσοι χρῄζουσιν ἐκτείνειν βίον, βρωτοῖσι καὶ ποτοῖσι καὶ μαγεύμασι παρεκτρέποντες ὀχετὸν ὥστε μὴ θανεῖν· οὓς χρῆν, ἐπειδὰν μηδὲν ὠφελῶσι γῆν, θανόντας ἔρρειν κἀκποδὼν εἶναι νέοισ.       Χορός ἰὼ <ἰώ·> τάδε δὴ παίδων καὶ δὴ φθιμένων ὀστᾶ φέρεται. λάβετ΄, ἀμφίπολοι, γραίας ἀμενοῦς  οὐ γὰρ ἔνεστιν ῥώμη παίδων ὑπὸ πένθους   πολλοῦ τε χρόνου ζώσης μέτρα δὴ καταλειβομένης τ΄ ἄλγεσι πολλοῖσ. τί γὰρ ἂν μεῖζον τοῦδ΄ ἔτι θνητοῖς πάθος ἐξεύροις ἢ τέκνα θανόντ΄ ἐσιδέσθαι;    Παῖδες φέρω φέρω, τάλαινα μᾶτερ, ἐκ πυρὸς πατρὸς μέλη, βάρος μὲν οὐκ ἀβριθὲς ἀλγέων ὕπερ, ἐν δ΄ ὀλίγῳ τἀμὰ πάντα συνθείσ. Χορός ἰὼ ἰώ, πᾶ φέρεις δάκρυα φίλᾳ ματρὶ τῶν ὀλωλότων; σποδοῦ τε πλῆθος ὀλίγον ἀντὶ σωμάτων εὐδοκίμων δήποτ΄ ἐν Μυκήναισ;   Παῖδες ἄπαισ, ἄπαισ· ἐγὼ δ΄ ἔρημος ἀθλίου πατρὸς τάλας ἔρημον οἶκον ὀρφανεύσομαι λαβών, οὐ πατρὸς ἐν χερσὶ τοῦ τεκόντοσ. Χορός ἰὼ ἰώ· ποῦ δὲ πόνος ἐμῶν τέκνων, ποῦ λοχευμάτων χάρισ; τροφαί τε ματρὸς ἄυπνά τ΄ ὀμμάτων τέλη, καὶ φίλιαι προσβολαὶ προσώπων;   Παῖδες βεβᾶσιν, οὐκέτ΄ εἰσίν· οἴμοι πάτερ· βεβᾶσιν. Χορός αἰθὴρ ἔχει νιν ἤδη, πυρὸς τετακότας σποδῷ· ποτανοὶ δ΄ ἤνυσαν τὸν ̔́αιδαν. Παῖδες πάτερ, μῶν σῶν κλύεις τέκνων γόουσ; ἆρ΄ ἀσπιδοῦχος ἔτι ποτ΄ ἀντιτάσσομαι σὸν φόνον  εἰ γὰρ γένοιτο  τεκνῶν;   Παῖδες ἔτ΄ ἂν θεοῦ θέλοντος ἔλθοι δίκα πατρῷοσ· Χορός οὔπω κακὸν τόδ΄ εὕδει. αἰαῖ γόων· ἅλις τύχασ, ἅλις δ΄ ἀλγέων ἐμοὶ πάρεστι. Παῖδες ἔτ΄ ̓ασωποῦ με δέξεται γάνος χαλκέοις ἐν ὅπλοις Δαναϊδῶν στρατηλάταν, τοῦ φθιμένου πατρὸς ἐκδικαστάν.   Παῖδες ἔτ΄ εἰσορᾶν σε, πάτερ, ἐπ΄ ὀμμάτων δοκῶ . . . Χορός φίλον φίλημα παρὰ γένυν τιθέντα σόν. Παῖδες λόγων δὲ παρακέλευσμα σῶν ἀέρι φερόμενον οἴχεται. Χορός δυοῖν δ΄ ἄχη, ματρί τ΄ ἔλιπεν   σέ τ΄ οὔποτ΄ ἄλγη πατρῷα λείψει.   Παῖδες ἔχω τοσόνδε βάρος ὅσον μ΄ ἀπώλεσεν. Χορός φέρ΄, ἀμφὶ μαστὸν ὑποβάλω <φίλαν> σποδόν. Παῖδες ἔκλαυσα τόδε κλύων ἔπος στυγνότατον· ἔθιγέ μου φρενῶν. Χορός ὦ τέκνον, ἔβασ· οὐκέτι φίλον φίλας ἄγαλμ΄ ὄψομαί σε ματρόσ.     Θησεύς ̓́αδραστε καὶ γυναῖκες ̓αργεῖαι γένοσ, ὁρᾶτε παῖδας τούσδ΄ ἔχοντας ἐν χεροῖν πατέρων ἀρίστων σώμαθ΄ ὧν ἀνειλόμην· τούτοις ἐγώ σφε καὶ πόλις δωρούμεθα. ὑμᾶς δὲ τῶνδε χρὴ χάριν μεμνημένους σῴζειν, ὁρῶντας ὧν ἐκύρσατ΄ ἐξ ἐμοῦ, παισίν θ΄ ὑπειπεῖν τούσδε τοὺς αὐτοὺς λόγουσ, τιμᾶν πόλιν τήνδ΄, ἐκ τέκνων ἀεὶ τέκνοις μνήμην παραγγέλλοντας ὧν ἐκύρσατε. Ζεὺς δὲ ξυνίστωρ οἵ τ΄ ἐν οὐρανῷ θεοὶ οἵων ὑφ΄ ἡμῶν στείχετ΄ ἠξιωμένοι.   ̓́αδραστος Θησεῦ, ξύνισμεν πάνθ΄ ὅσ΄ ̓αργείαν χθόνα δέδρακας ἐσθλὰ δεομένην εὐεργετῶν, χάριν τ΄ ἀγήρων ἕξομεν· γενναῖα γὰρ παθόντες ὑμᾶς ἀντιδρᾶν ὀφείλομεν.   Θησεύς τί δῆτ΄ ἔθ΄ ὑμῖν ἄλλ΄ ὑπουργῆσαί με χρή;   ̓́αδραστος χαῖρ΄· ἄξιος γὰρ καὶ σὺ καὶ πόλις σέθεν.   Θησεύς ἔσται τάδ΄· ἀλλὰ καὶ σὺ τῶν αὐτῶν τύχοισ.   ̓αθήνα ἄκουε, Θησεῦ, τούσδ΄ ̓αθηναίας λόγουσ, ἃ χρή σε δρᾶσαι, δρῶντα δ΄ ὠφελεῖν τάδε. μὴ δῷς τάδ΄ ὀστᾶ τοῖσδ΄ ἐς ̓αργείαν χθόνα παισὶν κομίζειν ῥᾳδίως οὕτω μεθείσ, ἀλλ΄ ἀντὶ τῶν σῶν καὶ πόλεως μοχθημάτων πρῶτον λάβ΄ ὅρκον. τόνδε δ΄ ὀμνύναι χρεὼν ̓́αδραστον· οὗτος κύριοσ, τύραννος ὤν, πάσης ὑπὲρ γῆς Δαναϊδῶν ὁρκωμοτεῖν. ὁ δ΄ ὅρκος ἔσται, μήποτ΄ ̓αργείους χθόνα ἐς τήνδ΄ ἐποίσειν πολέμιον παντευχίαν, ἄλλων τ΄ ἰόντων ἐμποδὼν θήσειν δόρυ. ἢν δ΄ ὅρκον ἐκλιπόντες ἔλθωσιν, πάλιν κακῶς ὀλέσθαι πρόστρεπ΄ ̓αργείων χθόνα.  ἐν ᾧ δὲ τέμνειν σφάγια χρή σ΄, ἄκουέ μου. ἔστιν τρίπους σοι χαλκόπους ἔσω δόμων, ὃν ̓ιλίου ποτ΄ ἐξαναστήσας βάθρα σπουδὴν ἐπ΄ ἄλλην ̔ηρακλῆς ὁρμώμενος στῆσαί σ΄ ἐφεῖτο Πυθικὴν πρὸς ἐσχάραν. ἐν τῷδε λαιμοὺς τρεῖς τριῶν μήλων τεμὼν ἔγγραψον ὅρκους τρίποδος ἐν κοίλῳ κύτει, κἄπειτα σῴζειν θεῷ δὸς ᾧ Δελφῶν μέλει, μνημεῖά θ΄ ὅρκων μαρτύρημά θ΄ ̔ελλάδι. ᾗ δ΄ ἂν διοίξῃς σφάγια καὶ τρώσῃς φόνον ὀξύστομον μάχαιραν ἐς γαίας μυχοὺς κρύψον παρ΄ αὐτὰς ἑπτὰ πυρκαιὰς νεκρῶν· φόβον γὰρ αὐτοῖσ, ἤν ποτ΄ ἔλθωσιν πόλιν, δειχθεῖσα θήσει καὶ κακὸν νόστον πάλιν. δράσας δὲ ταῦτα πέμπε γῆς ἔξω νεκρούσ. τεμένη δ΄, ἵν΄ αὐτῶν σώμαθ΄ ἡγνίσθη πυρί, μέθες παρ΄ αὐτὴν τρίοδον ̓ισθμίας θεοῦ· σοὶ μὲν τάδ΄ εἶπον· παισὶ δ΄ ̓αργείων λέγω· πορθήσεθ΄ ἡβήσαντες ̓ισμηνοῦ πόλιν, πατέρων θανόντων ἐκδικάζοντες φόνον, σύ τ΄ ἀντὶ πατρόσ, Αἰγιαλεῦ, στρατηλάτης νέος καταστάσ, παῖς τ΄ ἀπ΄ Αἰτωλῶν μολὼν Τυδέωσ, ὃν ὠνόμαζε Διομήδην πατήρ. ἀλλ΄ οὐ φθάνειν χρὴ συσκιάζοντας γένυν καὶ χαλκοπληθῆ Δαναϊδῶν ὁρμᾶν στρατὸν ἑπτάστολον πύργωμα Καδμείων ἔπι· πικροὶ γὰρ αὐτοῖς ἥξετ΄, ἐκτεθραμμένοι σκύμνοι λεόντων, πόλεος ἐκπορθήτορεσ. κοὐκ ἔστιν ἄλλωσ· ̓́εκγονοι δ΄ ἀν΄ ̔ελλάδα κληθέντες ᾠδὰς ὑστέροισι θήσετε· τοῖον στράτευμα σὺν θεῷ πορεύσετε.   Θησεύς δέσποιν΄ ̓αθάνα, πείσομαι λόγοισι σοῖσ· σὺ γάρ μ΄ ἀνορθοῖσ, ὥστε μὴ ΄ξαμαρτάνειν· καὶ τόνδ΄ ἐν ὅρκοις ζεύξομαι· μόνον σύ με ἐς ὀρθὸν ἵστη· σοῦ γὰρ εὐμενοῦς πόλει οὔσης τὸ λοιπὸν ἀσφαλῶς οἰκήσομεν.     Χορός στείχωμεν, ̓́αδρασθ΄, ὅρκια δῶμεν τῷδ΄ ἀνδρὶ πόλει τ΄· ἄξια δ΄ ἡμῖν προμεμοχθήκασι σέβεσθαι.  