    Ζεύς   ̔ερμῆ, λαβὼν τουτὶ τὸ μῆλον ἄπιθι εἰς τὴν Φρυγίαν παρὰ τὸν Πριάμου παῖδα τὸν βουκόλον  νέμει δὲ τῆς ̓́ιδης ἐν τῷ Γαργάρῳ  καὶ λέγε πρὸς αὐτόν, ὅτι  σέ, ὦ Πάρι, κελεύει ὁ Ζεύσ, ἐπειδὴ καλός τε αὐτὸς εἶ καὶ σοφὸς τὰ ἐρωτικά, δικάσαι ταῖς θεαῖσ, ἥτις αὐτῶν ἡ καλλίστη ἐστὶν τοῦ δὲ ἀγῶνος τὸ ἆθλον ἡ νικῶσα λαβέτω τὸ μῆλον. ὥρα δὲ ἤδη καὶ ὑμῖν αὐταῖς ἀπιέναι παρὰ τὸν δικαστὴν ἐγὼ γὰρ ἀπωθοῦμαι τὴν δίαιταν ἐπ΄ ἴσης τε ὑμᾶς ἀγαπῶν, καὶ εἴ γε οἷὸν τε ἦν, ἡδέως ἂν ἁπάσας νενικηκυίας ἰδών. ἄλλως τε καὶ ἀνάγκη, μιᾷ τὸ καλλιστεῖον ἀποδόντα πάντως ἀπεχθάνεσθαι ταῖς πλείοσιν. διὰ ταῦτα αὐτὸς μὲν οὐκ ἐπιτήδειος ὑμῖν δικαστήσ, ὁ δὲ νεανίας οὗτος ὁ Φρὺξ ἐφ΄ ὃν ἄπιτε βασιλικὸς μέν ἐστι καὶ Γανυμήδους τουτουὶ συγγενήσ, τὰ ἄλλα δὲ ἀφελὴς καὶ ὄρειοσ, κοὐκ ἄν τις αὐτὸν ἀπαξιώσειε τοιαύτης θέασ.    ̓αφροδίτη   ἐγὼ μέν, ὦ Ζεῦ, εἰ καὶ τὸν Μῶμον αὐτὸν ἐπιστήσειας ἡμῖν δικαστήν, θαρροῦσα βαδιοῦμαι πρὸς τὴν ἐπίδειξιν τί γὰρ ἂν καὶ μωμήσαιτό μου; χρὴ δὲ καὶ ταύταις ἀρέσκειν τὸν ἄνθρωπον. ἐρασθῇς  ενδ.     ̔́ηρα  οὐδ΄ ἡμεῖσ, ὦ ̓αφροδίτη, δέδιμεν, οὐδ΄ ἂν ὁ ̓́αρης ὁ σὸς ἐπιτραπῇ τὴν δίαιταν· ἀλλὰ δεχόμεθα καὶ τοῦτον, ὅστις ἂν ᾖ, τὸν Πάριν.    Ζεύς  ἦ καὶ σοὶ ταῦτα, ὦ θύγατερ, συνδοκεῖ; τί φήσ; ἀποστρέφῃ καὶ ἐρυθριᾷσ; ἔστι μὲν ἴδιον τὸ αἰδεῖσθαι τὰ τοιαῦτα ὑμῶν τῶν παρθένων ἐπινεύεις δ΄ ὅμωσ. ἄπιτε οὖν καὶ μὴ χαλεπήνητε τῷ δικαστῇ αἱ νενικημέναι μηδὲ κακὸν ἐντρίψησθε τῷ νεανίσκῳ· οὐ γὰρ οἷόν τε ἐπ΄ ἴσης πάσας εἶναι καλάσ.    ̔ερμῆς   προΐωμεν εὐθὺ τῆς Φρυγίασ, ἐγὼ μὲν ἡγούμενοσ, ὑμεῖς δὲ μὴ βραδέως ἀκολουθεῖτέ μοι καὶ θαρρεῖτε. οἶδα ἐγὼ τὸν Πάριν. νεανίας ἐστὶ καλὸς καὶ τἄλλα ἐρωτικὸς καὶ τὰ τοιαῦτα κρίνειν ἱκανώτατοσ. οὐκ ἂν ἐκεῖνος δικάσειεν κακῶσ.    ̓αφροδίτη  τοῦτο μὲν ἅπαν ἀγαθὸν καὶ πρὸς ἐμοῦ λέγεισ, τὸ δίκαιον ἡμῖν εἶναι τὸν δικαστήν· πότερα δὲ ἄγαμός ἐστιν οὗτος ἢ καὶ γυνή τις αὐτῷ σύνεστιν;    ̔ερμῆς  οὐ παντελῶς ἄγαμοσ, ὦ ̓αφροδίτη.    ̓αφροδίτη  πῶς λέγεισ;    ̔ερμῆς  δοκεῖ τις αὐτῷ συνοικεῖν ̓ιδαία γυνή, ἱκανὴ μέν, ἀγροῖκος δὲ καὶ δεινῶς ὄρειοσ, ἀλλ΄ οὐ σφόδρα προσέχειν αὐτῇ ἔοικε. τίνος δ΄ οὖν ἕνεκα ταῦτα ἐρωτᾷσ;     ̓αφροδίτη  ἄλλως ἠρόμην.    ̓αθήνα   παραπρεσβεύεισ, ὦ οὗτοσ, ἰδίᾳ πάλαι ταύτῃ κοινολογούμενος    ̔ερμῆς . οὐδέν , ὦ ̓αθηνᾶ, δεινὸν οὐδὲ καθ΄ ὑμῶν, ἀλλ΄ ἤρετό με εἰ ἄγαμος ὁ Πάρις ἐστίν.    ̓αθήνα  ὡς δὴ τί τοῦτο πολυπραγμονοῦσα;    ̔ερμῆς  οὐκ οἶδα· φησὶ δ΄ οὖν ὅτι ἄλλως ἐπελθόν, οὐκ ἐξεπίτηδες ἤρετο,    ̓αθήνα  τί οὖν; ἄγαμός ἐστιν;    ̔ερμῆς  οὐ δοκεῖ.    ̓αθήνα  τί  δέ; τῶν πολεμικῶν ἐστιν αὐτῷ ἐπιθυμία καὶ φιλόδοξός τισ, ἢ τὸ πᾶν βουκόλοσ;    ̔ερμῆς  τὸ μὲν ἀληθὲς οὐκ ἔχω εἰπεῖν, εἰκάζειν δὲ χρὴ  νέον ὄντα καὶ τούτων ὀρέγεσθαι τυχεῖν καὶ βούλεσθαι ἂν πρῶτον αὐτὸν εἶναι κατὰ τὰς μάχασ.    ̓αφροδίτη  ὁρᾷσ, οὐδὲν ἐγὼ μέμφομαι οὐδὲ ἐγκαλῶ σοι τὸ πρὸς ταύτην ἰδίᾳ λαλεῖν μεμψιμοίρων γὰρ καὶ οὐκ ̓αφροδίτης τὰ τοιαῦτα,     ̔ερμῆς  καὶ αὕτη σχεδὸν τὰ αὐτά με ἤρετο· διὸ μὴ χαλεπῶς ἔχε μηδ΄ οἴου μειονεκτεῖν, εἴ τι καὶ  ταύτῃ κατὰ τὸ ἁπλοῦν ἀπεκρινάμην. ἀλλὰ μεταξὺ λόγων ἤδη πολὺ προϊόντες ἀπεσπάσαμεν τῶν ἀστέρων καὶ σχεδόν γε κατὰ τὴν Φρυγίαν ἐσμέν.. ἐγὼ δὲ καὶ τὴν ̓́ιδην ὁρῶ καὶ τὸ Γάργαρον ὅλον ἀκριβῶσ, εἰ δὲ μὴ ἐξαπατῶμαι, καὶ αὐτὸν ὑμῶν τὸν δικαστὴν τὸν Πάριν.    ̔́ηρα  ποῦ δέ ἐστιν; οὐ γὰρ κἀμοὶ φαίνεται.    ̔ερμῆς  ταύτῃ, ὦ ̔́ηρα, πρὸς τὰ λαιὰ περισκόπει, μὴ πρὸς ἄκρῳ τῷ ὄρει, παρὰ δὲ τὴν πλευράν, οὗ τὸ ἄντρον, ἔνθα καὶ τὴν ἀγέλην ὁρᾷσ.    ̔́ηρα  ἀλλ΄ οὐχ ὁρῶ τὴν ἀγέλην.    ̔ερμῆς  πῶς φήσ; οὐχ ὁρᾷς βοίδια κατὰ τὸν ἐμὸν οὑτωσὶ δάκτυλον ἐκ μέσων τῶν πετρῶν προερχόμενα καί τινα ἐκ τοῦ σκοπέλου καταθέοντα καλαύροπα ἔχοντα καὶ ἀνείργοντα, μὴ πρόσω διασκίδνασθαι τὴν ἀγέλην;    ̔́ηρα  ὁρῶ νῦν, εἴ γε ἐκεῖνός ἐστιν.    ̔ερμῆς  ἀλλὰ ἐκεῖνοσ. ἐπειδὴ δὲ πλησίον ἤδη ἐσμέν, ἐπὶ τῆς γῆσ, εἰ δοκεῖ, καταστάντες βαδίζωμεν, ἵνα μὴ διαταράξωμεν αὐτὸν ἄνωθεν ἐξ ἀφανοῦς καθιπτάμενοι     ̔́ηρα  εὖ λέγεισ, καὶ οὕτω ποιῶμεν. ἐπεὶ δὲ καταβεβήκαμεν, ὥρα σοι, ὦ ̓αφροδίτη, προϊέναι καὶ ἡγεῖσθαι ἡμῖν τῆς ὁδοῦ· σὺ γὰρ ὡς τὸ εἰκὸς ἔμπειρος εἶ τοῦ χωρίου πολλάκισ, ὡς λόγοσ, κατελθοῦσα πρὸς ̓αγχίσην.    ̓αφροδίτη  οὐ σφόδρα, ὦ ̔́ηρα, τούτοις ἄχθομαι τοῖς σκώμμασιν.    ̔ερμῆς   ἀλλ΄ οὖν ἐγὼ ὑμῖν ἡγήσομαι· καὶ γὰρ αὐτὸς ἐνδιέτριψα τῇ ̓́ιδῃ, ὁπότε δὴ ὁ Ζεὺς ἤρα τοῦ μειρακίου τοῦ Φρυγόσ, καὶ πολλάκις δεῦρο ἦλθον ὑπ΄ ἐκείνου καταπεμφθεὶς εἰς ἐπισκοπὴν τοῦ παιδόσ. καὶ ὁπότε γε ἤδη ἐν τῷ ἀετῷ ἦν, συμπαριπτάμην αὐτῷ καὶ συνεκούφιζον τὸν καλόν, καὶ εἴ γε μέμνημαι, ἀπὸ ταυτησὶ τῆς πέτρας αὐτὸν ἀνήρπασεν. ὁ μὲν γὰρ ἔτυχε τότε συρίζων πρὸς τὸ ποίμνιον, καταπτάμενος δὲ ὄπισθεν αὐτοῦ ὁ Ζεὺς κούφως μάλα τοῖς ὄνυξι περιβαλὼν καὶ τῷ στόματι τὴν ἐπὶ τῇ κεφαλῇ τιάραν ἔχων ἀνέφερε τὸν παῖδα τεταραγμένον καὶ τῷ τραχήλῳ ἀπεστραμμένῳ εἰς αὐτὸν ἀποβλέποντα. τότε οὖν ἐγὼ τὴν σύριγγα λαβών, ἀποβεβλήκει γὰρ αὐτὴν ὑπὸ τοῦ δέους  ἀλλὰ γὰρ ὁ διαιτητὴς οὑτοσὶ  πλησίον, ὥστε προσείπωμεν αὐτόν. χαῖρε, ὦ βουκόλε.    Πάρις  νὴ καὶ σύ γε, ὦ νεανίσκε. τίς  δ΄ ὢν δεῦρο ἀφῖξαι πρὸς ἡμᾶσ; ἢ τίνας ταύτας ἄγεις τὰς γυναῖκασ; οὐ γὰρ ἐπιτήδειαι ὀρεοπολεῖν, οὕτως γε οὖσαι καλαί.     ̔ερμῆς  ἀλλ΄ οὐ γυναῖκὲς εἰσιν,̔́ηραν δέ, ὦ Πάρι, καὶ ̓αθηνᾶν καὶ ̓αφροδίτην ὁρᾷσ· κἀμὲ τὸν ̔ερμῆν ἀπέστειλεν ὁ Ζεὺς  ἀλλὰ τί τρέμεις καὶ ὠχριᾷσ; μὴ δέδιθι· χαλεπὸν γὰρ οὐδέν. κελεύει δέ σε δικαστὴν γενέσθαι τοῦ κάλλους αὐτῶν ἐπεὶ γάρ,  φησί, καλός τε αὐτὸς εἶ καὶ σοφὸς τὰ ἐρωτικά, σοὶ τὴν γνῶσιν ἐπιτρέπω.  τοῦ δὲ ἀγῶνος τὸ ἆθλον εἴσῃ ἀναγνοὺς τὸ μῆλον.    Πάρις  φέρ΄ ἴδω τί καὶ βούλεται. ἡ καλή,  φησίν, λαβέτω.  πῶς ἂν οὖν, ὦ δέσποτα ̔ερμῆ, δυνηθείην ἐγὼ θνητὸς αὐτὸς καὶ ἀγροῖκος ὢν δικαστὴς γενέσθαι παραδόξου θέας καὶ μείζονος ἢ κατὰ βουκόλον; τὰ γὰρ τοιαῦτα κρίνειν τῶν ἁβρῶν μᾶλλον καὶ ἀστικῶν τὸ δὲ ἐμόν, αἶγα μὲν αἰγὸς ὁποτέρα ἡ ^ καλλίων καὶ δάμαλιν ἄλλης δαμάλεωσ,  τάχ΄ ἂν δικάσαιμι κατὰ τὴν τέχνην αὗται δὲ πᾶσαί τε ὁμοίως καλαὶ καὶ οὐκ οἶδ΄ ὅπως ἄν τις ἀπὸ τῆς ἑτέρας ἐπὶ τὴν ἑτέραν μεταγάγοι τὴν ὄψιν ἀποσπάσασ· οὐ γὰρ ἐθέλει ἀφίστασθαι ῥᾳδίωσ, ἀλλ΄ ἔνθα ἂν ἀπερείσῃ τὸ πρῶτον, τούτου ἔχεται καὶ τὸ παρὸν ἐπαινεῖ· κἂν ἐπ΄ ἄλλο μεταβῇ, κἀκεῖνο καλὸν ὁρᾷ καὶ παραμένει, καὶ ὑπὸ τῶν πλησίον παραλαμβάνεται. καὶ ὅλως περικέχυταί μοι τὸ κάλλος αὐτῶν καὶ ὅλον περιείληφέ με καὶ ἄχθομαι, ὅτι μὴ καὶ αὐτὸς ὥσπερ ὁ ̓́αργος ὅλῳ βλέπειν δύναμαι τῷ σώματι. δοκῶ δ΄ ἄν μοι καλῶς δικάσαι πάσαις ἀποδοὺς τὸ μῆλον. καὶ γὰρ αὖ καὶ τόδε, ταύτην μὲν εἶναι συμβέβηκεν  τοῦ Διὸς ἀδελφὴν καὶ γυναῖκα, ταύτας δὲ θυγατέρασ· πῶς οὖν οὐ χαλεπὴ καὶ οὕτως ἡ κρίσισ;    ̔ερμῆς  οὐκ οἶδα· πλὴν οὐχ; οἷόν τε ἀναδῦναι πρὸς τοῦ Διὸς κεκελευσμένον.    Πάρις   ἓν τοῦτο, ὦ ̔ερμῆ, πεῖσον αὐτάσ, μὴ χαλεπῶς ἔχειν μοι τὰς δύο τὰς νενικημένασ, ἀλλὰ μόνων τῶν ὀφθαλμῶν ἡγεῖσθαι τὴν διαμαρτίαν.    ̔ερμῆς  οὕτω φασὶ ποιήσειν· ὥρα δέ σοι ἤδη περαίνειν τὴν κρίσιν.    Πάρις  πειρασόμεθα· τί γὰρ ἂν καὶ πάθοι τισ; ἐκεῖνο δὲ πρότερον εἰδέναι βούλομαι, πότερ΄ ἐξαρκέσει σκοπεῖν αὐτὰς ὡς ἔχουσιν, ἢ καὶ ἀποδῦσαι δεήσει πρὸς τὸ ἀκριβὲς τῆς ἐξετάσεωσ;    ̔ερμῆς  τοῦτο μὲν σὸν ἂν εἴη τοῦ δικαστοῦ, καὶ πρόσταττε ὅπη καὶ θέλεισ.    Πάρις  ὅπη καὶ θέλω; γυμνὰς ἰδεῖν βούλομαι.    ̔ερμῆς  ἀπόδυτε, ὦ αὗται· σὺ δ΄ ἐπισκόπει· ἐγὼ δὲ ἀπεστράφην.    ̓αφροδίτη   καλῶσ, ὦ Πάρι· καὶ πρώτη γε ἀποδύσομαι, ὅπως μάθῃς ὅτι μὴ  μόνας ἔχω τὰς ὠλένας λευκὰς  μηδὲ τῷ βοῶπις εἶναι μέγα φρονῶ, ἐπ΄ ἴσης δέ εἰμι πᾶσα καὶ ὁμοίως καλή.^    ̓αθήνα  μὴ πρότερον ἀποδύσῃς αὐτήν, ὦ Πάρι, πρὶν ἂν τὸν κεστὸν ἀπόθηται  φαρμακὶς γάρ ἐστιν  μή σε καταγοητεύσῃ δι΄ αὐτοῦ καίτοι γε ἐχρῆν μηδὲ οὕτω κεκαλλωπισμένην παρεῖναι μηδὲ τοσαῦτα ἐντετριμμένην χρώματα καθάπερ ὡς ἀληθῶς ἑταίραν τινά, ἀλλὰ γυμνὸν τὸ κάλλος ἐπιδεικνύειν.    Πάρις  , Εὖ λέγουσι τὸ περὶ τοῦ κεστοῦ, καὶ ἀπόθου.    ̓αφροδίτη  τί  οὖν οὐχὶ καὶ σύ, ὦ ̓αθηνᾶ, τὴν κόρυν ἀφελοῦσα ψιλὴν τὴν κεφαλὴν ἐπιδεικνύεισ, ἀλλ΄  ἐπισείεις τὸν λόφον καὶ τὸν δικαστὴν φοβεῖσ; ἢ δέδιας μή σοι ἐλέγχηται τὸ γλαυκὸν τῶν ὀμμάτων ἄνευ τοῦ φοβεροῦ βλεπόμενον;    ̓αθήνα  ἰδού σοι ἡ κόρυς αὕτη ἀφῄρηται.    ̓αφροδίτη  ἰδοὺ καί σοι ὁ κεστόσ.     ̔́ηρα  ἀλλὰ ἀποδυσώμεθα.    Πάρις   ὦ Ζεῦ τεράστιε τῆς θέασ, τοῦ κάλλουσ, τῆς ἡδονῆσ. οἵα μὲν ἡ παρθένοσ, ὡς δὲ. βασιλικὸν αὕτη καὶ σεμνὸν ἀπολάμπει καὶ ἀληθῶς ἄξιον τοῦ Διόσ, ἥδε δ΄ ὁρᾷ ἡδύ τι καὶ γλαφυρόν, καὶ προσαγωγὸν ἐμειδίασεν  ἀλλ΄ ἤδη μὲν ἅλις ἔχω τῆς εὐδαιμονίασ· εἰ δοκεῖ δέ, καὶ ἰδίᾳ καθ΄ ἑκάστην ἐπιδεῖν βούλομαι, ὡς νῦν γε ἀμφίβολός εἰμι καὶ οὐκ οἶδα πρὸς ὅ τι ἀποβλέψω, πάντῃ τὰς ὄψεις περισπώμενοσ.    ̓αφροδίτη  οὕτω ποιῶμεν.    Πάρις  ἄπιτε οὖν αἱ δύο· σὺ δέ, ὦ ̔́ηρα, περίμενε.    ̔́ηρα  περιμενῶ, κἀπειδάν με ἀκριβῶς ἴδῃσ, ὥρα σοι καὶ τἄλλα ἤδη σκοπεῖν εἰ καλά σοι, τὰ δῶρα τῆς ψήφου τῆς ἐμῆσ. ἢν γάρ με, ὦ Πάρι, δικάσῃς εἶναι καλήν, ἁπάσης ἔσῃ τῆς ̓ασίας δεσπότησ.    Πάρις  οὐκ ἐπὶ δώροις μὲν τὰ ἡμέτερα. πλὴν ἄπιθι·  πεπράξεται γὰρ ἅπερ ἂν δοκῇ. σὺ δὲ πρόσιθι ἡ ̓αθηνᾶ.	΄    ̓αθήνα  παρέστηκά σοι, καὶ ἤν με, ὦ Πάρι, δικάσῃς καλήν, οὔποτε ἥττων ἄπει ἐκ μάχησ, ἀλλ΄ ἀεὶ  κρατῶν πολεμιστὴν γάρ σε καὶ νικηφόρον ἀπεργάσομαι.    Πάρις  οὐδέν, ὦ ̓αθηνᾶ, δεῖ μοι πολέμου καὶ μάχησ·; εἰρήνη γάρ, ὡς ὁρᾷσ, τὰ νῦν ἐπέχει τὴν Φρυγίαν τε καὶ Λυδίαν καὶ ἀπολέμητος ἡμῖν ἡ τοῦ πατρὸς ἀρχή. θάρρει δέ· οὐ μειονεκτήσεις γάρ, κἂν μὴ ἐπὶ δώροις δικάζωμεν. ἀλλ΄ ἔνδυθι ἤδη καὶ ἐπίθου τὴν κόρυν ἱκανῶς γὰρ εἶδον. τὴν ̓αφροδίτην παρεῖναι καιρόσ.    ̓αφροδίτη   αὕτη σοι ἐγὼ πλησίον, καὶ σκόπει καθ΄ ἓν ἀκριβῶς μηδὲν παρατρέχων, ἀλλ΄ ἐνδιατρίβων ἑκάστῳ τῶν μερῶν. εἰ δ΄ ἐθέλεισ, ὦ καλέ, καὶ τάδε μου ἄκουσον. ἐγὼ γὰρ πάλαι ὁρῶσά σε νέον ὄντα καὶ καλὸν ὁποῖον οὐκ οἶδα εἴ τινα ἕτερον ἡ Φρυγία τρέφει, μακαρίζω μὲν τοῦ κάλλουσ, αἰτιῶμαι δὲ τὸ μὴ ἀπολιπόντα τοὺς σκοπέλους καὶ ταυτασὶ τὰς πέτρας κατ΄ ἄστυ ζῆν, ἀλλὰ διαφθείρειν τὸ κάλλος ἐν ἐρημίᾳ. τί μὲν γὰρ ἂν σὺ ἀπολαύσειας τῶν ὀρῶν; τί δ΄ ἂν ἀπόναιντο τοῦ σοῦ κάλλους αἱ βόεσ; ἔπρεπεν δὲ ἤδη σοι καὶ γεγαμηκέναι, μὴ μέντοι ἀγροῖκόν τινα καὶ χωρῖτιν, οἷαι κατὰ τὴν ̓́ιδην αἱ γυναῖκεσ, ἀλλά τινα ἐκ τῆς ̔ελλάδοσ, ἢ ̓αργόθεν ἢ ἐκ Κορίνθου ἢ Λάκαιναν οἵαπερ ἢ ̔ελένη ἐστίν, νέα τε καὶ καλὴ καὶ κατ΄ οὐδὲν ἐλάττων ἐμοῦ, καὶ τὸ δὴ μέγιστον, ἐρωτική. ἐκείνη γὰρ εἰ καὶ μόνον θεάσαιτό σε, εὖ οἶδα ἐγὼ ὡς ἅπαντα ἀπολιποῦσα καὶ παρασχοῦσα ἑαυτὴν ἔκδοτον ἕψεται καὶ συνοικήσει. πάντως δὲ καὶ σὺ ἀκήκοάς τι περὶ αὐτῆσ.     Πάρις  οὐδέν, ὦ ̓αφροδίτη· νῦν δὲ ἡδέως ἂν ἀκούσαιμί σου τὰ πάντα διηγουμένησ.    ̓αφροδίτη   αὕτη θυγάτηρ μέν ἐστι Λήδας ἐκείνης τῆς καλῆς ἐφ΄ ἣν ὁ Ζεὺς κατέπτη κύκνος γενόμενοσ.    Πάρις  ποία δὲ τὴν ὄψιν ἐστί;    ̓αφροδίτη  λευκὴ μέν, οἵαν εἰκὸς ἐκ κύκνου γεγενημένην, ἁπαλὴ δέ, ὡς ἐν ᾠῷ τραφεῖσα, γυμνὰς τὰ πολλὰ καὶ παλαιστική, καὶ οὕτω δή τι περισπούδαστος ὥστε καὶ πόλεμον ἀμφ΄ αὐτῇ γενέσθαι, τοῦ Θησέως ἄωρον ἔτι ἁρπάσαντοσ. οὐ μὴν ἀλλ΄ ἐπειδήπερ εἰς ἀκμὴν κατέστη, πάντες οἱ ἄριστοι τῶν ̓αχαιῶν ἐπὶ τὴν μνηστείαν ἀπήντησαν, προεκρίθη δὲ Μενέλεως τοῦ Πελοπιδῶν γένουσ. εἰ δὴ θέλοισ, ἐγώ σοι καταπράξομαι τὸν γάμον.    Πάρις  πῶς φήσ; τὸν τῆς γεγαμημένησ;    ̓αφροδίτη  νέος εἶ σὺ καὶ ἀγροῖκοσ, ἐγὼ δὲ οἶδα ὡς χρὴ τὰ τοιαῦτα δρᾶν.    Πάρις  πῶσ; ἐθέλω γὰρ καὶ αὐτὸς εἰδέναι.    ̓αφροδίτη   σὺ μὲν ἀποδημήσεις ὡς ἐπὶ θέαν τῆς ̔ελλάδοσ, κἀπειδὰν ἀφίκῃ εἰς τὴν Λακεδαίμονα, ὄψεταί σε ἡ ̔ελένη. τοὐντεῦθεν δὲ ἐμὸν ἂν εἴη τὸ ἔργον, ὅπως ἐρασθήσεταί σου καὶ ἀκολουθήσει.     Πάρις  τοῦτο αὐτὸ καὶ ἄπιστον εἶναί μοι δοκεῖ, τὸ ἀπολιποῦσαν τὸν ἄνδρα ἐθελῆσαι βαρβάρῳ καὶ ξένῳ συνεκπλεῦσαι.    ̓αφροδίτη  θάρρει τούτου γε ἕνεκα. παῖδε γάρ μοι ἐστὸν δύο καλώ, ̔́ιμερος καὶ ̓́ερωσ, τούτω σοι παραδώσω ἡγεμόνε τῆς ὁδοῦ γενησομένω· καὶ ὁ μὲν ̓́ερως ὅλος παρελθὼν εἰς αὐτὴν ἀναγκάσει τὴν γυναῖκα ἐρᾶν, ὁ δ΄ ̔́ιμερος αὐτῷ σοι περιχυθεὶς τοῦθ΄ ὅπερ ἐστίν, ἱμερτόν τε θήσει καὶ ἐράσμιον. καὶ αὐτὴ δὲ συμπαροῦσα δεήσομαι καὶ τῶν Χαρίτων ἀκολουθεῖν καὶ οὕτως ἅπαντες αὐτὴν ἀναπείσομεν.    Πάρις  ὅπως μὲν ταῦτα χωρήσει, ἄδηλον, ὦ ̓αφροδίτη· πλὴν ἐρῶ γε ἤδη τῆς ̔ελένης καὶ οὐκ οἶδ΄ ὅπως καὶ ὁρᾶν αὐτὴν οἴομαι καὶ πλέω εὐθὺ τῆς ̔ελλάδος καὶ τῇ Σπάρτῃ ἐπιδημῶ καὶ ἐπάνειμι ἔχων τὴν γυναῖκα  καὶ ἄχθομαι ὅτι μὴ ταῦτα ἤδη πάντα ποιῶ.    ̓αφροδίτη   μὴ ΄πρότερον ἐρασθῇσ, ὦ Πάρι, πρὶν ἐμὲ τὴν προμνήστριαν καὶ νυμφαγωγὸν ἀμείψασθαι τῇ κρίσει· πρέποι γὰρ ἂν κἀμὲ νικηφόρον ὑμῖν συμπαρεῖναι καὶ ἑορτάξειν ἅμα καὶ τοὺς γάμους καὶ τὰ ἐπινίκια. πάντα γὰρ ἔνεστί σοι  τὸν ἔρωτα, τὸ κάλλοσ, τὸν γάμον  τουτουὶ τοῦ μήλου πρίασθαι. ΄.	   Πάρις  δέδοικα μή μου ἀμελήσῃς μετὰ τὴν κρίσιν.     ̓αφροδίτη  βούλει οὖν ἐπομόσομαι;    Πάρις  μηδαμῶσ, ἀλλ΄ ὑπόσχου πάλιν.    ̓αφροδίτη  ὑπισχνοῦμαι δή σοι τὴν ̔ελένην παραδώσειν γυναῖκα, καὶ ἀκολουθήσειν γέ σοι αὐτὴν καὶ ἀφίξεσθαι παρ΄ ὑμᾶς εἰς τὴν ̓́ιλιον· καὶ αὐτὴ παρέσομαι καὶ συμπράξω τὰ πάντα.    Πάρις  καὶ τὸν ̓́ερωτα καὶ τὸν ̔́ιμερον καὶ τὰς Χάριτας ἄξεισ;    ̓αφροδίτη  θάρρει, καὶ τὸν Πόθον καὶ τὸν ̔υμέναιον ἔτι πρὸς τούτοις παραλήψομαι.    Πάρις  οὐκοῦν ἐπὶ τούτοις δίδωμι τὸ μῆλον ἐπὶ τούτοις λάμβανε.   