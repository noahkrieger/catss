    Διόνυσος ἥκω Διὸς παῖς τήνδε Θηβαίων χθόνα Διόνυσοσ, ὃν τίκτει ποθ΄ ἡ Κάδμου κόρη Σεμέλη λοχευθεῖσ΄ ἀστραπηφόρῳ πυρί· μορφὴν δ΄ ἀμείψας ἐκ θεοῦ βροτησίαν πάρειμι Δίρκης νάματ΄ ̓ισμηνοῦ θ΄ ὕδωρ. ὁρῶ δὲ μητρὸς μνῆμα τῆς κεραυνίας τόδ΄ ἐγγὺς οἴκων καὶ δόμων ἐρείπια τυφόμενα Δίου πυρὸς ἔτι ζῶσαν φλόγα, ἀθάνατον ̔́ηρας μητέρ΄ εἰς ἐμὴν ὕβριν. αἰνῶ δὲ Κάδμον, ἄβατον ὃς πέδον τόδε τίθησι, θυγατρὸς σηκόν· ἀμπέλου δέ νιν πέριξ ἐγὼ ΄κάλυψα βοτρυώδει χλόῃ. λιπὼν δὲ Λυδῶν τοὺς πολυχρύσους γύας Φρυγῶν τε, Περσῶν θ΄ ἡλιοβλήτους πλάκας Βάκτριά τε τείχη τήν τε δύσχιμον χθόνα Μήδων ἐπελθὼν ̓αραβίαν τ΄ εὐδαίμονα ̓ασίαν τε πᾶσαν, ἣ παρ΄ ἁλμυρὰν ἅλα κεῖται μιγάσιν ̔́ελλησι βαρβάροις θ΄ ὁμοῦ πλήρεις ἔχουσα καλλιπυργώτους πόλεισ, ἐς τήνδε πρῶτον ἦλθον ̔ελλήνων πόλιν, τἀκεῖ χορεύσας καὶ καταστήσας ἐμὰς τελετάσ, ἵν΄ εἴην ἐμφανὴς δαίμων βροτοῖσ. πρώτας δὲ Θήβας τῆσδε γῆς ̔ελληνίδος ἀνωλόλυξα, νεβρίδ΄ ἐξάψας χροὸς θύρσον τε δοὺς ἐς χεῖρα, κίσσινον βέλοσ· ἐπεί μ΄ ἀδελφαὶ μητρόσ, ἃς ἥκιστα χρῆν, Διόνυσον οὐκ ἔφασκον ἐκφῦναι Διόσ, Σεμέλην δὲ νυμφευθεῖσαν ἐκ θνητοῦ τινος ἐς Ζῆν΄ ἀναφέρειν τὴν ἁμαρτίαν λέχουσ, Κάδμου σοφίσμαθ΄, ὧν νιν οὕνεκα κτανεῖν Ζῆν΄ ἐξεκαυχῶνθ΄, ὅτι γάμους ἐψεύσατο. τοιγάρ νιν αὐτὰς ἐκ δόμων ᾤστρησ΄ ἐγὼ μανίαισ, ὄρος δ΄ οἰκοῦσι παράκοποι φρενῶν· σκευήν τ΄ ἔχειν ἠνάγκασ΄ ὀργίων ἐμῶν, καὶ πᾶν τὸ θῆλυ σπέρμα Καδμείων, ὅσαι γυναῖκες ἦσαν, ἐξέμηνα δωμάτων· ὁμοῦ δὲ Κάδμου παισὶν ἀναμεμειγμέναι χλωραῖς ὑπ΄ ἐλάταις ἀνορόφοις ἧνται πέτραισ. δεῖ γὰρ πόλιν τήνδ΄ ἐκμαθεῖν, κεἰ μὴ θέλει, ἀτέλεστον οὖσαν τῶν ἐμῶν βακχευμάτων, Σεμέλης τε μητρὸς ἀπολογήσασθαί μ΄ ὕπερ φανέντα θνητοῖς δαίμον΄ ὃν τίκτει Διί.  Κάδμος μὲν οὖν γέρας τε καὶ τυραννίδα Πενθεῖ δίδωσι θυγατρὸς ἐκπεφυκότι, ὃς θεομαχεῖ τὰ κατ΄ ἐμὲ καὶ σπονδῶν ἄπο ὠθεῖ μ΄, ἐν εὐχαῖς τ΄ οὐδαμοῦ μνείαν ἔχει. ὧν οὕνεκ΄ αὐτῷ θεὸς γεγὼς ἐνδείξομαι πᾶσίν τε Θηβαίοισιν. ἐς δ΄ ἄλλην χθόνα, τἀνθένδε θέμενος εὖ, μεταστήσω πόδα, δεικνὺς ἐμαυτόν· ἢν δὲ Θηβαίων πόλις ὀργῇ σὺν ὅπλοις ἐξ ὄρους βάκχας ἄγειν ζητῇ, ξυνάψω μαινάσι στρατηλατῶν. ὧν οὕνεκ΄ εἶδος θνητὸν ἀλλάξας ἔχω μορφήν τ΄ ἐμὴν μετέβαλον εἰς ἀνδρὸς φύσιν. ἀλλ΄, ὦ λιποῦσαι Τμῶλον ἔρυμα Λυδίασ, θίασος ἐμόσ, γυναῖκεσ, ἃς ἐκ βαρβάρων ἐκόμισα παρέδρους καὶ ξυνεμπόρους ἐμοί, αἴρεσθε τἀπιχώρι΄ ἐν πόλει Φρυγῶν τύμπανα, ̔ρέας τε μητρὸς ἐμά θ΄ εὑρήματα, βασίλειά τ΄ ἀμφὶ δώματ΄ ἐλθοῦσαι τάδε κτυπεῖτε Πενθέωσ, ὡς ὁρᾷ Κάδμου πόλισ. ἐγὼ δὲ βάκχαισ, ἐς Κιθαιρῶνος πτυχὰς ἐλθὼν ἵν΄ εἰσί, συμμετασχήσω χορῶν.       Χορός ̓ασίας ἀπὸ γᾶς ἱερὸν Τμῶλον ἀμείψασα θοάζω Βρομίῳ πόνον ἡδὺν κάματόν τ΄ εὐκάματον, Βάκ- χιον εὐαζομένα. τίς ὁδῷ τίς ὁδῷ; τίσ; μελάθροις ἔκτοπος ἔστω, στόμα τ΄ εὔφη- μον ἅπας ἐξοσιούσθω· τὰ νομισθέντα γὰρ αἰεὶ Διόνυσον ὑμνήσω.    Χορός ὦ μάκαρ, ὅστις εὐδαίμων τελετὰς θεῶν εἰδὼς βιοτὰν ἁγιστεύει καὶ θιασεύεται ψυχὰν ἐν ὄρεσσι βακχεύων ὁσίοις καθαρμοῖσιν, τά τε ματρὸς μεγάλας ὄρ- για Κυβέλας θεμιτεύων, ἀνὰ θύρσον τε τινάσσων, κισσῷ τε στεφανωθεὶς Διόνυσον θεραπεύει. ἴτε βάκχαι, ἴτε βάκχαι, Βρόμιον παῖδα θεὸν θεοῦ Διόνυσον κατάγουσαι Φρυγίων ἐξ ὀρέων ̔ελ- λάδος εἰς εὐρυχόρους ἀ- γυιάσ, τὸν Βρόμιον·   Χορός ὅν ποτ΄ ἔχουσ΄ ἐν ὠδίνων λοχίαις ἀνάγκαισι πταμένας Διὸς βροντᾶς νη- δύος ἔκβολον μάτηρ ἔτεκεν, λιποῦσ΄ αἰῶ- να κεραυνίῳ πληγᾷ· λοχίοις δ΄ αὐτίκα νιν δέ- ξατο θαλάμαις Κρονίδας Ζεύσ, κατὰ μηρῷ δὲ καλύψας χρυσέαισιν συνερείδει περόναις κρυπτὸν ἀφ΄ ̔́ηρασ. ἔτεκεν δ΄, ἁνίκα Μοῖραι τέλεσαν, ταυρόκερων θεὸν στεφάνωσέν τε δρακόντων στεφάνοισ, ἔνθεν ἄγραν θη- ροτρόφον μαινάδες ἀμφι- βάλλονται πλοκάμοισ.   Χορός ὦ Σεμέλας τροφοὶ Θῆ- βαι, στεφανοῦσθε κισσῷ· βρύετε βρύετε χλοήρει μίλακι καλλικάρπῳ καὶ καταβακχιοῦσθε δρυὸς ἢ ἐλάτας κλάδοισι, στικτῶν τ΄ ἐνδυτὰ νεβρίδων στέφετε λευκοτρίχων πλοκάμων μαλλοῖσ· ἀμφὶ δὲ νάρθηκας ὑβριστὰς ὁσιοῦσθ΄· αὐτίκα γᾶ πᾶσα χορεύσει-- Βρόμιος ὅστις ἄγῃ θιάσουσ-- εἰς ὄρος εἰς ὄροσ, ἔνθα μένει θηλυγενὴς ὄχλος ἀφ΄ ἱστῶν παρὰ κερκίδων τ΄ οἰστρηθεὶς Διονύσῳ.   Χορός ὦ θαλάμευμα Κουρή- των ζάθεοί τε Κρήτας Διογενέτορες ἔναυλοι, ἔνθα τρικόρυθες ἄντροις βυρσότονον κύκλωμα τόδε μοι Κορύβαντες ηὗρον· βακχείᾳ δ΄ ἀνὰ συντόνῳ κέρασαν ἁδυβόᾳ Φρυγίων αὐλῶν πνεύματι ματρός τε ̔ρέας ἐς χέρα θῆκαν, κτύπον εὐάσμασι Βακχᾶν· παρὰ δὲ μαινόμενοι Σάτυροι ματέρος ἐξανύσαντο θεᾶσ, ἐς δὲ χορεύματα συνῆψαν τριετηρίδων, αἷς χαίρει Διόνυσοσ.   Χορός ἡδὺς ἐν ὄρεσιν, ὅταν ἐκ θιάσων δρομαί- ων πέσῃ πεδόσε, νε- βρίδος ἔχων ἱερὸν ἐνδυτόν, ἀγρεύων αἷμα τραγοκτόνον, ὠμοφάγον χάριν, ἱέμε- νος ἐς ὄρεα Φρύγια, Λύδι΄, ὁ δ΄ ἔξαρχος Βρόμιοσ, εὐοἷ. ῥεῖ δὲ γάλακτι πέδον, ῥεῖ δ΄ οἴνῳ, ῥεῖ δὲ μελισσᾶν νέκταρι. Συρίας δ΄ ὡς λιβάνου κα- πνὸν ὁ Βακχεὺς ἀνέχων πυρσώδη φλόγα πεύκας ἐκ νάρθηκος ἀίσσει δρόμῳ καὶ χοροῖσιν πλανάτας ἐρεθίζων ἰαχαῖς τ΄ ἀναπάλλων, τρυφερόν <τε> πλόκαμον εἰς αἰθέρα ῥίπτων. ἅμα δ΄ εὐάσμασι τοιάδ΄ ἐπιβρέμει· ̓͂ω ἴτε βάκχαι, ὦ ἴτε βάκχαι, Τμώλου χρυσορόου χλιδᾷ μέλπετε τὸν Διόνυσον βαρυβρόμων ὑπὸ τυμπάνων, εὔια τὸν εὔιον ἀγαλλόμεναι θεὸν ἐν Φρυγίαισι βοαῖς ἐνοπαῖσί τε, λωτὸς ὅταν εὐκέλαδος ἱερὸς ἱερὰ παίγματα βρέμῃ, σύνοχα φοιτάσιν εἰς ὄρος εἰς ὄροσ· ἡδομέ- να δ΄ ἄρα, πῶλος ὅπως ἅμα ματέρι φορβάδι, κῶλον ἄγει ταχύπουν σκιρτήμασι βάκχα.     Τειρεσίας τίς ἐν πύλαισι; Κάδμον ἐκκάλει δόμων, ̓αγήνορος παῖδ΄, ὃς πόλιν Σιδωνίαν λιπὼν ἐπύργωσ΄ ἄστυ Θηβαίων τόδε. ἴτω τισ, εἰσάγγελλε Τειρεσίας ὅτι ζητεῖ νιν· οἶδε δ΄ αὐτὸς ὧν ἥκω πέρι ἅ τε ξυνεθέμην πρέσβυς ὢν γεραιτέρῳ, θύρσους ἀνάπτειν καὶ νεβρῶν δορὰς ἔχειν στεφανοῦν τε κρᾶτα κισσίνοις βλαστήμασιν.   Κάδμος ὦ φίλταθ΄, ὡς σὴν γῆρυν ᾐσθόμην κλύων σοφὴν σοφοῦ παρ΄ ἀνδρόσ, ἐν δόμοισιν ὤν· ἥκω δ΄ ἕτοιμος τήνδ΄ ἔχων σκευὴν θεοῦ· δεῖ γάρ νιν ὄντα παῖδα θυγατρὸς ἐξ ἐμῆς Διόνυσον ὃς πέφηνεν ἀνθρώποις θεὸς ὅσον καθ΄ ἡμᾶς δυνατὸν αὔξεσθαι μέγαν. ποῖ δεῖ χορεύειν, ποῖ καθιστάναι πόδα καὶ κρᾶτα σεῖσαι πολιόν; ἐξηγοῦ σύ μοι γέρων γέροντι, Τειρεσία· σὺ γὰρ σοφόσ. ὡς οὐ κάμοιμ΄ ἂν οὔτε νύκτ΄ οὔθ΄ ἡμέραν θύρσῳ κροτῶν γῆν· ἐπιλελήσμεθ΄ ἡδέως γέροντες ὄντεσ.   Τειρεσίας ταὔτ΄ ἐμοὶ πάσχεις ἄρα· κἀγὼ γὰρ ἡβῶ κἀπιχειρήσω χοροῖσ.   Κάδμος οὐκοῦν ὄχοισιν εἰς ὄρος περάσομεν;   Τειρεσίας ἀλλ΄ οὐχ ὁμοίως ἂν ὁ θεὸς τιμὴν ἔχοι.   Κάδμος γέρων γέροντα παιδαγωγήσω σ΄ ἐγώ.   Τειρεσίας ὁ θεὸς ἀμοχθὶ κεῖσε νῷν ἡγήσεται.   Κάδμος μόνοι δὲ πόλεως Βακχίῳ χορεύσομεν;   Τειρεσίας μόνοι γὰρ εὖ φρονοῦμεν, οἱ δ΄ ἄλλοι κακῶσ.   Κάδμος μακρὸν τὸ μέλλειν· ἀλλ΄ ἐμῆς ἔχου χερόσ.   Τειρεσίας ἰδού, ξύναπτε καὶ ξυνωρίζου χέρα.   Κάδμος οὐ καταφρονῶ ΄γὼ τῶν θεῶν θνητὸς γεγώσ.   Τειρεσίας οὐδὲν σοφιζόμεσθα τοῖσι δαίμοσιν. πατρίους παραδοχάσ, ἅς θ΄ ὁμήλικας χρόνῳ κεκτήμεθ΄, οὐδεὶς αὐτὰ καταβαλεῖ λόγοσ, οὐδ΄ εἰ δι΄ ἄκρων τὸ σοφὸν ηὕρηται φρενῶν. ἐρεῖ τις ὡς τὸ γῆρας οὐκ αἰσχύνομαι, μέλλων χορεύειν κρᾶτα κισσώσας ἐμόν; οὐ γὰρ διῄρηχ΄ ὁ θεόσ, οὔτε τὸν νέον εἰ χρὴ χορεύειν οὔτε τὸν γεραίτερον, ἀλλ΄ ἐξ ἁπάντων βούλεται τιμὰς ἔχειν κοινάσ, διαριθμῶν δ΄ οὐδέν΄ αὔξεσθαι θέλει.   Κάδμος ἐπεὶ σὺ φέγγοσ, Τειρεσία, τόδ΄ οὐχ ὁρᾷσ, ἐγὼ προφήτης σοι λόγων γενήσομαι. Πενθεὺς πρὸς οἴκους ὅδε διὰ σπουδῆς περᾷ, ̓εχίονος παῖσ, ᾧ κράτος δίδωμι γῆσ. ὡς ἐπτόηται· τί ποτ΄ ἐρεῖ νεώτερον;    Πενθεύς ἔκδημος ὢν μὲν τῆσδ΄ ἐτύγχανον χθονόσ, κλύω δὲ νεοχμὰ τήνδ΄ ἀνὰ πτόλιν κακά, γυναῖκας ἡμῖν δώματ΄ ἐκλελοιπέναι πλασταῖσι βακχείαισιν, ἐν δὲ δασκίοις ὄρεσι θοάζειν, τὸν νεωστὶ δαίμονα Διόνυσον, ὅστις ἔστι, τιμώσας χοροῖσ· πλήρεις δὲ θιάσοις ἐν μέσοισιν ἑστάναι κρατῆρασ, ἄλλην δ΄ ἄλλοσ΄ εἰς ἐρημίαν πτώσσουσαν εὐναῖς ἀρσένων ὑπηρετεῖν, πρόφασιν μὲν ὡς δὴ μαινάδας θυοσκόουσ, τὴν δ΄ ̓αφροδίτην πρόσθ΄ ἄγειν τοῦ Βακχίου. ὅσας μὲν οὖν εἴληφα, δεσμίους χέρας σῴζουσι πανδήμοισι πρόσπολοι στέγαισ· ὅσαι δ΄ ἄπεισιν, ἐξ ὄρους θηράσομαι, ̓ινώ τ΄ ̓αγαύην θ΄, ἥ μ΄ ἔτικτ΄ ̓εχίονι, ̓ακταίονός τε μητέρ΄, Αὐτονόην λέγω. καὶ σφᾶς σιδηραῖς ἁρμόσας ἐν ἄρκυσιν παύσω κακούργου τῆσδε βακχείας τάχα. λέγουσι δ΄ ὥς τις εἰσελήλυθε ξένοσ, γόης ἐπῳδὸς Λυδίας ἀπὸ χθονόσ, ξανθοῖσι βοστρύχοισιν εὐοσμῶν κόμην, οἰνῶπας ὄσσοις χάριτας ̓αφροδίτης ἔχων, ὃς ἡμέρας τε κεὐφρόνας συγγίγνεται τελετὰς προτείνων εὐίους νεάνισιν. εἰ δ΄ αὐτὸν εἴσω τῆσδε λήψομαι στέγησ, παύσω κτυποῦντα θύρσον ἀνασείοντά τε κόμασ, τράχηλον σώματος χωρὶς τεμών. ἐκεῖνος εἶναί φησι Διόνυσον θεόν, ἐκεῖνος ἐν μηρῷ ποτ΄ ἐρράφθαι Διόσ, ὃς ἐκπυροῦται λαμπάσιν κεραυνίαις σὺν μητρί, Δίους ὅτι γάμους ἐψεύσατο. ταῦτ΄ οὐχὶ δεινῆς ἀγχόνης ἔστ΄ ἄξια, ὕβρεις ὑβρίζειν, ὅστις ἔστιν ὁ ξένοσ; ἀτὰρ τόδ΄ ἄλλο θαῦμα, τὸν τερασκόπον ἐν ποικίλαισι νεβρίσι Τειρεσίαν ὁρῶ πατέρα τε μητρὸς τῆς ἐμῆσ--πολὺν γέλων-- νάρθηκι βακχεύοντ΄· ἀναίνομαι, πάτερ, τὸ γῆρας ὑμῶν εἰσορῶν νοῦν οὐκ ἔχον. οὐκ ἀποτινάξεις κισσόν; οὐκ ἐλευθέραν θύρσου μεθήσεις χεῖρ΄, ἐμῆς μητρὸς πάτερ; σὺ ταῦτ΄ ἔπεισασ, Τειρεσία· τόνδ΄ αὖ θέλεις τὸν δαίμον΄ ἀνθρώποισιν ἐσφέρων νέον σκοπεῖν πτερωτοὺς κἀμπύρων μισθοὺς φέρειν. εἰ μή σε γῆρας πολιὸν ἐξερρύετο, καθῆσ΄ ἂν ἐν βάκχαισι δέσμιος μέσαισ, τελετὰς πονηρὰς εἰσάγων· γυναιξὶ γὰρ ὅπου βότρυος ἐν δαιτὶ γίγνεται γάνοσ, οὐχ ὑγιὲς οὐδὲν ἔτι λέγω τῶν ὀργίων.   Χορός τῆς δυσσεβείασ. ὦ ξέν΄, οὐκ αἰδῇ θεοὺς Κάδμον τε τὸν σπείραντα γηγενῆ στάχυν, ̓εχίονος δ΄ ὢν παῖς καταισχύνεις γένοσ;    Τειρεσίας ὅταν λάβῃ τις τῶν λόγων ἀνὴρ σοφὸς καλὰς ἀφορμάσ, οὐ μέγ΄ ἔργον εὖ λέγειν· σὺ δ΄ εὔτροχον μὲν γλῶσσαν ὡς φρονῶν ἔχεισ, ἐν τοῖς λόγοισι δ΄ οὐκ ἔνεισί σοι φρένεσ. θράσει δὲ δυνατὸς καὶ λέγειν οἷός τ΄ ἀνὴρ κακὸς πολίτης γίγνεται νοῦν οὐκ ἔχων. οὗτος δ΄ ὁ δαίμων ὁ νέοσ, ὃν σὺ διαγελᾷσ, οὐκ ἂν δυναίμην μέγεθος ἐξειπεῖν ὅσος καθ΄ ̔ελλάδ΄ ἔσται. δύο γάρ, ὦ νεανία, τὰ πρῶτ΄ ἐν ἀνθρώποισι· Δημήτηρ θεά-- γῆ δ΄ ἐστίν, ὄνομα δ΄ ὁπότερον βούλῃ κάλει· αὕτη μὲν ἐν ξηροῖσιν ἐκτρέφει βροτούσ· ὃς δ΄ ἦλθ΄ ἔπειτ΄, ἀντίπαλον ὁ Σεμέλης γόνος βότρυος ὑγρὸν πῶμ΄ ηὗρε κεἰσηνέγκατο θνητοῖσ, ὃ παύει τοὺς ταλαιπώρους βροτοὺς λύπησ, ὅταν πλησθῶσιν ἀμπέλου ῥοῆσ, ὕπνον τε λήθην τῶν καθ΄ ἡμέραν κακῶν δίδωσιν, οὐδ΄ ἔστ΄ ἄλλο φάρμακον πόνων. οὗτος θεοῖσι σπένδεται θεὸς γεγώσ, ὥστε διὰ τοῦτον τἀγάθ΄ ἀνθρώπους ἔχειν. καὶ καταγελᾷς νιν, ὡς ἐνερράφη Διὸς μηρῷ; διδάξω σ΄ ὡς καλῶς ἔχει τόδε. ἐπεί νιν ἥρπασ΄ ἐκ πυρὸς κεραυνίου Ζεύσ, ἐς δ΄ ̓́ολυμπον βρέφος ἀνήγαγεν θεόν, ̔́ηρα νιν ἤθελ΄ ἐκβαλεῖν ἀπ΄ οὐρανοῦ· Ζεὺς δ΄ ἀντεμηχανήσαθ΄ οἷα δὴ θεόσ. ῥήξας μέρος τι τοῦ χθόν΄ ἐγκυκλουμένου αἰθέροσ, ἔθηκε τόνδ΄ ὅμηρον ἐκδιδούσ,  Διόνυσον ̔́ηρας νεικέων· χρόνῳ δέ νιν βροτοὶ ῥαφῆναί φασιν ἐν μηρῷ Διόσ, ὄνομα μεταστήσαντεσ, ὅτι θεᾷ θεὸς ̔́ηρᾳ ποθ΄ ὡμήρευσε, συνθέντες λόγον.  μάντις δ΄ ὁ δαίμων ὅδε· τὸ γὰρ βακχεύσιμον καὶ τὸ μανιῶδες μαντικὴν πολλὴν ἔχει· ὅταν γὰρ ὁ θεὸς ἐς τὸ σῶμ΄ ἔλθῃ πολύσ, λέγειν τὸ μέλλον τοὺς μεμηνότας ποιεῖ. ̓́αρεώς τε μοῖραν μεταλαβὼν ἔχει τινά· στρατὸν γὰρ ἐν ὅπλοις ὄντα κἀπὶ τάξεσιν φόβος διεπτόησε πρὶν λόγχης θιγεῖν. μανία δὲ καὶ τοῦτ΄ ἐστὶ Διονύσου πάρα. ἔτ΄ αὐτὸν ὄψῃ κἀπὶ Δελφίσιν πέτραις πηδῶντα σὺν πεύκαισι δικόρυφον πλάκα, πάλλοντα καὶ σείοντα βακχεῖον κλάδον, μέγαν τ΄ ἀν΄ ̔ελλάδα. ἀλλ΄ ἐμοί, Πενθεῦ, πιθοῦ· μὴ τὸ κράτος αὔχει δύναμιν ἀνθρώποις ἔχειν, μηδ΄, ἢν δοκῇς μέν, ἡ δὲ δόξα σου νοσῇ, φρονεῖν δόκει τι· τὸν θεὸν δ΄ ἐς γῆν δέχου καὶ σπένδε καὶ βάκχευε καὶ στέφου κάρα. οὐχ ὁ Διόνυσος σωφρονεῖν ἀναγκάσει γυναῖκας ἐς τὴν Κύπριν, ἀλλ΄ ἐν τῇ φύσει τὸ σωφρονεῖν ἔνεστιν εἰς τὰ πάντ΄ ἀεί τοῦτο σκοπεῖν χρή· καὶ γὰρ ἐν βακχεύμασιν οὖσ΄ ἥ γε σώφρων οὐ διαφθαρήσεται. ὁρᾷσ, σὺ χαίρεισ, ὅταν ἐφεστῶσιν πύλαις πολλοί, τὸ Πενθέως δ΄ ὄνομα μεγαλύνῃ πόλισ· κἀκεῖνοσ, οἶμαι, τέρπεται τιμώμενοσ. ἐγὼ μὲν οὖν καὶ Κάδμοσ, ὃν σὺ διαγελᾷσ, κισσῷ τ΄ ἐρεψόμεσθα καὶ χορεύσομεν, πολιὰ ξυνωρίσ, ἀλλ΄ ὅμως χορευτέον, κοὐ θεομαχήσω σῶν λόγων πεισθεὶς ὕπο. μαίνῃ γὰρ ὡς ἄλγιστα, κοὔτε φαρμάκοις ἄκη λάβοις ἂν οὔτ΄ ἄνευ τούτων νοσεῖσ.   Χορός ὦ πρέσβυ, Φοῖβόν τ΄ οὐ καταισχύνεις λόγοισ, τιμῶν τε Βρόμιον σωφρονεῖσ, μέγαν θεόν.   Κάδμος ὦ παῖ, καλῶς σοι Τειρεσίας παρῄνεσεν. οἴκει μεθ΄ ἡμῶν, μὴ θύραζε τῶν νόμων. νῦν γὰρ πέτῃ τε καὶ φρονῶν οὐδὲν φρονεῖσ. κεἰ μὴ γὰρ ἔστιν ὁ θεὸς οὗτοσ, ὡς σὺ φῄσ, παρὰ σοὶ λεγέσθω· καὶ καταψεύδου καλῶς ὡς ἔστι, Σεμέλη θ΄ ἵνα δοκῇ θεὸν τεκεῖν, ἡμῖν τε τιμὴ παντὶ τῷ γένει προσῇ. ὁρᾷς τὸν ̓ακτέωνος ἄθλιον μόρον, ὃν ὠμόσιτοι σκύλακες ἃς ἐθρέψατο διεσπάσαντο, κρείσσον΄ ἐν κυναγίαις ̓αρτέμιδος εἶναι κομπάσαντ΄, ἐν ὀργάσιν. ὃ μὴ πάθῃς σύ· δεῦρό σου στέψω κάρα κισσῷ· μεθ΄ ἡμῶν τῷ θεῷ τιμὴν δίδου.    Πενθεύς οὐ μὴ προσοίσεις χεῖρα, βακχεύσεις δ΄ ἰών, μηδ΄ ἐξομόρξῃ μωρίαν τὴν σὴν ἐμοί; τῆς σῆς <δ΄> ἀνοίας τόνδε τὸν διδάσκαλον δίκην μέτειμι. στειχέτω τις ὡς τάχοσ, ἐλθὼν δὲ θάκους τοῦδ΄ ἵν΄ οἰωνοσκοπεῖ μοχλοῖς τριαίνου κἀνάτρεψον ἔμπαλιν, ἄνω κάτω τὰ πάντα συγχέας ὁμοῦ, καὶ στέμματ΄ ἀνέμοις καὶ θυέλλαισιν μέθεσ. μάλιστα γάρ νιν δήξομαι δράσας τάδε. οἳ δ΄ ἀνὰ πόλιν στείχοντες ἐξιχνεύσατε τὸν θηλύμορφον ξένον, ὃς ἐσφέρει νόσον καινὴν γυναιξὶ καὶ λέχη λυμαίνεται. κἄνπερ λάβητε, δέσμιον πορεύσατε δεῦρ΄ αὐτόν, ὡς ἂν λευσίμου δίκης τυχὼν θάνῃ, πικρὰν βάκχευσιν ἐν Θήβαις ἰδών.   Τειρεσίας ὦ σχέτλι΄, ὡς οὐκ οἶσθα ποῦ ποτ΄ εἶ λόγων. μέμηνας ἤδη· καὶ πρὶν ἐξέστης φρενῶν. στείχωμεν ἡμεῖσ, Κάδμε, κἀξαιτώμεθα ὑπέρ τε τούτου καίπερ ὄντος ἀγρίου ὑπέρ τε πόλεως τὸν θεὸν μηδὲν νέον δρᾶν. ἀλλ΄ ἕπου μοι κισσίνου βάκτρου μέτα, πειρῶ δ΄ ἀνορθοῦν σῶμ΄ ἐμόν, κἀγὼ τὸ σόν· γέροντε δ΄ αἰσχρὸν δύο πεσεῖν· ἴτω δ΄ ὅμωσ, τῷ Βακχίῳ γὰρ τῷ Διὸς δουλευτέον. Πενθεὺς δ΄ ὅπως μὴ πένθος εἰσοίσει δόμοις τοῖς σοῖσι, Κάδμε· μαντικῇ μὲν οὐ λέγω, τοῖς πράγμασιν δέ· μῶρα γὰρ μῶρος λέγει.      Χορός ̔οσία πότνα θεῶν, ̔οσία δ΄ ἃ κατὰ γᾶν χρυσέαν πτέρυγα φέρεισ, τάδε Πενθέως ἀίεισ; ἀίεις οὐχ ὁσίαν ὕβριν ἐς τὸν Βρόμιον, τὸν Σεμέλασ, τὸν παρὰ καλλι- στεφάνοις εὐφροσύναις δαί- μονα πρῶτον μακάρων; ὃς τάδ΄ ἔχει, θιασεύειν τε χοροῖς μετά τ΄ αὐλοῦ γελάσαι ἀποπαῦσαί τε μερίμνασ, ὁπόταν βότρυος ἔλθῃ γάνος ἐν δαιτὶ θεῶν, κισ- σοφόροις δ΄ ἐν θαλίαις ἀν- δράσι κρατὴρ ὕπνον ἀμ- φιβάλλῃ.   Χορός ἀχαλίνων στομάτων ἀνόμου τ΄ ἀφροσύνας τὸ τέλος δυστυχία· ὁ δὲ τᾶς ἡσυχίας βίοτος καὶ τὸ φρονεῖν ἀσάλευτόν τε μένει καὶ συνέχει δώματα· πόρσω γὰρ ὅμως αἰθέρα ναίον- τες ὁρῶσιν τὰ βροτῶν οὐρανίδαι. τὸ σοφὸν δ΄ οὐ σοφία τό τε μὴ θνητὰ φρονεῖν. βραχὺς αἰών· ἐπὶ τούτῳ δέ τις ἂν μεγάλα διώκων τὰ παρόντ΄ οὐχὶ φέροι. μαι- νομένων οἵδε τρόποι καὶ κακοβούλων παρ΄ ἔμοι- γε φωτῶν.   Χορός ἱκοίμαν ποτὶ Κύπρον, νᾶσον τᾶς ̓αφροδίτασ, ἵν΄ οἱ θελξίφρονες νέμον- ται θνατοῖσιν ̓́ερωτεσ, Πάφον θ΄ ἃν ἑκατόστομοι βαρβάρου ποταμοῦ ῥοαὶ καρπίζουσιν ἄνομβροι. οὗ δ΄ ἁ καλλιστευομένα Πιερία μούσειος ἕδρα, σεμνὰ κλιτὺς ̓ολύμπου, ἐκεῖσ΄ ἄγε με, Βρόμιε Βρόμιε, πρόβακχ΄ εὔιε δαῖμον. ἐκεῖ Χάριτεσ, ἐκεῖ δὲ Πόθοσ· ἐκεῖ δὲ βάκ- χαις θέμις ὀργιάζειν.   Χορός ὁ δαίμων ὁ Διὸς παῖς χαίρει μὲν θαλίαισιν, φιλεῖ δ΄ ὀλβοδότειραν Εἰ- ρήναν, κουροτρόφον θεάν. ἴσαν δ΄ ἔς τε τὸν ὄλβιον τόν τε χείρονα δῶκ΄ ἔχειν οἴνου τέρψιν ἄλυπον· μισεῖ δ΄ ᾧ μὴ ταῦτα μέλει, κατὰ φάος νύκτας τε φίλας εὐαίωνα διαζῆν, σοφὰν δ΄ ἀπέχειν πραπίδα φρένα τε περισσῶν παρὰ φωτῶν· τὸ πλῆθος ὅ τι τὸ φαυλότερον ἐνόμισε χρῆ- ταί τε, τόδ΄ ἂν δεχοίμαν.     Θεράπων Πενθεῦ, πάρεσμεν τήνδ΄ ἄγραν ἠγρευκότες ἐφ΄ ἣν ἔπεμψασ, οὐδ΄ ἄκρανθ΄ ὡρμήσαμεν. ὁ θὴρ δ΄ ὅδ΄ ἡμῖν πρᾶος οὐδ΄ ὑπέσπασεν φυγῇ πόδ΄, ἀλλ΄ ἔδωκεν οὐκ ἄκων χέρας οὐδ΄ ὠχρόσ, οὐδ΄ ἤλλαξεν οἰνωπὸν γένυν, γελῶν δὲ καὶ δεῖν κἀπάγειν ἐφίετο ἔμενέ τε, τοὐμὸν εὐτρεπὲς ποιούμενοσ. κἀγὼ δι΄ αἰδοῦς εἶπον· ̓͂ω ξέν΄, οὐχ ἑκὼν ἄγω σε, Πενθέως δ΄ ὅς μ΄ ἔπεμψ΄ ἐπιστολαῖσ. ἃς δ΄ αὖ σὺ βάκχας εἷρξασ, ἃς συνήρπασας κἄδησας ἐν δεσμοῖσι πανδήμου στέγησ, φροῦδαί γ΄ ἐκεῖναι λελυμέναι πρὸς ὀργάδας σκιρτῶσι Βρόμιον ἀνακαλούμεναι θεόν· αὐτόματα δ΄ αὐταῖς δεσμὰ διελύθη ποδῶν κλῇδές τ΄ ἀνῆκαν θύρετρ΄ ἄνευ θνητῆς χερόσ. πολλῶν δ΄ ὅδ΄ ἁνὴρ θαυμάτων ἥκει πλέως ἐς τάσδε Θήβασ. σοὶ δὲ τἄλλα χρὴ μέλειν.   Πενθεύς μέθεσθε χειρῶν τοῦδ΄· ἐν ἄρκυσιν γὰρ ὢν οὐκ ἔστιν οὕτως ὠκὺς ὥστε μ΄ ἐκφυγεῖν. ἀτὰρ τὸ μὲν σῶμ΄ οὐκ ἄμορφος εἶ, ξένε, ὡς ἐς γυναῖκασ, ἐφ΄ ὅπερ ἐς Θήβας πάρει· πλόκαμός τε γάρ σου ταναόσ, οὐ πάλης ὕπο, γένυν παρ΄ αὐτὴν κεχυμένοσ, πόθου πλέωσ· λευκὴν δὲ χροιὰν ἐκ παρασκευῆς ἔχεισ, οὐχ ἡλίου βολαῖσιν, ἀλλ΄ ὑπὸ σκιᾶσ, τὴν ̓αφροδίτην καλλονῇ θηρώμενοσ. πρῶτον μὲν οὖν μοι λέξον ὅστις εἶ γένοσ.   Διόνυσος οὐ κόμπος οὐδείσ· ῥᾴδιον δ΄ εἰπεῖν τόδε. τὸν ἀνθεμώδη Τμῶλον οἶσθά που κλύων.   Πενθεύς οἶδ΄, ὃς τὸ Σάρδεων ἄστυ περιβάλλει κύκλῳ.   Διόνυσος ἐντεῦθέν εἰμι, Λυδία δέ μοι πατρίσ.   Πενθεύς πόθεν δὲ τελετὰς τάσδ΄ ἄγεις ἐς ̔ελλάδα;   Διόνυσος Διόνυσος ἡμᾶς εἰσέβησ΄, ὁ τοῦ Διόσ.   Πενθεύς Ζεὺς δ΄ ἔστ΄ ἐκεῖ τισ, ὃς νέους τίκτει θεούσ;   Διόνυσος οὔκ, ἀλλ΄ ὁ Σεμέλην ἐνθάδε ζεύξας γάμοισ.   Πενθεύς πότερα δὲ νύκτωρ σ΄ ἢ κατ΄ ὄμμ΄ ἠνάγκασεν;   Διόνυσος ὁρῶν ὁρῶντα, καὶ δίδωσιν ὄργια.   Πενθεύς τὰ δ΄ ὄργι΄ ἐστὶ τίν΄ ἰδέαν ἔχοντά σοι;   Διόνυσος ἄρρητ΄ ἀβακχεύτοισιν εἰδέναι βροτῶν.   Πενθεύς ἔχει δ΄ ὄνησιν τοῖσι θύουσιν τίνα;   Διόνυσος οὐ θέμις ἀκοῦσαί σ΄, ἔστι δ΄ ἄξι΄ εἰδέναι.   Πενθεύς εὖ τοῦτ΄ ἐκιβδήλευσασ, ἵν΄ ἀκοῦσαι θέλω.    Διόνυσος ἀσέβειαν ἀσκοῦντ΄ ὄργι΄ ἐχθαίρει θεοῦ.   Πενθεύς τὸν θεὸν ὁρᾶν γὰρ φῂς σαφῶσ, ποῖός τις ἦν;   Διόνυσος ὁποῖος ἤθελ΄· οὐκ ἐγὼ ΄τασσον τόδε.   Πενθεύς τοῦτ΄ αὖ παρωχέτευσας εὖ κοὐδὲν λέγων.   Διόνυσος δόξει τις ἀμαθεῖ σοφὰ λέγων οὐκ εὖ φρονεῖν.   Πενθεύς ἦλθες δὲ πρῶτα δεῦρ΄ ἄγων τὸν δαίμονα;   Διόνυσος πᾶς ἀναχορεύει βαρβάρων τάδ΄ ὄργια.   Πενθεύς φρονοῦσι γὰρ κάκιον ̔ελλήνων πολύ.   Διόνυσος τάδ΄ εὖ γε μᾶλλον· οἱ νόμοι δὲ διάφοροι.   Πενθεύς τὰ δ΄ ἱερὰ νύκτωρ ἢ μεθ΄ ἡμέραν τελεῖσ;   Διόνυσος νύκτωρ τὰ πολλά· σεμνότητ΄ ἔχει σκότοσ.   Πενθεύς τοῦτ΄ ἐς γυναῖκας δόλιόν ἐστι καὶ σαθρόν.   Διόνυσος κἀν ἡμέρᾳ τό γ΄ αἰσχρὸν ἐξεύροι τις ἄν.   Πενθεύς δίκην σε δοῦναι δεῖ σοφισμάτων κακῶν.   Διόνυσος σὲ δ΄ ἀμαθίας γε κἀσεβοῦντ΄ ἐς τὸν θεόν.   Πενθεύς ὡς θρασὺς ὁ βάκχος κοὐκ ἀγύμναστος λόγων.   Διόνυσος εἴφ΄ ὅ τι παθεῖν δεῖ· τί με τὸ δεινὸν ἐργάσῃ;   Πενθεύς πρῶτον μὲν ἁβρὸν βόστρυχον τεμῶ σέθεν.   Διόνυσος ἱερὸς ὁ πλόκαμοσ· τῷ θεῷ δ΄ αὐτὸν τρέφω.   Πενθεύς ἔπειτα θύρσον τόνδε παράδος ἐκ χεροῖν.   Διόνυσος αὐτός μ΄ ἀφαιροῦ· τόνδε Διονύσου φορῶ.   Πενθεύς εἱρκταῖσί τ΄ ἔνδον σῶμα σὸν φυλάξομεν.   Διόνυσος λύσει μ΄ ὁ δαίμων αὐτόσ, ὅταν ἐγὼ θέλω.   Πενθεύς ὅταν γε καλέσῃς αὐτὸν ἐν βάκχαις σταθείσ.   Διόνυσος καὶ νῦν ἃ πάσχω πλησίον παρὼν ὁρᾷ.   Πενθεύς καὶ ποῦ ΄στιν; οὐ γὰρ φανερὸς ὄμμασίν γ΄ ἐμοῖσ.   Διόνυσος παρ΄ ἐμοί· σὺ δ΄ ἀσεβὴς αὐτὸς ὢν οὐκ εἰσορᾷσ.   Πενθεύς λάζυσθε· καταφρονεῖ με καὶ Θήβας ὅδε.   Διόνυσος αὐδῶ με μὴ δεῖν σωφρονῶν οὐ σώφροσιν.   Πενθεύς ἐγὼ δὲ δεῖν γε, κυριώτερος σέθεν.   Διόνυσος οὐκ οἶσθ΄ ὅ τι ζῇσ, οὐδ΄ ὃ δρᾷσ, οὐδ΄ ὅστις εἶ.   Πενθεύς Πενθεύσ, ̓αγαύης παῖσ, πατρὸς δ΄ ̓εχίονοσ.   Διόνυσος ἐνδυστυχῆσαι τοὔνομ΄ ἐπιτήδειος εἶ.   Πενθεύς χώρει· καθείρξατ΄ αὐτὸν ἱππικαῖς πέλας φάτναισιν, ὡς ἂν σκότιον εἰσορᾷ κνέφασ. ἐκεῖ χόρευε· τάσδε δ΄ ἃς ἄγων πάρει κακῶν συνεργοὺς ἢ διεμπολήσομεν ἢ χεῖρα δούπου τοῦδε καὶ βύρσης κτύπου παύσασ, ἐφ΄ ἱστοῖς δμωίδας κεκτήσομαι.   Διόνυσος στείχοιμ΄ ἄν· ὅ τι γὰρ μὴ χρεών, οὔτοι χρεὼν παθεῖν. ἀτάρ τοι τῶνδ΄ ἄποιν΄ ὑβρισμάτων μέτεισι Διόνυσός σ΄, ὃν οὐκ εἶναι λέγεισ· ἡμᾶς γὰρ ἀδικῶν κεῖνον εἰς δεσμοὺς ἄγεισ.      Χορός  ̓αχελῴου θύγατερ, πότνι΄ εὐπάρθενε Δίρκα, σὺ γὰρ ἐν σαῖς ποτε παγαῖς τὸ Διὸς βρέφος ἔλαβεσ, ὅτε μηρῷ πυρὸς ἐξ ἀ- θανάτου Ζεὺς ὁ τεκὼν ἥρ- πασέ νιν, τάδ΄ ἀναβοάσασ· ̓́ιθι, Διθύραμβ΄, ἐμὰν ἄρ- σενα τάνδε βᾶθι νηδύν· ἀναφαίνω σε τόδ΄, ὦ Βάκ- χιε, Θήβαις ὀνομάζειν. σὺ δέ μ΄, ὦ μάκαιρα Δίρκα, στεφανηφόρους ἀπωθῇ θιάσους ἔχουσαν ἐν σοί. τί μ΄ ἀναίνῃ; τί με φεύγεισ; ἔτι ναὶ τὰν βοτρυώδη Διονύσου χάριν οἴνασ, ἔτι σοι τοῦ Βρομίου μελήσει.   Χορός οἵαν οἵαν ὀργὰν ἀναφαίνει χθόνιον γένος ἐκφύς τε δράκοντός ποτε Πενθεύσ, ὃν ̓εχίων ἐφύτευσε χθόνιοσ, ἀγριωπὸν τέρασ, οὐ φῶ- τα βρότειον, φόνιον δ΄ ὥσ- τε γίγαντ΄ ἀντίπαλον θεοῖσ· ὃς ἔμ΄ ἐν βρόχοισι τὰν τοῦ Βρομίου τάχα ξυνάψει, τὸν ἐμὸν δ΄ ἐντὸς ἔχει δώ- ματος ἤδη θιασώταν σκοτίαις κρυπτὸν ἐν εἱρκταῖσ. ἐσορᾷς τάδ΄, ὦ Διὸς παῖ Διόνυσε, σοὺς προφήτας ἐν ἁμίλλαισιν ἀνάγκασ; μόλε, χρυσῶπα τινάσσων, ἄνα, θύρσον κατ΄ ̓́ολυμπον, φονίου δ΄ ἀνδρὸς ὕβριν κατάσχεσ.   Χορός πόθι Νύσας ἄρα τᾶς θη- ροτρόφου θυρσοφορεῖς θιάσουσ, ὦ Διόνυσ΄, ἢ κορυφαῖς Κωρυκίαισ; τάχα δ΄ ἐν ταῖς πολυδένδρεσ- σιν ̓ολύμπου θαλάμαισ, ἔν- θα ποτ΄ ̓ορφεὺς κιθαρίζων σύναγεν δένδρεα μούσαισ, σύναγεν θῆρας ἀγρώτασ. μάκαρ ὦ Πιερία, σέβεταί σ΄ Εὔιοσ, ἥξει τε χορεύσων ἅμα βακχεύ- μασι, τόν τ΄ ὠκυρόαν διαβὰς ̓αξιὸν εἱλισ- σομένας Μαινάδας ἄξει, Λυδίαν πατέρα τε, τὸν τᾶς εὐδαιμονίας βροτοῖς ὀλβοδόταν, τὸν ἔκλυον εὔιππον χώραν ὕδασιν καλλίστοισι λιπαίνειν.      Διόνυσος ἰώ, κλύετ΄ ἐμᾶς κλύετ΄ αὐδᾶσ, ἰὼ βάκχαι, ἰὼ βάκχαι.    Χορός τίς ὅδε, τίς <ὅδε> πόθεν ὁ κέλαδος ἀνά μ΄ ἐκάλεσεν Εὐίου;    Διόνυσος ἰὼ ἰώ, πάλιν αὐδῶ, ὁ Σεμέλασ, ὁ Διὸς παῖσ.    Χορός ἰὼ ἰὼ δέσποτα δέσποτα, μόλε νυν ἡμέτερον ἐς θίασον, ὦ Βρόμιε Βρόμιε.    Διόνυσος <σεῖε> πέδον χθονὸς ̓́εννοσι πότνια.    Χορός ἆ ἆ, τάχα τὰ Πενθέως μέλαθρα διατι- νάξεται πεσήμασιν.   ὁ Διόνυσος ἀνὰ μέλαθρα· σέβετέ νιν.   σέβομεν ὤ.   εἴδετε λάινα κίοσιν ἔμβολα διάδρομα τάδε; Βρόμιος <ὅδ΄> ἀλα- λάζεται στέγας ἔσω.    Διόνυσος ἅπτε κεραύνιον αἴθοπα λαμπάδα· σύμφλεγε σύμφλεγε δώματα Πενθέοσ.    Χορός ἆ ἆ, πῦρ οὐ λεύσσεισ, οὐδ΄ αὐγάζῃ, Σεμέλας ἱερὸν ἀμφὶ τάφον, ἅν ποτε κεραυνόβολος ἔλιπε φλόγα Δίου βροντᾶσ; δίκετε πεδόσε τρομερὰ σώματα δίκετε, Μαινάδεσ· ὁ γὰρ ἄναξ ἄνω κάτω τιθεὶς ἔπεισι μέλαθρα τάδε Διὸς γόνοσ.     Διόνυσος βάρβαροι γυναῖκεσ, οὕτως ἐκπεπληγμέναι φόβῳ πρὸς πέδῳ πεπτώκατ΄; ᾔσθησθ΄, ὡς ἔοικε, Βακχίου διατινάξαντος  δῶμα Πενθέωσ· ἀλλ΄ ἐξανίστατε  σῶμα καὶ θαρσεῖτε σαρκὸς ἐξαμείψασαι τρόμον.    Χορός ὦ φάος μέγιστον ἡμῖν εὐίου βακχεύματοσ, ὡς ἐσεῖδον ἀσμένη σε, μονάδ΄ ἔχουσ΄ ἐρημίαν.    Διόνυσος εἰς ἀθυμίαν ἀφίκεσθ΄, ἡνίκ΄ εἰσεπεμπόμην, Πενθέως ὡς ἐς σκοτεινὰς ὁρκάνας πεσούμενοσ;    Χορός πῶς γὰρ οὔ; τίς μοι φύλαξ ἦν, εἰ σὺ συμφορᾶς τύχοισ; ἀλλὰ πῶς ἠλευθερώθης ἀνδρὸς ἀνοσίου τυχών;    Διόνυσος αὐτὸς ἐξέσῳσ΄ ἐμαυτὸν ῥᾳδίως ἄνευ πόνου.    Χορός οὐδέ σου συνῆψε χεῖρε δεσμίοισιν ἐν βρόχοισ;    Διόνυσος ταῦτα καὶ καθύβρισ΄ αὐτόν, ὅτι με δεσμεύειν δοκῶν οὔτ΄ ἔθιγεν οὔθ΄ ἥψαθ΄ ἡμῶν, ἐλπίσιν δ΄ ἐβόσκετο. πρὸς φάτναις δὲ ταῦρον εὑρών, οὗ καθεῖρξ΄ ἡμᾶς ἄγων, τῷδε περὶ βρόχους ἔβαλλε γόνασι καὶ χηλαῖς ποδῶν, θυμὸν ἐκπνέων, ἱδρῶτα σώματος στάζων ἄπο, χείλεσιν διδοὺς ὀδόντασ· πλησίον δ΄ ἐγὼ παρὼν ἥσυχος θάσσων ἔλευσσον. ἐν δὲ τῷδε τῷ χρόνῳ ἀνετίναξ΄ ἐλθὼν ὁ Βάκχος δῶμα καὶ μητρὸς τάφῳ πῦρ ἀνῆψ΄· ὃ δ΄ ὡς ἐσεῖδε, δώματ΄ αἴθεσθαι δοκῶν, ᾖσσ΄ ἐκεῖσε κᾆτ΄ ἐκεῖσε, δμωσὶν ̓αχελῷον φέρειν ἐννέπων, ἅπας δ΄ ἐν ἔργῳ δοῦλος ἦν, μάτην πονῶν. διαμεθεὶς δὲ τόνδε μόχθον, ὡς ἐμοῦ πεφευγότοσ, ἵεται ξίφος κελαινὸν ἁρπάσας δόμων ἔσω. κᾆθ΄ ὁ Βρόμιοσ, ὡς ἔμοιγε φαίνεται, δόξαν λέγω, φάσμ΄ ἐποίησεν κατ΄ αὐλήν· ὃ δ΄ ἐπὶ τοῦθ΄ ὡρμημένος ᾖσσε κἀκέντει φαεννὸν <αἰθέρ΄>, ὡς σφάζων ἐμέ. πρὸς δὲ τοῖσδ΄ αὐτῷ τάδ΄ ἄλλα Βάκχιος λυμαίνεται· δώματ΄ ἔρρηξεν χαμᾶζε· συντεθράνωται δ΄ ἅπαν πικροτάτους ἰδόντι δεσμοὺς τοὺς ἐμούσ· κόπου δ΄ ὕπο διαμεθεὶς ξίφος παρεῖται· πρὸς θεὸν γὰρ ὢν ἀνὴρ ἐς μάχην ἐλθεῖν ἐτόλμησε. ἥσυχος δ΄ ἐκβὰς ἐγὼ δωμάτων ἥκω πρὸς ὑμᾶσ, Πενθέως οὐ φροντίσασ. ὡς δέ μοι δοκεῖ  ψοφεῖ γοῦν ἀρβύλη δόμων ἔσω   ἐς προνώπι΄ αὐτίχ΄ ἥξει. τί ποτ΄ ἄρ΄ ἐκ τούτων ἐρεῖ; ῥᾳδίως γὰρ αὐτὸν οἴσω, κἂν πνέων ἔλθῃ μέγα. πρὸς σοφοῦ γὰρ ἀνδρὸς ἀσκεῖν σώφρον΄ εὐοργησίαν.    Πενθεύς πέπονθα δεινά· διαπέφευγέ μ΄ ὁ ξένοσ, ὃς ἄρτι δεσμοῖς ἦν κατηναγκασμένοσ. ἔα ἔα· ὅδ΄ ἐστὶν ἁνήρ· τί τάδε; πῶς προνώπιος φαίνῃ πρὸς οἴκοις τοῖς ἐμοῖσ, ἔξω βεβώσ;   Διόνυσος στῆσον πόδ΄, ὀργῇ δ΄ ὑπόθες ἥσυχον πόδα.   Πενθεύς πόθεν σὺ δεσμὰ διαφυγὼν ἔξω περᾷσ;   Διόνυσος οὐκ εἶπον--ἢ οὐκ ἤκουσασ--ὅτι λύσει μέ τισ;   Πενθεύς τίσ; τοὺς λόγους γὰρ ἐσφέρεις καινοὺς ἀεί.   Διόνυσος ὃς τὴν πολύβοτρυν ἄμπελον φύει βροτοῖσ.   Πενθεύς    Διόνυσος ὠνείδισας δὴ τοῦτο Διονύσῳ καλόν.   Πενθεύς κλῄειν κελεύω πάντα πύργον ἐν κύκλῳ.   Διόνυσος τί δ΄; οὐχ ὑπερβαίνουσι καὶ τείχη θεοί;   Πενθεύς σοφὸς σοφὸς σύ, πλὴν ἃ δεῖ σ΄ εἶναι σοφόν.   Διόνυσος ἃ δεῖ μάλιστα, ταῦτ΄ ἔγωγ΄ ἔφυν σοφόσ. κείνου δ΄ ἀκούσας πρῶτα τοὺς λόγους μάθε, ὃς ἐξ ὄρους πάρεστιν ἀγγελῶν τί σοι· ἡμεῖς δέ σοι μενοῦμεν, οὐ φευξούμεθα.   ̓́αγγελος Πενθεῦ κρατύνων τῆσδε Θηβαίας χθονόσ, ἥκω Κιθαιρῶν΄ ἐκλιπών, ἵν΄ οὔποτε λευκῆς χιόνος ἀνεῖσαν εὐαγεῖς βολαί.   Πενθεύς ἥκεις δὲ ποίαν προστιθεὶς σπουδὴν λόγου;   ̓́αγγελος βάκχας ποτνιάδας εἰσιδών, αἳ τῆσδε γῆς οἴστροισι λευκὸν κῶλον ἐξηκόντισαν, ἥκω φράσαι σοὶ καὶ πόλει χρῄζων, ἄναξ, ὡς δεινὰ δρῶσι θαυμάτων τε κρείσσονα. θέλω δ΄ ἀκοῦσαι, πότερά σοι παρρησίᾳ φράσω τὰ κεῖθεν ἢ λόγον στειλώμεθα· τὸ γὰρ τάχος σου τῶν φρενῶν δέδοικ΄, ἄναξ, καὶ τοὐξύθυμον καὶ τὸ βασιλικὸν λίαν.   Πενθεύς λέγ΄, ὡς ἀθῷος ἐξ ἐμοῦ πάντως ἔσῃ. τοῖς γὰρ δικαίοις οὐχὶ θυμοῦσθαι χρεών. ὅσῳ δ΄ ἂν εἴπῃς δεινότερα βακχῶν πέρι, τοσῷδε μᾶλλον τὸν ὑποθέντα τὰς τέχνας γυναιξὶ τόνδε τῇ δίκῃ προσθήσομεν.    ̓́αγγελος ἀγελαῖα μὲν βοσκήματ΄ ἄρτι πρὸς λέπας μόσχων ὑπεξήκριζον, ἡνίχ΄ ἥλιος ἀκτῖνας ἐξίησι θερμαίνων χθόνα. ὁρῶ δὲ θιάσους τρεῖς γυναικείων χορῶν, ὧν ἦρχ΄ ἑνὸς μὲν Αὐτονόη, τοῦ δευτέρου μήτηρ ̓αγαύη σή, τρίτου δ΄ ̓ινὼ χοροῦ. ηὗδον δὲ πᾶσαι σώμασιν παρειμέναι, αἳ μὲν πρὸς ἐλάτης νῶτ΄ ἐρείσασαι φόβην, αἳ δ΄ ἐν δρυὸς φύλλοισι πρὸς πέδῳ κάρα εἰκῇ βαλοῦσαι σωφρόνωσ, οὐχ ὡς σὺ φῂς ᾠνωμένας κρατῆρι καὶ λωτοῦ ψόφῳ θηρᾶν καθ΄ ὕλην Κύπριν ἠρημωμένασ. ἡ σὴ δὲ μήτηρ ὠλόλυξεν ἐν μέσαις σταθεῖσα βάκχαισ, ἐξ ὕπνου κινεῖν δέμασ, μυκήμαθ΄ ὡς ἤκουσε κεροφόρων βοῶν. αἳ δ΄ ἀποβαλοῦσαι θαλερὸν ὀμμάτων ὕπνον ἀνῇξαν ὀρθαί, θαῦμ΄ ἰδεῖν εὐκοσμίασ, νέαι παλαιαὶ παρθένοι τ΄ ἔτ΄ ἄζυγεσ. καὶ πρῶτα μὲν καθεῖσαν εἰς ὤμους κόμας νεβρίδας τ΄ ἀνεστείλανθ΄ ὅσαισιν ἁμμάτων σύνδεσμ΄ ἐλέλυτο, καὶ καταστίκτους δορὰς ὄφεσι κατεζώσαντο λιχμῶσιν γένυν. αἳ δ΄ ἀγκάλαισι δορκάδ΄ ἢ σκύμνους λύκων ἀγρίους ἔχουσαι λευκὸν ἐδίδοσαν γάλα, ὅσαις νεοτόκοις μαστὸς ἦν σπαργῶν ἔτι βρέφη λιπούσαισ· ἐπὶ δ΄ ἔθεντο κισσίνους στεφάνους δρυός τε μίλακός τ΄ ἀνθεσφόρου. θύρσον δέ τις λαβοῦσ΄ ἔπαισεν ἐς πέτραν, ὅθεν δροσώδης ὕδατος ἐκπηδᾷ νοτίσ· ἄλλη δὲ νάρθηκ΄ ἐς πέδον καθῆκε γῆσ, καὶ τῇδε κρήνην ἐξανῆκ΄ οἴνου θεόσ· ὅσαις δὲ λευκοῦ πώματος πόθος παρῆν, ἄκροισι δακτύλοισι διαμῶσαι χθόνα γάλακτος ἑσμοὺς εἶχον· ἐκ δὲ κισσίνων θύρσων γλυκεῖαι μέλιτος ἔσταζον ῥοαί. ὥστ΄, εἰ παρῆσθα, τὸν θεὸν τὸν νῦν ψέγεις εὐχαῖσιν ἂν μετῆλθες εἰσιδὼν τάδε. ξυνήλθομεν δὲ βουκόλοι καὶ ποιμένεσ, κοινῶν λόγων δώσοντες ἀλλήλοις ἔριν ὡς δεινὰ δρῶσι θαυμάτων τ΄ ἐπάξια· καί τις πλάνης κατ΄ ἄστυ καὶ τρίβων λόγων ἔλεξεν εἰς ἅπαντασ· ̓͂ω σεμνὰς πλάκας ναίοντες ὀρέων, θέλετε θηρασώμεθα Πενθέως ̓αγαύην μητέρ΄ ἐκ βακχευμάτων χάριν τ΄ ἄνακτι θώμεθα; εὖ δ΄ ἡμῖν λέγειν ἔδοξε, θάμνων δ΄ ἐλλοχίζομεν φόβαις κρύψαντες αὑτούσ· αἳ δὲ τὴν τεταγμένην ὥραν ἐκίνουν θύρσον ἐς βακχεύματα, ̓́ιακχον ἀθρόῳ στόματι τὸν Διὸς γόνον Βρόμιον καλοῦσαι· πᾶν δὲ συνεβάκχευ΄ ὄρος καὶ θῆρεσ, οὐδὲν δ΄ ἦν ἀκίνητον δρόμῳ.  κυρεῖ δ΄ ̓αγαύη πλησίον θρῴσκουσά μου· κἀγὼ ΄ξεπήδησ΄ ὡς συναρπάσαι θέλων, λόχμην κενώσας ἔνθ΄ ἐκρυπτόμην δέμασ. ἣ δ΄ ἀνεβόησεν· ̓͂ω δρομάδες ἐμαὶ κύνεσ, θηρώμεθ΄ ἀνδρῶν τῶνδ΄ ὕπ΄· ἀλλ΄ ἕπεσθέ μοι, ἕπεσθε θύρσοις διὰ χερῶν ὡπλισμέναι. ἡμεῖς μὲν οὖν φεύγοντες ἐξηλύξαμεν βακχῶν σπαραγμόν, αἳ δὲ νεμομέναις χλόην μόσχοις ἐπῆλθον χειρὸς ἀσιδήρου μέτα. καὶ τὴν μὲν ἂν προσεῖδες εὔθηλον πόριν μυκωμένην ἔχουσαν ἐν χεροῖν δίχα, ἄλλαι δὲ δαμάλας διεφόρουν σπαράγμασιν. εἶδες δ΄ ἂν ἢ πλεύρ΄ ἢ δίχηλον ἔμβασιν ῥιπτόμεν΄ ἄνω τε καὶ κάτω· κρεμαστὰ δὲ ἔσταζ΄ ὑπ΄ ἐλάταις ἀναπεφυρμέν΄ αἵματι. ταῦροι δ΄ ὑβρισταὶ κἀς κέρας θυμούμενοι τὸ πρόσθεν ἐσφάλλοντο πρὸς γαῖαν δέμασ, μυριάσι χειρῶν ἀγόμενοι νεανίδων. θᾶσσον δὲ διεφοροῦντο σαρκὸς ἐνδυτὰ ἢ σὲ ξυνάψαι βλέφαρα βασιλείοις κόραισ. χωροῦσι δ΄ ὥστ΄ ὄρνιθες ἀρθεῖσαι δρόμῳ πεδίων ὑποτάσεισ, αἳ παρ΄ ̓ασωποῦ ῥοαῖς εὔκαρπον ἐκβάλλουσι Θηβαίων στάχυν· ̔υσιάς τ΄ ̓ερυθράς θ΄, αἳ Κιθαιρῶνος λέπας νέρθεν κατῳκήκασιν, ὥστε πολέμιοι, ἐπεσπεσοῦσαι πάντ΄ ἄνω τε καὶ κάτω διέφερον· ἥρπαζον μὲν ἐκ δόμων τέκνα· ὁπόσα δ΄ ἐπ΄ ὤμοις ἔθεσαν, οὐ δεσμῶν ὕπο προσείχετ΄ οὐδ΄ ἔπιπτεν ἐς μέλαν πέδον, οὐ χαλκόσ, οὐ σίδηροσ· ἐπὶ δὲ βοστρύχοις πῦρ ἔφερον, οὐδ΄ ἔκαιεν. οἳ δ΄ ὀργῆς ὕπο ἐς ὅπλ΄ ἐχώρουν φερόμενοι βακχῶν ὕπο· οὗπερ τὸ δεινὸν ἦν θέαμ΄ ἰδεῖν, ἄναξ. τοῖς μὲν γὰρ οὐχ ᾕμασσε λογχωτὸν βέλοσ, κεῖναι δὲ θύρσους ἐξανιεῖσαι χερῶν ἐτραυμάτιζον κἀπενώτιζον φυγῇ γυναῖκες ἄνδρασ, οὐκ ἄνευ θεῶν τινοσ. πάλιν δ΄ ἐχώρουν ὅθεν ἐκίνησαν πόδα, κρήνας ἐπ΄ αὐτὰς ἃς ἀνῆκ΄ αὐταῖς θεόσ. νίψαντο δ΄ αἷμα, σταγόνα δ΄ ἐκ παρηίδων γλώσσῃ δράκοντες ἐξεφαίδρυνον χροόσ. τὸν δαίμον΄ οὖν τόνδ΄ ὅστις ἔστ΄, ὦ δέσποτα, δέχου πόλει τῇδ΄· ὡς τά τ΄ ἄλλ΄ ἐστὶν μέγασ, κἀκεῖνό φασιν αὐτόν, ὡς ἐγὼ κλύω, τὴν παυσίλυπον ἄμπελον δοῦναι βροτοῖσ. οἴνου δὲ μηκέτ΄ ὄντος οὐκ ἔστιν Κύπρις οὐδ΄ ἄλλο τερπνὸν οὐδὲν ἀνθρώποις ἔτι.    Χορός ταρβῶ μὲν εἰπεῖν τοὺς λόγους ἐλευθέρους πρὸς τὸν τύραννον, ἀλλ΄ ὅμως εἰρήσεται· Διόνυσος ἥσσων οὐδενὸς θεῶν ἔφυ.   Πενθεύς ἤδη τόδ΄ ἐγγὺς ὥστε πῦρ ὑφάπτεται ὕβρισμα βακχῶν, ψόγος ἐς ̔́ελληνας μέγασ. ἀλλ΄ οὐκ ὀκνεῖν δεῖ· στεῖχ΄ ἐπ΄ ̓ηλέκτρας ἰὼν πύλασ· κέλευε πάντας ἀσπιδηφόρους ἵππων τ΄ ἀπαντᾶν ταχυπόδων ἐπεμβάτας πέλτας θ΄ ὅσοι πάλλουσι καὶ τόξων χερὶ ψάλλουσι νευράσ, ὡς ἐπιστρατεύσομεν βάκχαισιν· οὐ γὰρ ἀλλ΄ ὑπερβάλλει τάδε, εἰ πρὸς γυναικῶν πεισόμεσθ΄ ἃ πάσχομεν.   Διόνυσος πείθῃ μὲν οὐδέν, τῶν ἐμῶν λόγων κλύων, Πενθεῦ· κακῶς δὲ πρὸς σέθεν πάσχων ὅμως οὔ φημι χρῆναί σ΄ ὅπλ΄ ἐπαίρεσθαι θεῷ, ἀλλ΄ ἡσυχάζειν· Βρόμιος οὐκ ἀνέξεται κινοῦντα βάκχας <σ΄> εὐίων ὀρῶν ἄπο.   Πενθεύς οὐ μὴ φρενώσεις μ΄, ἀλλὰ δέσμιος φυγὼν σῴσῃ τόδ΄; ἢ σοὶ πάλιν ἀναστρέψω δίκην;   Διόνυσος θύοιμ΄ ἂν αὐτῷ μᾶλλον ἢ θυμούμενος πρὸς κέντρα λακτίζοιμι θνητὸς ὢν θεῷ.   Πενθεύς θύσω, φόνον γε θῆλυν, ὥσπερ ἄξιαι, πολὺν ταράξας ἐν Κιθαιρῶνος πτυχαῖσ.   Διόνυσος φεύξεσθε πάντεσ· καὶ τόδ΄ αἰσχρόν, ἀσπίδας θύρσοισι βακχῶν ἐκτρέπειν χαλκηλάτους   Πενθεύς ἀπόρῳ γε τῷδε συμπεπλέγμεθα ξένῳ, ὃς οὔτε πάσχων οὔτε δρῶν σιγήσεται.   Διόνυσος ὦ τᾶν, ἔτ΄ ἔστιν εὖ καταστῆσαι τάδε.   Πενθεύς τί δρῶντα; δουλεύοντα δουλείαις ἐμαῖσ;   Διόνυσος ἐγὼ γυναῖκας δεῦρ΄ ὅπλων ἄξω δίχα.   Πενθεύς οἴμοι· τόδ΄ ἤδη δόλιον ἔς με μηχανᾷ.   Διόνυσος ποῖόν τι, σῷσαί σ΄ εἰ θέλω τέχναις ἐμαῖσ;   Πενθεύς ξυνέθεσθε κοινῇ τάδ΄, ἵνα βακχεύητ΄ ἀεί.   Διόνυσος καὶ μὴν ξυνεθέμην--τοῦτό γ΄ ἔστι--τῷ θεῷ.   Πενθεύς ἐκφέρετέ μοι δεῦρ΄ ὅπλα, σὺ δὲ παῦσαι λέγων.    Διόνυσος ἆ. βούλῃ σφ΄ ἐν ὄρεσι συγκαθημένας ἰδεῖν;   Πενθεύς μάλιστα, μυρίον γε δοὺς χρυσοῦ σταθμόν.   Διόνυσος τί δ΄ εἰς ἔρωτα τοῦδε πέπτωκας μέγαν;   Πενθεύς λυπρῶς νιν εἰσίδοιμ΄ ἂν ἐξῳνωμένασ.   Διόνυσος ὅμως δ΄ ἴδοις ἂν ἡδέως ἅ σοι πικρά;   Πενθεύς σάφ΄ ἴσθι, σιγῇ γ΄ ὑπ΄ ἐλάταις καθήμενοσ.   Διόνυσος ἀλλ΄ ἐξιχνεύσουσίν σε, κἂν ἔλθῃς λάθρᾳ.   Πενθεύς ἀλλ΄ ἐμφανῶσ· καλῶς γὰρ ἐξεῖπας τάδε.   Διόνυσος ἄγωμεν οὖν σε κἀπιχειρήσεις ὁδῷ;   Πενθεύς ἄγ΄ ὡς τάχιστα, τοῦ χρόνου δέ σοι φθονῶ.   Διόνυσος στεῖλαί νυν ἀμφὶ χρωτὶ βυσσίνους πέπλουσ.   Πενθεύς τί δὴ τόδ΄; ἐς γυναῖκας ἐξ ἀνδρὸς τελῶ;   Διόνυσος μή σε κτάνωσιν, ἢν ἀνὴρ ὀφθῇς ἐκεῖ.   Πενθεύς εὖ γ΄ εἶπας αὖ τόδ΄· ὥς τις εἶ πάλαι σοφόσ.   Διόνυσος Διόνυσος ἡμᾶς ἐξεμούσωσεν τάδε.   Πενθεύς πῶς οὖν γένοιτ΄ ἂν ἃ σύ με νουθετεῖς καλῶσ;   Διόνυσος ἐγὼ στελῶ σε δωμάτων ἔσω μολών.   Πενθεύς τίνα στολήν; ἦ θῆλυν; ἀλλ΄ αἰδώς μ΄ ἔχει.   Διόνυσος οὐκέτι θεατὴς μαινάδων πρόθυμος εἶ.   Πενθεύς στολὴν δὲ τίνα φῂς ἀμφὶ χρῶτ΄ ἐμὸν βαλεῖν;   Διόνυσος κόμην μὲν ἐπὶ σῷ κρατὶ ταναὸν ἐκτενῶ.   Πενθεύς τὸ δεύτερον δὲ σχῆμα τοῦ κόσμου τί μοι;   Διόνυσος πέπλοι ποδήρεισ· ἐπὶ κάρᾳ δ΄ ἔσται μίτρα.   Πενθεύς ἦ καί τι πρὸς τοῖσδ΄ ἄλλο προσθήσεις ἐμοί;   Διόνυσος θύρσον γε χειρὶ καὶ νεβροῦ στικτὸν δέρασ.   Πενθεύς οὐκ ἂν δυναίμην θῆλυν ἐνδῦναι στολήν.   Διόνυσος ἀλλ΄ αἷμα θήσεις συμβαλὼν βάκχαις μάχην.   Πενθεύς ὀρθῶσ· μολεῖν χρὴ πρῶτον εἰς κατασκοπήν.   Διόνυσος σοφώτερον γοῦν ἢ κακοῖς θηρᾶν κακά.   Πενθεύς καὶ πῶς δι΄ ἄστεως εἶμι Καδμείους λαθών;   Διόνυσος ὁδοὺς ἐρήμους ἴμεν· ἐγὼ δ΄ ἡγήσομαι.   Πενθεύς πᾶν κρεῖσσον ὥστε μὴ ΄γγελᾶν βάκχας ἐμοί. ἐλθόντ΄ ἐς οἴκους . . . ἃν δοκῇ βουλεύσομαι.   Διόνυσος ἔξεστι· πάντῃ τό γ΄ ἐμὸν εὐτρεπὲς πάρα.   Πενθεύς στείχοιμ΄ ἄν· ἢ γὰρ ὅπλ΄ ἔχων πορεύσομαι ἢ τοῖσι σοῖσι πείσομαι βουλεύμασιν.   Διόνυσος γυναῖκεσ, ἁνὴρ ἐς βόλον καθίσταται, ἥξει δὲ βάκχασ, οὗ θανὼν δώσει δίκην. Διόνυσε, νῦν σὸν ἔργον· οὐ γὰρ εἶ πρόσω· τεισώμεθ΄ αὐτόν. πρῶτα δ΄ ἔκστησον φρενῶν, ἐνεὶς ἐλαφρὰν λύσσαν· ὡς φρονῶν μὲν εὖ οὐ μὴ θελήσῃ θῆλυν ἐνδῦναι στολήν, ἔξω δ΄ ἐλαύνων τοῦ φρονεῖν ἐνδύσεται. χρῄζω δέ νιν γέλωτα Θηβαίοις ὀφλεῖν γυναικόμορφον ἀγόμενον δι΄ ἄστεως ἐκ τῶν ἀπειλῶν τῶν πρίν, αἷσι δεινὸς ἦν. ἀλλ΄ εἶμι κόσμον ὅνπερ εἰς ̔́αιδου λαβὼν ἄπεισι μητρὸς ἐκ χεροῖν κατασφαγείσ, Πενθεῖ προσάψων· γνώσεται δὲ τὸν Διὸς Διόνυσον, ὃς πέφυκεν ἐν τέλει θεόσ, δεινότατοσ, ἀνθρώποισι δ΄ ἠπιώτατοσ.      Χορός ἆρ΄ ἐν παννυχίοις χοροῖς θήσω ποτὲ λευκὸν πόδ΄ ἀναβακχεύουσα, δέραν εἰς αἰθέρα δροσερὸν ῥίπτουσ΄, ὡς νεβρὸς χλοεραῖς ἐμπαί- ζουσα λείμακος ἡδοναῖσ, ἡνίκ΄ ἂν φοβερὰν φύγῃ θήραν ἔξω φυλακᾶς εὐπλέκτων ὑπὲρ ἀρκύων, θωύ̈σσων δὲ κυναγέτας συντείνῃ δράμημα κυνῶν· μόχθοις τ΄ ὠκυδρόμοις τ΄ ἀέλ- λαις θρῴσκει πεδίον παραποτάμιον, ἡδομένα βροτῶν ἐρημίαις σκιαρο- κόμοιό τ΄ ἔρνεσιν ὕλασ. τί τὸ σοφόν; ἢ τί τὸ κάλλιον παρὰ θεῶν γέρας ἐν βροτοῖς ἢ χεῖρ΄ ὑπὲρ κορυφᾶς τῶν ἐχθρῶν κρείσσω κατέχειν; ὅ τι καλὸν φίλον ἀεί.   Χορός ὁρμᾶται μόλισ, ἀλλ΄ ὅμως πιστόν <τι> τὸ θεῖον σθένοσ· ἀπευθύνει δὲ βροτῶν τούς τ΄ ἀγνωμοσύναν τιμῶν- τας καὶ μὴ τὰ θεῶν αὔξον- τας σὺν μαινομένᾳ δόξᾳ. κρυπτεύουσι δὲ ποικίλως δαρὸν χρόνου πόδα καὶ θηρῶσιν τὸν ἄσεπτον. οὐ γὰρ κρεῖσσόν ποτε τῶν νόμων γιγνώσκειν χρὴ καὶ μελετᾶν. κούφα γὰρ δαπάνα νομί- ζειν ἰσχὺν τόδ΄ ἔχειν, ὅ τι ποτ΄ ἄρα τὸ δαιμόνιον, τό τ΄ ἐν χρόνῳ μακρῷ νόμιμον ἀεὶ φύσει τε πεφυκόσ. τί τὸ σοφόν; ἢ τί τὸ κάλλιον παρὰ θεῶν γέρας ἐν βροτοῖς ἢ χεῖρ΄ ὑπὲρ κορυφᾶς τῶν ἐχθρῶν κρείσσω κατέχειν; ὅ τι καλὸν φίλον ἀεί.   Χορός εὐδαίμων μὲν ὃς ἐκ θαλάσσας ἔφυγε χεῖμα, λιμένα δ΄ ἔκιχεν· εὐδαίμων δ΄ ὃς ὕπερθε μόχθων ἐγένεθ΄· ἑτέρᾳ δ΄ ἕτερος ἕτερον ὄλβῳ καὶ δυνάμει παρῆλθεν. μυρίαι δ΄ ἔτι μυρίοις εἰσὶν ἐλπίδεσ· αἳ μὲν τελευτῶσιν ἐν ὄλβῳ βροτοῖσ, αἳ δ΄ ἀπέβησαν· τὸ δὲ κατ΄ ἦμαρ ὅτῳ βίοτος εὐδαίμων, μακαρίζω.     Διόνυσος σὲ τὸν πρόθυμον ὄνθ΄ ἃ μὴ χρεὼν ὁρᾶν σπεύδοντά τ΄ ἀσπούδαστα, Πενθέα λέγω, ἔξιθι πάροιθε δωμάτων, ὄφθητί μοι, σκευὴν γυναικὸς μαινάδος βάκχης ἔχων, μητρός τε τῆς σῆς καὶ λόχου κατάσκοποσ· πρέπεις δὲ Κάδμου θυγατέρων μορφὴν μιᾷ.   Πενθεύς καὶ μὴν ὁρᾶν μοι δύο μὲν ἡλίους δοκῶ, δισσὰς δὲ Θήβας καὶ πόλισμ΄ ἑπτάστομον· καὶ ταῦρος ἡμῖν πρόσθεν ἡγεῖσθαι δοκεῖς καὶ σῷ κέρατα κρατὶ προσπεφυκέναι. ἀλλ΄ ἦ ποτ΄ ἦσθα θήρ; τεταύρωσαι γὰρ οὖν.   Διόνυσος ὁ θεὸς ὁμαρτεῖ, πρόσθεν ὢν οὐκ εὐμενήσ, ἔνσπονδος ἡμῖν· νῦν δ΄ ὁρᾷς ἃ χρή σ΄ ὁρᾶν.   Πενθεύς τί φαίνομαι δῆτ΄; οὐχὶ τὴν ̓ινοῦς στάσιν ἢ τὴν ̓αγαύης ἑστάναι, μητρός γ΄ ἐμῆσ;   Διόνυσος αὐτὰς ἐκείνας εἰσορᾶν δοκῶ σ΄ ὁρῶν. ἀλλ΄ ἐξ ἕδρας σοι πλόκαμος ἐξέστηχ΄ ὅδε, οὐχ ὡς ἐγώ νιν ὑπὸ μίτρᾳ καθήρμοσα.   Πενθεύς ἔνδον προσείων αὐτὸν ἀνασείων τ΄ ἐγὼ καὶ βακχιάζων ἐξ ἕδρας μεθώρμισα.   Διόνυσος ἀλλ΄ αὐτὸν ἡμεῖσ, οἷς σε θεραπεύειν μέλει, πάλιν καταστελοῦμεν· ἀλλ΄ ὄρθου κάρα.   Πενθεύς ἰδού, σὺ κόσμει· σοὶ γὰρ ἀνακείμεσθα δή.   Διόνυσος ζῶναί τέ σοι χαλῶσι κοὐχ ἑξῆς πέπλων στολίδες ὑπὸ σφυροῖσι τείνουσιν σέθεν.   Πενθεύς κἀμοὶ δοκοῦσι παρά γε δεξιὸν πόδα· τἀνθένδε δ΄ ὀρθῶς παρὰ τένοντ΄ ἔχει πέπλοσ.   Διόνυσος ἦ πού με τῶν σῶν πρῶτον ἡγήσῃ φίλων, ὅταν παρὰ λόγον σώφρονας βάκχας ἴδῃσ.   Πενθεύς πότερα δὲ θύρσον δεξιᾷ λαβὼν χερὶ ἢ τῇδε, βάκχῃ μᾶλλον εἰκασθήσομαι;   Διόνυσος ἐν δεξιᾷ χρὴ χἅμα δεξιῷ ποδὶ αἴρειν νιν· αἰνῶ δ΄ ὅτι μεθέστηκας φρενῶν.    Πενθεύς ἆρ΄ ἂν δυναίμην τὰς Κιθαιρῶνος πτυχὰς αὐταῖσι βάκχαις τοῖς ἐμοῖς ὤμοις φέρειν;   Διόνυσος δύναι΄ ἄν, εἰ βούλοιο· τὰς δὲ πρὶν φρένας οὐκ εἶχες ὑγιεῖσ, νῦν δ΄ ἔχεις οἵας σε δεῖ.   Πενθεύς μοχλοὺς φέρωμεν; ἢ χεροῖν ἀνασπάσω κορυφαῖς ὑποβαλὼν ὦμον ἢ βραχίονα;   Διόνυσος μὴ σύ γε τὰ Νυμφῶν διολέσῃς ἱδρύματα καὶ Πανὸς ἕδρας ἔνθ΄ ἔχει συρίγματα.   Πενθεύς καλῶς ἔλεξασ· οὐ σθένει νικητέον γυναῖκασ· ἐλάταισιν δ΄ ἐμὸν κρύψω δέμασ.   Διόνυσος κρύψῃ σὺ κρύψιν ἥν σε κρυφθῆναι χρεών, ἐλθόντα δόλιον μαινάδων κατάσκοπον.   Πενθεύς καὶ μὴν δοκῶ σφᾶς ἐν λόχμαις ὄρνιθας ὣς λέκτρων ἔχεσθαι φιλτάτοις ἐν ἕρκεσιν.   Διόνυσος οὐκοῦν ἐπ΄ αὐτὸ τοῦτ΄ ἀποστέλλῃ φύλαξ· λήψῃ δ΄ ἴσως σφᾶσ, ἢν σὺ μὴ ληφθῇς πάροσ.   Πενθεύς κόμιζε διὰ μέσης με Θηβαίας χθονόσ· μόνος γὰρ αὐτῶν εἰμ΄ ἀνὴρ τολμῶν τόδε.   Διόνυσος μόνος σὺ πόλεως τῆσδ΄ ὑπερκάμνεισ, μόνοσ· τοιγάρ σ΄ ἀγῶνες ἀναμένουσιν οὓς ἐχρῆν. ἕπου δέ· πομπὸς δ΄ εἶμ΄ ἐγὼ σωτήριοσ, κεῖθεν δ΄ ἀπάξει σ΄ ἄλλοσ.   Πενθεύς ἡ τεκοῦσά γε.   Διόνυσος ἐπίσημον ὄντα πᾶσιν.   Πενθεύς ἐπὶ τόδ΄ ἔρχομαι.   Διόνυσος φερόμενος ἥξεις . . .   Πενθεύς ἁβρότητ΄ ἐμὴν λέγεισ.   Διόνυσος ἐν χερσὶ μητρόσ.   Πενθεύς καὶ τρυφᾶν μ΄ ἀναγκάσεισ.   Διόνυσος τρυφάς γε τοιάσδε.   Πενθεύς ἀξίων μὲν ἅπτομαι.   Διόνυσος δεινὸς σὺ δεινὸς κἀπὶ δείν΄ ἔρχῃ πάθη, ὥστ΄ οὐρανῷ στηρίζον εὑρήσεις κλέοσ. ἔκτειν΄, ̓αγαύη, χεῖρας αἵ θ΄ ὁμόσποροι Κάδμου θυγατέρεσ· τὸν νεανίαν ἄγω τόνδ΄ εἰς ἀγῶνα μέγαν, ὁ νικήσων δ΄ ἐγὼ καὶ Βρόμιος ἔσται. τἄλλα δ΄ αὐτὸ σημανεῖ.      Χορός ἴτε θοαὶ Λύσσας κύνες ἴτ΄ εἰς ὄροσ, θίασον ἔνθ΄ ἔχουσι Κάδμου κόραι, ἀνοιστρήσατέ νιν ἐπὶ τὸν ἐν γυναικομίμῳ στολᾷ λυσσώδη κατάσκοπον μαινάδων. μάτηρ πρῶτά νιν λευρᾶς ἀπὸ πέτρας ἢ σκόλοπος ὄψεται δοκεύοντα, μαινάσιν δ΄ ἀπύσει· Τίς ὅδ΄ ὀρειδρόμων μαστὴρ Καδμείων ἐς ὄρος ἐς ὄρος ἔμολ΄ ἔμολεν, ὦ βάκχαι; τίς ἄρα νιν ἔτεκεν; οὐ γὰρ ἐξ αἵματος γυναικῶν ἔφυ, λεαίνας δέ τινος ὅδ΄ ἢ Γοργόνων Λιβυσσᾶν γένοσ. ἴτω δίκα φανερόσ, ἴτω ξιφηφόρος φονεύουσα λαιμῶν διαμπὰξ τὸν ἄθεον ἄνομον ἄδικον ̓εχίονος γόνον γηγενῆ.   Χορός ὃς ἀδίκῳ γνώμᾳ παρανόμῳ τ΄ ὀργᾷ περὶ <σὰ> Βάκχι΄, ὄργια ματρός τε σᾶς μανείσᾳ πραπίδι παρακόπῳ τε λήματι στέλλεται, τἀνίκατον ὡς κρατήσων βίᾳ, γνωμᾶν σωφρόνα θάνατος ἀπροφάσι- στος ἐς τὰ θεῶν ἔφυ· βροτείως τ΄ ἔχειν ἄλυπος βίοσ. τὸ σοφὸν οὐ φθονῶ· χαίρω θηρεύουσα· τὰ δ΄ ἕτερα μεγάλα φανερά τ΄· ὤ, νάει<ν> ἐπὶ τὰ καλὰ βίον, ἦμαρ ἐς νύκτα τ΄ εὐ- αγοῦντ΄ εὐσεβεῖν, τὰ δ΄ ἔξω νόμιμα δίκας ἐκβαλόντα τιμᾶν θεούσ. ἴτω δίκα φανερόσ, ἴτω ξιφηφόρος φονεύουσα λαιμῶν διαμπὰξ τὸν ἄθεον ἄνομον ἄδικον ̓εχίονος τόκον γηγενῆ.   Χορός φάνηθι ταῦρος ἢ πολύκρανος ἰδεῖν δράκων ἢ πυριφλέγων ὁρᾶσθαι λέων. ἴθ΄, ὦ Βάκχε, θηραγρευτᾷ βακχᾶν γελῶντι προσώπῳ περίβαλε βρόχον θανάσιμον ὑπ΄ ἀγέλαν πεσόν- τι τὰν μαινάδων.     ̓́αγγελος Β ὦ δῶμ΄ ὃ πρίν ποτ΄ εὐτύχεις ἀν΄ ̔ελλάδα, Σιδωνίου γέροντοσ, ὃς τὸ γηγενὲς δράκοντος ἔσπειρ΄ ̓́οφεος ἐν γαίᾳ θέροσ, ὥς σε στενάζω, δοῦλος ὢν μέν, ἀλλ΄ ὅμως χρηστοῖσι δούλοις συμφορὰ τὰ δεσποτῶν.   Χορός τί δ΄ ἔστιν; ἐκ βακχῶν τι μηνύεις νέον;   ̓́αγγελος Πενθεὺς ὄλωλεν, παῖς ̓εχίονος πατρόσ.    Χορός ὦναξ Βρόμιε, θεὸς φαίνῃ μέγασ.   ̓́αγγελος πῶς φῄσ; τί τοῦτ΄ ἔλεξασ; ἦ ΄πὶ τοῖς ἐμοῖς χαίρεις κακῶς πράσσουσι δεσπόταισ, γύναι;    Χορός εὐάζω ξένα μέλεσι βαρβάροισ· οὐκέτι γὰρ δεσμῶν ὑπὸ φόβῳ πτήσσω.   ̓́αγγελος Θήβας δ΄ ἀνάνδρους ὧδ΄ ἄγεις . . .     Χορός ὁ Διόνυσος ὁ Διόνυσοσ, οὐ Θῆβαι κράτος ἔχουσ΄ ἐμόν.   ̓́αγγελος συγγνωστὰ μέν σοι, πλὴν ἐπ΄ ἐξειργασμένοις κακοῖσι χαίρειν, ὦ γυναῖκεσ, οὐ καλόν.    Χορός ἔννεπέ μοι, φράσον, τίνι μόρῳ θνῄσκει ἄδικος ἄδικά τ΄ ἐκπορίζων ἀνήρ;    ̓́αγγελος ἐπεὶ θεράπνας τῆσδε Θηβαίας χθονὸς λιπόντες ἐξέβημεν ̓ασωποῦ ῥοάσ, λέπας Κιθαιρώνειον εἰσεβάλλομεν Πενθεύς τε κἀγώ--δεσπότῃ γὰρ εἱπόμην-- ξένος θ΄ ὃς ἡμῖν πομπὸς ἦν θεωρίασ. πρῶτον μὲν οὖν ποιηρὸν ἵζομεν νάποσ, τά τ΄ ἐκ ποδῶν σιγηλὰ καὶ γλώσσης ἄπο σῴζοντεσ, ὡς ὁρῷμεν οὐχ ὁρώμενοι. ἦν δ΄ ἄγκος ἀμφίκρημνον, ὕδασι διάβροχον, πεύκαισι συσκιάζον, ἔνθα μαινάδες καθῆντ΄ ἔχουσαι χεῖρας ἐν τερπνοῖς πόνοισ. αἳ μὲν γὰρ αὐτῶν θύρσον ἐκλελοιπότα κισσῷ κομήτην αὖθις ἐξανέστεφον, αἳ δ΄, ἐκλιποῦσαι ποικίλ΄ ὡς πῶλοι ζυγά, βακχεῖον ἀντέκλαζον ἀλλήλαις μέλοσ. Πενθεὺς δ΄ ὁ τλήμων θῆλυν οὐχ ὁρῶν ὄχλον ἔλεξε τοιάδ΄· ̓͂ω ξέν΄, οὗ μὲν ἕσταμεν, οὐκ ἐξικνοῦμαι μαινάδων ὄσσοις νόθων· ὄχθων δ΄ ἔπ΄, ἀμβὰς ἐς ἐλάτην ὑψαύχενα, ἴδοιμ΄ ἂν ὀρθῶς μαινάδων αἰσχρουργίαν. τοὐντεῦθεν ἤδη τοῦ ξένου <τὸ> θαῦμ΄ ὁρῶ· λαβὼν γὰρ ἐλάτης οὐράνιον ἄκρον κλάδον κατῆγεν, ἦγεν, ἦγεν ἐς μέλαν πέδον· κυκλοῦτο δ΄ ὥστε τόξον ἢ κυρτὸς τροχὸς τόρνῳ γραφόμενος περιφορὰν ἕλκει δρόμον· ὣς κλῶν΄ ὄρειον ὁ ξένος χεροῖν ἄγων ἔκαμπτεν ἐς γῆν, ἔργματ΄ οὐχὶ θνητὰ δρῶν. Πενθέα δ΄ ἱδρύσας ἐλατίνων ὄζων ἔπι, ὀρθὸν μεθίει διὰ χερῶν βλάστημ΄ ἄνω ἀτρέμα, φυλάσσων μὴ ἀναχαιτίσειέ νιν, ὀρθὴ δ΄ ἐς ὀρθὸν αἰθέρ΄ ἐστηρίζετο, ἔχουσα νώτοις δεσπότην ἐφήμενον· ὤφθη δὲ μᾶλλον ἢ κατεῖδε μαινάδασ. ὅσον γὰρ οὔπω δῆλος ἦν θάσσων ἄνω, καὶ τὸν ξένον μὲν οὐκέτ΄ εἰσορᾶν παρῆν, ἐκ δ΄ αἰθέρος φωνή τισ, ὡς μὲν εἰκάσαι Διόνυσοσ, ἀνεβόησεν· ̓͂ω νεάνιδεσ, ἄγω τὸν ὑμᾶς κἀμὲ τἀμά τ΄ ὄργια γέλων τιθέμενον· ἀλλὰ τιμωρεῖσθέ νιν. καὶ ταῦθ΄ ἅμ΄ ἠγόρευε καὶ πρὸς οὐρανὸν καὶ γαῖαν ἐστήριξε φῶς σεμνοῦ πυρόσ.  σίγησε δ΄ αἰθήρ, σῖγα δ΄ ὕλιμος νάπη φύλλ΄ εἶχε, θηρῶν δ΄ οὐκ ἂν ἤκουσας βοήν. αἳ δ΄ ὠσὶν ἠχὴν οὐ σαφῶς δεδεγμέναι ἔστησαν ὀρθαὶ καὶ διήνεγκαν κόρασ. ὃ δ΄ αὖθις ἐπεκέλευσεν· ὡς δ΄ ἐγνώρισαν σαφῆ κελευσμὸν Βακχίου Κάδμου κόραι, ᾖξαν πελείας ὠκύτητ΄ οὐχ ἥσσονες ποδῶν τρέχουσαι συντόνοις δραμήμασι, μήτηρ ̓αγαύη σύγγονοί θ΄ ὁμόσποροι πᾶσαί τε βάκχαι· διὰ δὲ χειμάρρου νάπης ἀγμῶν τ΄ ἐπήδων θεοῦ πνοαῖσιν ἐμμανεῖσ. ὡς δ΄ εἶδον ἐλάτῃ δεσπότην ἐφήμενον, πρῶτον μὲν αὐτοῦ χερμάδας κραταιβόλους ἔρριπτον, ἀντίπυργον ἐπιβᾶσαι πέτραν, ὄζοισί τ΄ ἐλατίνοισιν ἠκοντίζετο. ἄλλαι δὲ θύρσους ἵεσαν δι΄ αἰθέρος Πενθέωσ, στόχον δύστηνον· ἀλλ΄ οὐκ ἤνυτον. κρεῖσσον γὰρ ὕψος τῆς προθυμίας ἔχων καθῆσθ΄ ὁ τλήμων, ἀπορίᾳ λελημμένοσ. τέλος δὲ δρυί̈νους συγκεραυνοῦσαι κλάδους ῥίζας ἀνεσπάρασσον ἀσιδήροις μοχλοῖσ. ἐπεὶ δὲ μόχθων τέρματ΄ οὐκ ἐξήνυτον, ἔλεξ΄ ̓αγαύη· Φέρε, περιστᾶσαι κύκλῳ πτόρθου λάβεσθε, μαινάδεσ, τὸν ἀμβάτην θῆρ΄ ὡς ἕλωμεν, μηδ΄ ἀπαγγείλῃ θεοῦ χοροὺς κρυφαίουσ. αἳ δὲ μυρίαν χέρα προσέθεσαν ἐλάτῃ κἀξανέσπασαν χθονόσ· ὑψοῦ δὲ θάσσων ὑψόθεν χαμαιριφὴς πίπτει πρὸς οὖδας μυρίοις οἰμώγμασιν Πενθεύσ· κακοῦ γὰρ ἐγγὺς ὢν ἐμάνθανεν.  πρώτη δὲ μήτηρ ἦρξεν ἱερέα φόνου καὶ προσπίτνει νιν· ὃ δὲ μίτραν κόμης ἄπο ἔρριψεν, ὥς νιν γνωρίσασα μὴ κτάνοι τλήμων ̓αγαύη, καὶ λέγει, παρηίδος ψαύων· ̓εγώ τοι, μῆτερ, εἰμί, παῖς σέθεν Πενθεύσ, ὃν ἔτεκες ἐν δόμοις ̓εχίονοσ· οἴκτιρε δ΄ ὦ μῆτέρ με, μηδὲ ταῖς ἐμαῖς ἁμαρτίαισι παῖδα σὸν κατακτάνῃσ. ἣ δ΄ ἀφρὸν ἐξιεῖσα καὶ διαστρόφους κόρας ἑλίσσουσ΄, οὐ φρονοῦσ΄ ἃ χρὴ φρονεῖν, ἐκ Βακχίου κατείχετ΄, οὐδ΄ ἔπειθέ νιν. λαβοῦσα δ΄ ὠλένης ἀριστερὰν χέρα, πλευραῖσιν ἀντιβᾶσα τοῦ δυσδαίμονος ἀπεσπάραξεν ὦμον, οὐχ ὑπὸ σθένουσ, ἀλλ΄ ὁ θεὸς εὐμάρειαν ἐπεδίδου χεροῖν· ̓ινὼ δὲ τἀπὶ θάτερ΄ ἐξειργάζετο, ῥηγνῦσα σάρκασ, Αὐτονόη τ΄ ὄχλος τε πᾶς ἐπεῖχε βακχῶν· ἦν δὲ πᾶσ΄ ὁμοῦ βοή, ὃ μὲν στενάζων ὅσον ἐτύγχαν΄ ἐμπνέων, αἳ δ΄ ἠλάλαζον. ἔφερε δ΄ ἣ μὲν ὠλένην, ἣ δ΄ ἴχνος αὐταῖς ἀρβύλαισ· γυμνοῦντο δὲ πλευραὶ σπαραγμοῖσ· πᾶσα δ΄ ᾑματωμένη χεῖρας διεσφαίριζε σάρκα Πενθέωσ. κεῖται δὲ χωρὶς σῶμα, τὸ μὲν ὑπὸ στύφλοις πέτραισ, τὸ δ΄ ὕλης ἐν βαθυξύλῳ φόβῃ, οὐ ῥᾴδιον ζήτημα· κρᾶτα δ΄ ἄθλιον, ὅπερ λαβοῦσα τυγχάνει μήτηρ χεροῖν, πήξασ΄ ἐπ΄ ἄκρον θύρσον ὡς ὀρεστέρου φέρει λέοντος διὰ Κιθαιρῶνος μέσου, λιποῦσ΄ ἀδελφὰς ἐν χοροῖσι μαινάδων. χωρεῖ δὲ θήρᾳ δυσπότμῳ γαυρουμένη τειχέων ἔσω τῶνδ΄, ἀνακαλοῦσα Βάκχιον τὸν ξυγκύναγον, τὸν ξυνεργάτην ἄγρασ, τὸν καλλίνικον, ᾧ δάκρυα νικηφορεῖ. ἐγὼ μὲν οὖν <τῇδ΄> ἐκποδὼν τῇ ξυμφορᾷ ἄπειμ΄, ̓αγαύην πρὶν μολεῖν πρὸς δώματα. τὸ σωφρονεῖν δὲ καὶ σέβειν τὰ τῶν θεῶν κάλλιστον· οἶμαι δ΄ αὐτὸ καὶ σοφώτατον θνητοῖσιν εἶναι κτῆμα τοῖσι χρωμένοισ.       Χορός ἀναχορεύσωμεν Βάκχιον, ἀναβοάσωμεν ξυμφορὰν τὰν τοῦ δράκοντος Πενθέος ἐκγενέτα· ὃς τὰν θηλυγενῆ στολὰν νάρθηκά τε, πιστὸν ̔́αιδαν, ἔλαβεν εὔθυρσον, ταῦρον προηγητῆρα συμφορᾶς ἔχων. βάκχαι Καδμεῖαι, τὸν καλλίνικον κλεινὸν ἐξεπράξατε ἐς στόνον, ἐς δάκρυα. καλὸς ἀγών, χέρ΄ αἵματι στάζουσαν περιβαλεῖν τέκνου.    Χορός ἀλλ΄, εἰσορῶ γὰρ ἐς δόμους ὁρμωμένην Πενθέως ̓αγαύην μητέρ΄ ἐν διαστρόφοις ὄσσοισ, δέχεσθε κῶμον εὐίου θεοῦ.    ̓αγαύη ̓ασιάδες βάκχαι   Χορός τί μ΄ ὀροθύνεισ, ὤ; ̓αγαύη φέρομεν ἐξ ὀρέων ἕλικα νεότομον ἐπὶ μέλαθρα, μακάριον θήραν. Χορός ὁρῶ καί σε δέξομαι σύγκωμον. ̓αγαύη ἔμαρψα τόνδ΄ ἄνευ βρόχων <λέοντος ἀγροτέρου> νέον ἶνιν· ὡς ὁρᾶν πάρα. Χορός πόθεν ἐρημίασ; ̓αγαύη Κιθαιρὼν . . . Χορός Κιθαιρών; ̓αγαύη κατεφόνευσέ νιν. Χορός τίς ἁ βαλοῦσα; ̓αγαύη πρῶτον ἐμὸν τὸ γέρασ. μάκαιρ΄ ̓αγαύη κλῃζόμεθ΄ ἐν θιάσοισ. Χορός τίς ἄλλα; ̓αγαύη τὰ Κάδμου . . . Χορός τί Κάδμου; ̓αγαύη γένεθλα μετ΄ ἐμὲ μετ΄ ἐμὲ τοῦδ΄ ἔθιγε θηρόσ· εὐτυχής γ΄ ἅδ΄ ἄγρα. Χορός    ̓αγαύη μέτεχέ νυν θοίνασ. Χορός τί; μετέχω, τλᾶμον; ̓αγαύη νέος ὁ μόσχος ἄρ- τι γένυν ὑπὸ κόρυθ΄ ἁπαλότριχα κατάκομον θάλλει. Χορός πρέπει γ΄ ὥστε θὴρ ἄγραυλος φόβῃ. ̓αγαύη ὁ Βάκχιος κυναγέτας σοφὸς σοφῶς ἀνέπηλ΄ ἐπὶ θῆρα τόνδε μαινάδασ. Χορός ὁ γὰρ ἄναξ ἀγρεύσ. ̓αγαύη ἐπαινεῖσ; Χορός ἐπαινῶ. ̓αγαύη τάχα δὲ Καδμεῖοι . . . Χορός καὶ παῖς γε Πενθεὺς . . . ̓αγαύη ματέρ΄ ἐπαινέσεται, λαβοῦσαν ἄγραν τάνδε λεοντοφυῆ. Χορός περισσάν. ̓αγαύη περισσῶσ. Χορός ἀγάλλῃ; ̓αγαύη γέγηθα, μεγάλα μεγάλα καὶ φανερὰ τᾷδ΄ ἄγρᾳ κατειργασμένα.     Χορός δεῖξόν νυν, ὦ τάλαινα, σὴν νικηφόρον ἀστοῖσιν ἄγραν ἣν φέρουσ΄ ἐλήλυθασ.   ̓αγαύη ὦ καλλίπυργον ἄστυ Θηβαίας χθονὸς ναίοντεσ, ἔλθεθ΄ ὡς ἴδητε τήνδ΄ ἄγραν, Κάδμου θυγατέρες θηρὸς ἣν ἠγρεύσαμεν, οὐκ ἀγκυλητοῖς Θεσσαλῶν στοχάσμασιν, οὐ δικτύοισιν, ἀλλὰ λευκοπήχεσι χειρῶν ἀκμαῖσιν. κᾆτα κομπάζειν χρεὼν καὶ λογχοποιῶν ὄργανα κτᾶσθαι μάτην; ἡμεῖς δέ γ΄ αὐτῇ χειρὶ τόνδε θ΄ εἵλομεν, χωρίς τε θηρὸς ἄρθρα διεφορήσαμεν. ποῦ μοι πατὴρ ὁ πρέσβυσ; ἐλθέτω πέλασ. Πενθεύς τ΄ ἐμὸς παῖς ποῦ ΄στιν; αἰρέσθω λαβὼν πηκτῶν πρὸς οἴκους κλιμάκων προσαμβάσεισ, ὡς πασσαλεύσῃ κρᾶτα τριγλύφοις τόδε λέοντος ὃν πάρειμι θηράσασ΄ ἐγώ.   Κάδμος ἕπεσθέ μοι φέροντες ἄθλιον βάρος Πενθέωσ, ἕπεσθε, πρόσπολοι, δόμων πάροσ, οὗ σῶμα μοχθῶν μυρίοις ζητήμασιν φέρω τόδ΄, εὑρὼν ἐν Κιθαιρῶνος πτυχαῖς διασπαρακτόν, κοὐδὲν ἐν ταὐτῷ πέδῳ λαβών, ἐν ὕλῃ κείμενον δυσευρέτῳ. ἤκουσα γάρ του θυγατέρων τολμήματα, ἤδη κατ΄ ἄστυ τειχέων ἔσω βεβὼς σὺν τῷ γέροντι Τειρεσίᾳ Βακχῶν πάρα· πάλιν δὲ κάμψας εἰς ὄρος κομίζομαι τὸν κατθανόντα παῖδα Μαινάδων ὕπο. καὶ τὴν μὲν ̓ακτέων΄ ̓αρισταίῳ ποτὲ τεκοῦσαν εἶδον Αὐτονόην ̓ινώ θ΄ ἅμα ἔτ΄ ἀμφὶ δρυμοὺς οἰστροπλῆγας ἀθλίασ, τὴν δ΄ εἶπέ τίς μοι δεῦρο βακχείῳ ποδὶ στείχειν ̓αγαύην, οὐδ΄ ἄκραντ΄ ἠκούσαμεν· λεύσσω γὰρ αὐτήν, ὄψιν οὐκ εὐδαίμονα.   ̓αγαύη πάτερ, μέγιστον κομπάσαι πάρεστί σοι, πάντων ἀρίστας θυγατέρας σπεῖραι μακρῷ θνητῶν· ἁπάσας εἶπον, ἐξόχως δ΄ ἐμέ, ἣ τὰς παρ΄ ἱστοῖς ἐκλιποῦσα κερκίδας ἐς μείζον΄ ἥκω, θῆρας ἀγρεύειν χεροῖν. φέρω δ΄ ἐν ὠλέναισιν, ὡς ὁρᾷσ, τάδε λαβοῦσα τἀριστεῖα, σοῖσι πρὸς δόμοις ὡς ἀγκρεμασθῇ· σὺ δέ, πάτερ, δέξαι χεροῖν· γαυρούμενος δὲ τοῖς ἐμοῖς ἀγρεύμασιν κάλει φίλους ἐς δαῖτα· μακάριος γὰρ εἶ, μακάριοσ, ἡμῶν τοιάδ΄ ἐξειργασμένων.    Κάδμος ὦ πένθος οὐ μετρητὸν οὐδ΄ οἷόν τ΄ ἰδεῖν, φόνον ταλαίναις χερσὶν ἐξειργασμένων. καλὸν τὸ θῦμα καταβαλοῦσα δαίμοσιν ἐπὶ δαῖτα Θήβας τάσδε κἀμὲ παρακαλεῖσ. οἴμοι κακῶν μὲν πρῶτα σῶν, ἔπειτ΄ ἐμῶν· ὡς ὁ θεὸς ἡμᾶς ἐνδίκως μέν, ἀλλ΄ ἄγαν, Βρόμιος ἄναξ ἀπώλεσ΄ οἰκεῖος γεγώσ.   ̓αγαύη ὡς δύσκολον τὸ γῆρας ἀνθρώποις ἔφυ ἔν τ΄ ὄμμασι σκυθρωπόν. εἴθε παῖς ἐμὸς εὔθηρος εἴη, μητρὸς εἰκασθεὶς τρόποισ, ὅτ΄ ἐν νεανίαισι Θηβαίοις ἅμα θηρῶν ὀριγνῷτ΄· ἀλλὰ θεομαχεῖν μόνον οἷός τ΄ ἐκεῖνοσ. νουθετητέοσ, πάτερ, σοὐστίν. τίς αὐτὸν δεῦρ΄ ἂν ὄψιν εἰς ἐμὴν καλέσειεν, ὡς ἴδῃ με τὴν εὐδαίμονα;   Κάδμος φεῦ φεῦ· φρονήσασαι μὲν οἷ΄ ἐδράσατε ἀλγήσετ΄ ἄλγος δεινόν· εἰ δὲ διὰ τέλους ἐν τῷδ΄ ἀεὶ μενεῖτ΄ ἐν ᾧ καθέστατε, οὐκ εὐτυχοῦσαι δόξετ΄ οὐχὶ δυστυχεῖν.   ̓αγαύη τί δ΄ οὐ καλῶς τῶνδ΄ ἢ τί λυπηρῶς ἔχει;   Κάδμος πρῶτον μὲν ἐς τόνδ΄ αἰθέρ΄ ὄμμα σὸν μέθεσ.   ̓αγαύη ἰδού· τί μοι τόνδ΄ ἐξυπεῖπας εἰσορᾶν;   Κάδμος ἔθ΄ αὑτὸς ἤ σοι μεταβολὰς ἔχειν δοκεῖ;   ̓αγαύη λαμπρότερος ἢ πρὶν καὶ διειπετέστεροσ.   Κάδμος τὸ δὲ πτοηθὲν τόδ΄ ἔτι σῇ ψυχῇ πάρα;   ̓αγαύη οὐκ οἶδα τοὔπος τοῦτο. γίγνομαι δέ πως ἔννουσ, μετασταθεῖσα τῶν πάρος φρενῶν.   Κάδμος κλύοις ἂν οὖν τι κἀποκρίναι΄ ἂν σαφῶσ;   ̓αγαύη ὡς ἐκλέλησμαί γ΄ ἃ πάρος εἴπομεν, πάτερ.   Κάδμος ἐς ποῖον ἦλθες οἶκον ὑμεναίων μέτα;   ̓αγαύη Σπαρτῷ μ΄ ἔδωκασ, ὡς λέγουσ΄, ̓εχίονι.   Κάδμος τίς οὖν ἐν οἴκοις παῖς ἐγένετο σῷ πόσει;   ̓αγαύη Πενθεύσ, ἐμῇ τε καὶ πατρὸς κοινωνίᾳ.   Κάδμος τίνος πρόσωπον δῆτ΄ ἐν ἀγκάλαις ἔχεισ;   ̓αγαύη λέοντοσ, ὥς γ΄ ἔφασκον αἱ θηρώμεναι.   Κάδμος σκέψαι νυν ὀρθῶσ· βραχὺς ὁ μόχθος εἰσιδεῖν.    ̓αγαύη ἔα, τί λεύσσω; τί φέρομαι τόδ΄ ἐν χεροῖν;   Κάδμος ἄθρησον αὐτὸ καὶ σαφέστερον μάθε.   ̓αγαύη ὁρῶ μέγιστον ἄλγος ἡ τάλαιν΄ ἐγώ.   Κάδμος μῶν σοι λέοντι φαίνεται προσεικέναι;   ̓αγαύη οὔκ, ἀλλὰ Πενθέως ἡ τάλαιν΄ ἔχω κάρα.   Κάδμος ᾠμωγμένον γε πρόσθεν ἢ σὲ γνωρίσαι.   ̓αγαύη τίς ἔκτανέν νιν; --πῶς ἐμὰς ἦλθεν χέρασ;   Κάδμος δύστην΄ ἀλήθει΄, ὡς ἐν οὐ καιρῷ πάρει.   ̓αγαύη λέγ΄, ὡς τὸ μέλλον καρδία πήδημ΄ ἔχει.   Κάδμος σύ νιν κατέκτας καὶ κασίγνηται σέθεν.   ̓αγαύη ποῦ δ΄ ὤλετ΄; ἦ κατ΄ οἶκον; ἢ ποίοις τόποισ;   Κάδμος οὗπερ πρὶν ̓ακτέωνα διέλαχον κύνεσ.   ̓αγαύη τί δ΄ ἐς Κιθαιρῶν΄ ἦλθε δυσδαίμων ὅδε;   Κάδμος ἐκερτόμει θεὸν σάς τε βακχείας μολών.   ̓αγαύη ἡμεῖς δ΄ ἐκεῖσε τίνι τρόπῳ κατήραμεν;   Κάδμος ἐμάνητε, πᾶσά τ΄ ἐξεβακχεύθη πόλισ.   ̓αγαύη Διόνυσος ἡμᾶς ὤλεσ΄, ἄρτι μανθάνω.   Κάδμος ὕβριν <γ΄> ὑβρισθείσ· θεὸν γὰρ οὐχ ἡγεῖσθέ νιν.   ̓αγαύη τὸ φίλτατον δὲ σῶμα ποῦ παιδόσ, πάτερ;   Κάδμος ἐγὼ μόλις τόδ΄ ἐξερευνήσας φέρω.   ̓αγαύη ἦ πᾶν ἐν ἄρθροις συγκεκλῃμένον καλῶσ;   Κάδμος    ̓αγαύη Πενθεῖ δὲ τί μέρος ἀφροσύνης προσῆκ΄ ἐμῆσ;   Κάδμος ὑμῖν ἐγένεθ΄ ὅμοιοσ, οὐ σέβων θεόν. τοιγὰρ συνῆψε πάντας ἐς μίαν βλάβην, ὑμᾶς τε τόνδε θ΄, ὥστε διολέσαι δόμους κἄμ΄, ὅστις ἄτεκνος ἀρσένων παίδων γεγὼς τῆς σῆς τόδ΄ ἔρνοσ, ὦ τάλαινα, νηδύος αἴσχιστα καὶ κάκιστα κατθανόνθ΄ ὁρῶ, ᾧ δῶμ΄ ἀνέβλεφ΄--ὃς συνεῖχεσ, ὦ τέκνον, τοὐμὸν μέλαθρον, παιδὸς ἐξ ἐμῆς γεγώσ, πόλει τε τάρβος ἦσθα· τὸν γέροντα δὲ οὐδεὶς ὑβρίζειν ἤθελ΄ εἰσορῶν τὸ σὸν κάρα· δίκην γὰρ ἀξίαν ἐλάμβανεσ. νῦν δ΄ ἐκ δόμων ἄτιμος ἐκβεβλήσομαι ὁ Κάδμος ὁ μέγασ, ὃς τὸ Θηβαίων γένος ἔσπειρα κἀξήμησα κάλλιστον θέροσ. ὦ φίλτατ΄ ἀνδρῶν--καὶ γὰρ οὐκέτ΄ ὢν ὅμως τῶν φιλτάτων ἔμοιγ΄ ἀριθμήσῃ, τέκνον-- οὐκέτι γενείου τοῦδε θιγγάνων χερί, τὸν <20μητρὸσ>20 αὐδῶν <20πατέρα>20 προσπτύξῃ, τέκνον, λέγων· Τίς ἀδικεῖ, τίς σ΄ ἀτιμάζει, γέρον; τίς σὴν ταράσσει καρδίαν λυπηρὸς ὤν; λέγ΄, ὡς κολάζω τὸν ἀδικοῦντά σ΄, ὦ πάτερ. νῦν δ΄ ἄθλιος μέν εἰμ΄ ἐγώ, τλήμων δὲ σύ. οἰκτρὰ δὲ μήτηρ, τλήμονες δὲ σύγγονοι. εἰ δ΄ ἔστιν ὅστις δαιμόνων ὑπερφρονεῖ, ἐς τοῦδ΄ ἀθρήσας θάνατον ἡγείσθω θεούσ.   Χορός τὸ μὲν σὸν ἀλγῶ, Κάδμε· σὸς δ΄ ἔχει δίκην παῖς παιδὸς ἀξίαν μέν, ἀλγεινὴν δὲ σοί.   ̓αγαύη ὦ πάτερ, ὁρᾷς γὰρ τἄμ΄ ὅσῳ μετεστράφη ...     Διονυσος δράκων γενήσῃ μεταβαλών, δάμαρ τε σὴ ἐκθηριωθεῖσ΄ ὄφεος ἀλλάξει τύπον, ἣν ̓́αρεος ἔσχες ̔αρμονίαν θνητὸς γεγώσ. ὄχον δὲ μόσχων, χρησμὸς ὡς λέγει Διόσ, ἐλᾷς μετ΄ ἀλόχου, βαρβάρων ἡγούμενοσ. πολλὰς δὲ πέρσεις ἀναρίθμῳ στρατεύματι πόλεισ· ὅταν δὲ Λοξίου χρηστήριον διαρπάσωσι, νόστον ἄθλιον πάλιν σχήσουσι· σὲ δ΄ ̓́αρης ̔αρμονίαν τε ῥύσεται μακάρων τ΄ ἐς αἶαν σὸν καθιδρύσει βίον. ταῦτ΄ οὐχὶ θνητοῦ πατρὸς ἐκγεγὼς λέγω Διόνυσοσ, ἀλλὰ Ζηνόσ· εἰ δὲ σωφρονεῖν ἔγνωθ΄, ὅτ΄ οὐκ ἠθέλετε, τὸν Διὸς γόνον εὐδαιμονεῖτ΄ ἂν σύμμαχον κεκτημένοι.   Κάδμος Διόνυσε, λισσόμεσθά σ΄, ἠδικήκαμεν.   Διόνυσος ὄψ΄ ἐμάθεθ΄ ἡμᾶσ, ὅτε δὲ χρῆν, οὐκ ᾔδετε.   Κάδμος ἐγνώκαμεν ταῦτ΄· ἀλλ΄ ἐπεξέρχῃ λίαν.   Διόνυσος καὶ γὰρ πρὸς ὑμῶν θεὸς γεγὼς ὑβριζόμην.   Κάδμος ὀργὰς πρέπει θεοὺς οὐχ ὁμοιοῦσθαι βροτοῖσ.   Διόνυσος πάλαι τάδε Ζεὺς οὑμὸς ἐπένευσεν πατήρ.   ̓αγαύη αἰαῖ, δέδοκται, πρέσβυ, τλήμονες φυγαί.   Διόνυσος τί δῆτα μέλλεθ΄ ἅπερ ἀναγκαίως ἔχει;   Κάδμος ὦ τέκνον, ὡς ἐς δεινὸν ἤλθομεν κακὸν <πάντεσ,> σύ θ΄ ἡ τάλαινα σύγγονοί τε σαί, ἐγώ θ΄ ὁ τλήμων· βαρβάρους ἀφίξομαι γέρων μέτοικοσ· ἔτι δέ μοι τὸ θέσφατον ἐς ̔ελλάδ΄ ἀγαγεῖν μιγάδα βάρβαρον στρατόν. καὶ τὴν ̓́αρεως παῖδ΄ ̔αρμονίαν, δάμαρτ΄ ἐμήν, δράκων δρακαίνης <φύσιν> ἔχουσαν ἀγρίαν ἄξω ΄πὶ βωμοὺς καὶ τάφους ̔ελληνικούσ, ἡγούμενος λόγχαισιν· οὐδὲ παύσομαι κακῶν ὁ τλήμων, οὐδὲ τὸν καταιβάτην ̓αχέροντα πλεύσας ἥσυχος γενήσομαι.   ̓αγαύη ὦ πάτερ, ἐγὼ δὲ σοῦ στερεῖσα φεύξομαι.   Κάδμος τί μ΄ ἀμφιβάλλεις χερσίν, ὦ τάλαινα παῖ, ὄρνις ὅπως κηφῆνα πολιόχρων κύκνοσ;   ̓αγαύη ποῖ γὰρ τράπωμαι πατρίδος ἐκβεβλημένη;   Κάδμος οὐκ οἶδα, τέκνον· μικρὸς ἐπίκουρος πατήρ.     ̓αγαύη χαῖρ΄, ὦ μέλαθρον, χαῖρ΄, ὦ πατρία πόλισ· ἐκλείπω σ΄ ἐπὶ δυστυχίᾳ φυγὰς ἐκ θαλάμων.   Κάδμος στεῖχέ νυν, ὦ παῖ, τὸν ̓αρισταίου ...    ̓αγαύη στένομαί σε, πάτερ.   Κάδμος κἀγὼ <σέ>, τέκνον, καὶ σὰς ἐδάκρυσα κασιγνήτασ.   ̓αγαύη δεινῶς γὰρ τάνδ΄ αἰκείαν Διόνυσος ἄναξ τοὺς σοὺς εἰς οἴκους ἔφερεν.   Διόνυσος καὶ γὰρ ἔπασχον δεινὰ πρὸς ὑμῶν, ἀγέραστον ἔχων ὄνομ΄ ἐν Θήβαισ.   ̓αγαύη χαῖρε, πάτερ, μοι.   Κάδμος χαῖρ΄, ὦ μελέα θύγατερ. χαλεπῶς <δ΄> ἐς τόδ΄ ἂν ἥκοισ.   ̓αγαύη ἄγετ΄, ὦ πομποί, με κασιγνήτας ἵνα συμφυγάδας ληψόμεθ΄ οἰκτράσ. ἔλθοιμι δ΄ ὅπου μήτε Κιθαιρὼν <ἔμ΄ ἴδοι> μιαρὸς μήτε Κιθαιρῶν΄ ὄσσοισιν ἐγώ, μήθ΄ ὅθι θύρσου μνῆμ΄ ἀνάκειται· Βάκχαις δ΄ ἄλλαισι μέλοιεν.   Χορός πολλαὶ μορφαὶ τῶν δαιμονίων, πολλὰ δ΄ ἀέλπτως κραίνουσι θεοί· καὶ τὰ δοκηθέντ΄ οὐκ ἐτελέσθη, τῶν δ΄ ἀδοκήτων πόρον ηὗρε θεόσ. τοιόνδ΄ ἀπέβη τόδε πρᾶγμα.  