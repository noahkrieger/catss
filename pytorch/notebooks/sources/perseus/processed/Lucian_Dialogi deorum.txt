   Προμηθεύσ, Ζευσ.   Προμηθεύς  Λῦσόν με, ὦ Ζεῦ· δεινὰ γὰρ ἤδη πέπονθα.    Ζευς  Λύσω σε, φήσ, ὃν ἐχρῆν βαρυτέρας πέδας ἔχοντα καὶ τὸν Καύκασον ὅλον ὑπὲρ κεφαλῆς ἐπικείμενον ὑπὸ ἑκκαίδεκα γυπῶν μὴ μόνον κείρεσθαι τὸ ἧπαρ, ἀλλὰ καὶ τοὺς ὀφθαλμοὺς ἐξορύττεσθαι, ἀνθ̓ ὧν τοιαῦθ̓ ἡμῖν ζῷα τοὺς ἀνθρώπους ἔπλασας καὶ τὸ πῦρ ἔκλεψας καὶ γυναῖκας ἐδημιούργησασ; ἃ μὲν γὰρ ἐμὲ ἐξηπάτησας ἐν τῇ νομῇ τῶν κρεῶν ὀστᾶ πιμελῇ κεκαλυμμένα παραθεὶς καὶ τὴν ἀμείνω τῶν μοιρῶν σεαυτῷ φυλάττων, τί χρὴ λέγειν;    Προμηθεύς  Οὔκουν ἱκανὴν ἤδη τὴν δίκην ἐκτέτικα τοσοῦτον  χρόνον τῷ Καυκάσῳ προσηλωμένος τὸν κάκιστα ὀρνέων ἀπολούμενον αἰετὸν τρέφων τῷ ἥπατι;    Ζευς  Οὐδὲ πολλοστημόριον τοῦτο ὧν σε δεῖ παθεῖν.    Προμηθεύς  Καὶ μὴν οὐκ ἀμισθί με λύσεισ, ἀλλά σοι μηνύσω τι, ὦ Ζεῦ, πάνυ ἀναγκαῖον.    Ζευς   Κατασοφίζῃ με, ὦ Προμηθεῦ.    Προμηθεύς  Καὶ τί πλέον ἕξω; οὐ γὰρ ἀγνοήσεις αὖθις ἔνθα ὁ Καύκασός ἐστιν, οὐδὲ ἀπορήσεις δεσμῶν, ἤν τι τεχνάζων ἁλίσκωμαι.    Ζευς  Εἰπὲ πρότερον, ὅντινα μισθὸν ἀποτίσεις αναγκαῖον ἡμῖν ὄντα.    Προμηθεύς  ̓̀ην εἴπω ἐφ̓ ὅ τι βαδίζεις νῦν, ἀξιόπιστος ἔσομαί σοι καὶ περὶ τῶν ὑπολοίπων μαντευόμενοσ;  ΖΕΥΣ Πῶς γὰρ οὔ;    Προμηθεύς  Παρὰ τὴν Θέτιν, συνεσόμενος αὐτῇ.    Ζευς  Τουτὶ μὲν ἔγνωσ· τί δ̓ οὖν τὸ ἐπὶ τούτῳ; δοκεῖς γὰρ ἀληθές τι ἐρεῖν.    Προμηθεύς  Μηδέν, ὦ Ζεῦ, κοινωνήσῃς τῇ Νηρηΐδι· ἢν γὰρ αὕτη κυοφορήσῃ ἐκ σοῦ, τὸ τεχθὲν ἴσα ἐργάσεταί σε οἷα καὶ σὺ ἔδρασας     Ζευς  Τοῦτο φήσ, ἐκπεσεῖσθαί με τῆς ἀρχῆσ;    Προμηθεύς  Μὴ γένοιτο, ὦ Ζεῦ. πλὴν τοιοῦτό γε ἡ μῖξις αὐτῆς ἀπειλεῖ.    Ζευς  Χαιρέτω τοιγαροῦν ἡ Θέτισ· σὲ δὲ ὁ ̔́ηφαιστος ἐπὶ τούτοις λυσάτω.     ̓́ερωσ, Ζευσ.   ̓́ερως  ̓αλλ̓ εἰ καί τι ἥμαρτον, ὦ Ζεῦ, σύγγνωθί μοι· παιδίον γάρ εἰμι καὶ ἔτι ἄφρων.    Ζευς  Σὺ παιδίον ὁ ̓́ερωσ, ὃς ἀρχαιότερος εἶ πολὺ ̓ιαπετοῦ; ἢ διότι μὴ πώγωνα μηδὲ πολιὰς ἔφυσασ, διὰ  ταῦτα καὶ βρέφος ἀξιοῖς νομίζεσθαι γέρων καὶ πανοῦργος ὤν;    ̓́ερως  Τί δαί σε μέγα ἠδίκησα ὁ γέρων ὡς φὴς ἐγώ, διότι με καὶ πεδῆσαι διανοῇ;    Ζευς  Σκόπει, ὦ κατάρατε, εἰ μικρά, ὃς ἐμοὶ μὲν οὕτως ἐντρυφᾷσ, ὥστε οὐδέν ἐστιν ὃ μὴ πεποίηκάς με, σάτυρον, ταῦρον, χρυσόν, κύκνον, αἰετόν· ἐμοῦ δὲ ὅλως οὐδεμίαν ἥντινα ἐρασθῆναι πεποίηκασ, οὐδὲ συνῆκα ἡδὺς γυναικὶ διὰ σὲ γεγενημένοσ, ἀλλά με δεῖ μαγγανεύειν ἐπ̓ αὐτὰς καὶ κρύπτειν ἐμαυτόν· αἱ δὲ τὸν μὲν ταῦρον ἢ κυκνον φιλοῦσιν, ἐμὲ δὲ ἢν ἴδωσι, τεθνᾶσιν ὑπὸ τοῦ δέουσ.     ̓́ερως   Εἰκότωσ· οὐ γὰρ φέρουσιν, ὦ Ζεῦ, θνηταὶ οὖσαι τὴν σὴν πρόσοψιν.    Ζευς  Πῶς οὖν τὸν ̓απόλλω ὁ Βράγχος καὶ ὁ ̔υάκινθος φιλοῦσιν;    ̓́ερως  ̓αλλὰ ἡ Δάφνη κἀκεῖνον ἔφευγε καίτοι κομήτην καὶ ἀγένειον ὄντα. εἰ δ̓ ἐθέλεις ἐπέραστος εἶναι, μὴ ἐπίσειε τὴν αἰγίδα μηδὲ τὸν κεραυνὸν φέρε, ἀλλ̓ ὡς ἥδιστον ποίει σεαυτὸν ἑκατέρωθεν καθειμένος βοστρύχουσ, τῇ μίτρᾳ τούτους ἀνειλημμένοσ, πορφυρίδα ἔχε,  ὑποδέου χρυσίδασ, ὑπ̓ αὐλῷ καὶ τυμπάνοις εὔρυθμα βαῖνε, καὶ ὄψει ὅτι πλείους ἀκολουθήσουσί σοι τῶν Διονύσου Μαινάδων.    Ζευς  ̓́απαγε· οὐκ ἂν δεξαίμην ἐπέραστος εἶναι τοιοῦτος γενόμενοσ.    ̓́ερως  Οὐκοῦν, ὦ Ζεῦ, μηδὲ ἐρᾶν θέλε· ῥᾴδιον γὰρ τοῦτό γε.    Ζευς  Οὔκ, ἀλλὰ ἐρᾶν μέν, ἀπραγμονέστερον δὲ αὐτῶν ἐπιτυγχάνειν· ἐπὶ τούτοις αὐτοῖς ἀφίημί σε.     Ζευσ, ̔ερμῆσ.  Ζευς  Τὴν τοῦ ̓ινάχου παῖδα τὴν καλὴν οἶσθα. ὦ Ερμῆ;    ̔ερμῆς  Ναί· τὴν ̓ιὼ λέγεισ.    Ζευς  Οὐκέτι παῖς ἐκείνη ἐστίν, ἀλλὰ δάμαλισ.    ̔ερμῆς  Τεράστιον τοῦτο· τῷ τρόπῳ δ̓ ἐνηλλάγη;    Ζευς  Ζηλοτυπήσασα ἡ ̔́ηρα μετέβαλεν αὐτήν. ἀλλα καὶ καινὸν ἄλλο τι δεινὸν ἐπιμεμηχάνηται τῇ κακοδαίμονι· βουκόλον τινὰ πολυόμματον ̓́αργον τοὔνομα ἐπέστησεν, ὃς νέμει τὴν δάμαλιν ἄϋπνος ὤν.    ̔ερμῆς  Τί οὖν ἡμᾶς χρὴ ποιεῖν;     Ζευς  Καταπτάμενος ἐς τὴν Νεμεαν  ἐκεῖ δέ που ὁ ̓́αργος βουκολεῖ  ἐκεῖνον ἀπόκτεινον, τὴν δὲ ̓ιὼ διὰ  τοῦ πελάγους ἐς τὴν Αἴγυπτον ἀγαγὼν ̓͂ισιν ποίησον· καὶ τὸ λοιπὸν ἔστω θεὸς τῶν ἐκεῖ καὶ τὸν Νεῖλον ἀναγέτω καὶ τοὺς ἀνέμους ἐπιπεμπέτω καὶ σωζέτω τοὺς πλέοντασ.     Ζευσ, Γανυμήδησ.   Ζευς  ̓́αγε, ὦ Γανύμηδες  ἥκομεν γὰρ ἔνθα ἐχρῆν  φίλησόν με ἤδη, ὅπως εἰδῇς οὐκέτι ῥάμφος ἀγκύλον ἔχοντα οὐδ̓ ὄνυχας ὀξεῖς οὐδὲ πτερά, οἷος ἐφαινόμην σοι πτηνὸς εἶναι δοκῶν.    Γανυμήδης  ̓́ανθρωπε, οὐκ αἰετὸς ἄρτι ἦσθα καὶ καταπτάμενος ἥρπασάς με ἀπὸ μέσου τοῦ ποιμνίου; πῶς οὖν τὰ μὲν πτερά σοι ἐκεῖνα ἐξερρύηκε, σὺ δὲ ἄλλος ἤδη ἀναπέφηνασ;     Ζευς  ̓αλλ̓ οὔτε ἄνθρωπον ὁρᾷσ, ὦ μειράκιον, οὔτε αἰετόν, ὁ δὲ πάντων βασιλεὺς τῶν θεῶν οὗτός εἰμι πρὸς τὸν καιρὸν ἀλλάξας ἐμαυτόν.    Γανυμήδης  Τί φήσ; σὺ γὰρ εἶ ὁ Πὰν ἐκεῖνοσ; εἶτα πῶς σύριγγα οὐκ ἔχεις οὐδὲ κέρατα οὐδὲ λάσιος εἶ τὰ σκέλη;    Ζευς  Μόνον γὰρ ἐκεῖνον ἡγῇ θεόν;    Γανυμήδης  Ναί· καὶ θύομέν γε αὐτῷ ἔνορχιν τράγον ἐπὶ τὸ σπήλαιον ἄγοντεσ, ἔνθα ἕστηκε· σὺ δὲ ἀνδραποδιστής τις εἶναί μοι δοκεῖσ.    Ζευς   Εἰπέ μοι, Διὸς δὲ οὐκ ἤκουσας ὄνομα οὐδὲ βωμὸν εἶδες ἐν τῷ Γαργάρῳ τοῦ ὕοντος καὶ βροντῶντος καὶ ἀστραπὰς ποιοῦντοσ;    Γανυμήδης  Σύ, ὦ βέλτιστε, φὴς εἶναι, ὃς πρῴην κατέχεας ἡμῖν τὴν πολλὴν χάλαζαν, ὁ οἰκεῖν ὑπεράνω λεγόμενοσ, ὁ ποιῶν τὸν ψόφον, ᾧ τὸν κριὸν ὁ πατὴρ ἔθυσεν;   εἶτα τί ἀδικήσαντά με ἀνήρπασασ, ὦ βασιλεῦ τῶν θεῶν; τὰ δὲ πρόβατα ἴσως οἱ λύκοι διαρπάσονται ἤδη ἐρήμοις ἐπιπεσόντεσ.    Ζευς  ̓́ετι γὰρ μέλει σοι τῶν προβάτων ἀθανάτῳ γεγενημένῳ καὶ ἐνταῦθα συνεσομένῳ μεθ̓ ἡμῶν;    Γανυμήδης  Τί λέγεισ; οὐ γὰρ κατάξεις με ἤδη ἐς τὴν ̓́ιδην τήμερον;    Ζευς  Οὐδαμῶσ· ἐπεὶ μάτην αἰετὸς ἂν εἴην ἀντὶ θεοῦ γεγενημένοσ.    Γανυμήδης  Οὐκοῦν ἐπιζητήσει με ὁ πατὴρ καὶ ἀγανακτήσει μὴ εὑρίσκων, καὶ πληγὰς ὕστερον λήψομαι καταλιπων τὸ ποίμνιον.    Ζευς  Ποῦ γὰρ ἐκεῖνος ὄψεταί σε;    Γανυμήδης  Μηδαμῶσ· ποθῶ γὰρ ἤδη αὐτόν. εἰ δὲ ἀπάξεις με, ὑπισχνοῦμαί σοι καὶ ἄλλον παῤ αὐτοῦ κριὸν τυθήσεσθαι λύτρα ὑπὲρ ἐμοῦ. ἔχομεν δὲ τὸν τριετῆ, τὸν μέγαν, ὃς ἡγεῖται πρὸς τὴν νομήν.    Ζευς   ̔ως ἀφελὴς ὁ παῖς ἐστι καὶ ἁπλοϊκὸς καὶ αὐτὸ δὴ τοῦτο παῖς ἔτι.  ἀλλ̓, ὦ Γανύμηδεσ, ἐκεῖνα μὲν πάντα χαίρειν ἔα καὶ ἐπιλάθου αὐτῶν, τοῦ τε ποιμνίου καὶ τῆς ̓́ιδησ. σὺ δὲ  ἤδη γὰρ ἐπουράνιος εἶ  πολλὰ εὖ ποιήσεις ἐντεῦθεν καὶ τὸν πατέρα καὶ πατρίδα, καὶ ἀντὶ μὲν τυροῦ καὶ γάλακτος ἀμβροσίαν ἔδῃ καὶ νέκταρ  πίῃ· τοῦτο μέντοι καὶ τοῖς ἄλλοις ἡμῖν αὐτὸς παρέξεις ἐγχέων· τὸ δὲ μέγιστον, οὐκέτι ἄνθρωποσ, ἀλλ̓ ἀθάνατος γενήσῃ, καὶ ἀστέρα σου φαίνεσθαι ποιήσω κάλλιστον, καὶ ὅλως εὐδαίμων ἔσῃ.    Γανυμήδης  ̓̀ην δὲ παίζειν ἐπιθυμήσω, τίς συμπαίξεταί μοι; ἐν γὰρ τῇ ̓́ιδῃ πολλοὶ ἡλικιῶται ἦμεν.    Ζευς  ̓́εχεις κἀνταῦθα τὸν συμπαιξόμενόν σοι τουτονὶ τὸν ̓́ερωτα καὶ ἀστραγάλους μάλα πολλούσ. θάρρει μόνον καὶ φαιδρὸς ἴσθι καὶ μηδὲν ἐπιπόθει τῶν κάτω     Γανυμήδης   Τί δαὶ ὑμῖν χρήσιμος ἂν γενοίμην; ἢ ποιμαίνειν δεήσει κἀνταῦθα;    Ζευς  Οὔκ, ἀλλ̓ οἰνοχοήσεις καὶ ἐπὶ τοῦ νέκταρος τετάξῃ καὶ ἐπιμελήσῃ τοῦ συμποσίου.    Γανυμήδης  Τοῦτο μὲν οὐ χαλεπόν· οἶδα γὰρ ὡς χρὴ ἐγχέαι τὸ γάλα καὶ ἀναδοῦναι τὸ κισσύβιον.    Ζευς  ̓ιδού, πάλιν οὗτος γάλακτος μνημονεύει καὶ ἀνθρώποις διακονήσεσθαι οἴεται· ταυτὶ δ̓ ὁ οὐρανός ἐστι, καὶ πίνομεν, ὥσπερ ἔφην, τὸ νέκταρ.    Γανυμήδης  ̔́ηδιον, ὦ Ζεῦ, τοῦ γάλακτοσ;    Ζευς  Εἴσῃ μετ̓ ὀλίγον καὶ γευσάμενος οὐκέτι ποθήσεις τὸ γάλα.    Γανυμήδης  Κοιμήσομαι δὲ ποῦ τῆς νυκτόσ; ἢ μετὰ τοῦ ἡλικιώτου ̓́ερωτοσ;    Ζευς  Οὔκ, ἀλλὰ διὰ τοῦτό σε ἀνήρπασα, ὡς ἅμα καθεύδοιμεν.    Γανυμήδης  Μόνος γὰρ οὐκ ἂν δύναιο, ἀλλὰ ἥδιόν σοι  καθεύθειν μετ̓ ἐμοῦ;    Ζευς  Ναί, μετά γε τοιούτου οἷος εἶ σύ, Γανύμηδεσ, οὕτω καλόσ.    Γανυμήδης   Τί γάρ σε πρὸς τὸν ὕπνον ὀνήσει τὸ κάλλοσ;    Ζευς  ̓́εχει τι θέλγητρον ἡδὺ καὶ μαλακώτερον ἐπάγει αὐτόν.    Γανυμήδης  Καὶ μὴν ὅ γε πατὴρ ἤχθετό μοι συγκαθευδοντι καὶ διηγεῖτο ἕωθεν, ὡς ἀφεῖλον αὐτοῦ τὸν ὕπνον στρεφόμενος καὶ λακτίζων καί τι φθεγγόμενος μεταξὺ ὁπότε καθεύδοιμι· ὥστε παρὰ τὴν μητέρα ἔπεμπέ με κοιμησόμενον ὡς τὰ πολλά. ὥρα δή σοι, εἰ διὰ τοῦτο, ὡς φήσ, ἀνήρπασάς με, καταθεῖναι αὖθις ἐς τὴν γῆν, ἢ πράγματα ἕξεις ἀγρυπνῶν· ἐνοχλήσω γάρ σε συνεχῶς στρεφόμενοσ.    Ζευς  Τοῦτ̓ αὐτό μοι τὸ ἥδιστον ποιήσεισ, εἰ  ἀγρυπνήσαιμι μετὰ σοῦ φιλῶν πολλάκις καὶ περιπτύσσων.    Γανυμήδης  Αὐτὸς ἂν εἰδείησ· ἐγὼ δὲ κοιμήσομαι σοῦ καταφιλοῦντοσ.    Ζευς  Εἰσόμεθα τότε ὃ πρακτέον. νῦν δὲ ἄπαγε αὐτόν, ὦ ̔ερμῆ, καὶ πιόντα τῆς ἀθανασίας ἄγε οἰνοχοήσοντα ἡμῖν διδάξας πρότερον ὡς χρὴ ὀρέγειν τὸν σκύφον.     ̔́ηρα, Ζευσ.    ̔́ηρα  ̓εξ οὗ τὸ μειράκιον τοῦτο, ὦ Ζεῦ, τὸ Φρύγιον ἀπὸ τῆς ̓́ιδης ἁρπάσας δεῦρο ἀνήγαγεσ, ἔλαττόν μοι τὸν νοῦν προσέχεισ.    Ζευς  Καὶ τοῦτο γάρ, ὦ ̔́ηρα, ζηλοτυπεῖς ἤδη ἀφελὲς οὕτω καὶ ἀλυπότατον; ἐγὼ δὲ ᾤμην ταῖς γυναιξὶ μόναις χαλεπήν σε εἶναι, ὁπόσαι ἂν ὁμιλήσωσί μοι.    ̔́ηρα   Οὐδ̓ ἐκεῖνα μὲν εὖ ποιεῖς οὐδὲ πρέποντα σεαυτῷ, ὃς ἁπάντων θεῶν δεσπότης ὢν ἀπολιπὼν ἐμὲ τὴν νόμῳ γαμετὴν ἐπὶ τὴν γῆν κάτει μοιχεύσων χρυσίον ἢ σάτυρος ἢ ταῦρος γενόμενοσ. πλὴν ἀλλ̓ ἐκεῖναι μέν σοι κἂν ἐν γῇ μένουσι, τὸ δὲ ̓ιδαῖον τουτὶ παιδίον ἁρπάσας ἀνέπτησ, ὦ γενναιότατε θεῶν, καὶ συνοικεῖ ἡμῖν ἐπὶ κεφαλήν μοι ἐπαχθέν, οἰνοχοοῦν δὴ τῷ λόγῳ. οὕτως ἠπόρεις οἰνοχόων, καὶ ἀπηγορεύκασιν ἄρα ἥ τε ̔́ηβη καὶ ὁ  ̔́ηφαιστος διακονούμενοι; σὺ δὲ καὶ τὴν κύλικα οὐκ ἂν ἄλλως λάβοις παῤ αὐτοῦ ἢ φιλήσας πρότερον αὐτὸν ἁπάντων ὁρώντων, καὶ τὸ φίλημά σοι ἥδιον τοῦ νέκταροσ, καὶ διὰ τοῦτο οὐδὲ διψῶν πολλάκις αἰτεῖς πιεῖν· ὁτὲ δὲ και ἀπογευσάμενος μόνον ἔδωκας ἐκείνῳ, καὶ πιόντος ἀπολαβων τὴν κύλικα ὅσον ὑπόλοιπον ἐν αὐτῇ πίνεισ, ὅθεν καὶ ὁ παῖς ἔπιε καὶ ἔνθα προσήρμοσε τὰ χείλη,  ἵνα καὶ πίνῃς ἅμα καὶ φιλῇσ· πρῴην δὲ ὁ βασιλεὺς καὶ ἁπάντων πατὴρ ἀποθέμενος τὴν αἰγίδα καὶ τὸν κεραυνὸν ἐκάθησο ἀστραγαλίζων μετ̓ αὐτοῦ ὁ πώγωνα τηλικοῦτον καθειμένοσ. ἅπαντα οὖν ὁρῶ ταῦτα, ὥστε μὴ οἴου λανθάνειν.    Ζευς   Καὶ τί δεινόν, ὦ ̔́ηρα, μειράκιον οὕτω καλὸν μεταξὺ πίνοντα καταφιλεῖν καὶ ἥδεσθαι ἀμφοῖν καὶ τῷ φιλήματι καὶ τῷ νέκταρι; ἢν γοῦν ἐπιτρέψω αὐτῷ κἂν ἅπαξ φιλῆσαί σε, οὐκέτι μέμψῃ μοι προτιμότερον τοῦ νέκταρος οἰομένῳ τὸ φίλημα εἶναι.    ̔́ηρα  Παιδεραστῶν οὗτοι λόγοι. ἐγὼ δὲ μὴ οὕτω μανείην, ὡς τὰ χείλη προσενεγκεῖν τῷ μαλθακῷ τούτῳ Φρυγὶ οὕτως ἐκτεθηλυμένῳ.    Ζευς  Μή μοι λοιδοροῦ, ὦ γενναιοτάτη, τοῖς παιδικοῖσ· οὑτοσὶ γὰρ ὁ θηλυδρίασ, ὁ βάρβαροσ, ὁ μαλθακός  ἡδίων ἐμοὶ καὶ ποθεινότερος  οὐ βούλομαι δὲ εἰπεῖν, μή σε παροξύνω ἐπὶ πλέον.    ̔́ηρα   Εἴθε καὶ γαμήσειας αὐτὸν ἐμοῦ γε οὕνεκα· μέμνησο γοῦν οἷά μοι διὰ τὸν οἰνοχόον τοῦτον ἐμπαροινεῖσ.    Ζευς  Οὔκ, ἀλλὰ τὸν ̔́ηφαιστον ἔδει τὸν σὸν υἱὸν οἰνοχοεῖν ἡμῖν χωλεύοντα, ἐκ τῆς καμίνου ἥκοντα, ἔτι τῶν σπινθήρων ἀνάπλεων, ἄρτι τὴν πυράγραν ἀποτεθειμένον, καὶ ἀπ̓ ἐκείνων αὐτοῦ τῶν δακτύλων λαμβάνειν ἡμᾶς τὴν κύλικα καὶ ἐπισπασαμένους γε φιλῆσαι μεταξύ, ὃν οὐδ̓ ἂν ἡ μήτηρ σὺ ἡδέως φιλήσειας ὑπὸ τῆς ἀσβόλου κατῃθαλωμένον τὸ πρόσωπον. ἡδίω ταῦτα· οὐ γάρ; καὶ παρὰ πολὺ ὁ οἰνοχόος ἐκεῖνος ἐμπρέπει τῷ συμποσίῳ τῶν θεῶν, ὁ Γανυμήδης δὲ καταπεμπτέος αὖθις ἐς τὴν ̓́ιδην· καθάριος γὰρ καὶ ῥοδοδάκτυλος καὶ ἐπισταμένως ὀρέγει τὸ ἔκπωμα, καὶ ὅ σε λυπεῖ μάλιστα, καὶ φιλεῖ ἥδιον τοῦ νέκταροσ.     ̔́ηρα   Νῦν καὶ χωλόσ, ὦ Ζεῦ, ὁ ̔́ηφαιστος καὶ οἱ δάκτυλοι αὐτοῦ ἀνάξιοι τῆς σῆς κύλικος καὶ ἀσβόλου μεστός ἐστι, καὶ ναυτιᾷς ὁρῶν αὐτόν, ἐξ ὅτου τὸν καλὸν κομήτην τοῦτον ἡ ̓́ιδη ἀνέθρεψε· πάλαι δὲ οὐχ ἑώρας ταῦτα, οὐδ̓ οἱ σπινθῆρες οὐδὲ ἡ κάμινος ἀπέτρεπόν σε  μὴ οὐχὶ πίνειν παῤ αὐτοῦ.    Ζευς  Λυπεῖσ, ὦ ̔́ηρα, σεαυτήν, οὐδὲν ἄλλο, κἀμοὶ ἐπιτείνεις τὸν ἔρωτα ζηλοτυποῦσα· εἰ δὲ ἄχθῃ παρὰ παιδὸς ὡραίου δεχομένη τὸ ἔκπωμα, σοὶ μὲν ὁ υἱὸς οἰνοχοείτω, σὺ δέ, ὦ Γανύμηδεσ, ἐμοὶ μόνῳ ἀναδίδου τὴν κύλικα καὶ ἐφ̓ ἑκάστῃ δὶς φίλει με καὶ ὅτε πλήρη ὀρέγοις κᾆτα αὖθις ὁπότε παῤ ἐμοῦ ἀπολαμβάνοισ. τί τοῦτο; δακρύεισ; μὴ δέδιθι· οἰμώξεται γάρ, ἤν τίς σε λυπεῖν θέλῃ.     ̔́ηρα, Ζευσ.   ̔́ηρα  Τὸν ̓ιξίονα τοῦτον, ὦ Ζεῦ, ποῖόν τινα τὸν τρόπον ἡγῇ;    Ζευς  ̓́ανθρωπον εἶναι χρηστόν, ὦ ̔́ηρα, καὶ συμποτικόν· οὐ γὰρ ἂν συνῆν ἡμῖν ἀνάξιος τοῦ συμποσίου ὤν.    ̔́ηρα  ̓αλλὰ ἀνάξιός ἐστιν, ὑβριστής γε ὤν· ὥστε μηκέτι συνέστω.    Ζευς  Τί δαὶ ὕβρισε; χρὴ γάρ, οἶμαι, κἀμὲ εἰδέναι.     ̔́ηρα  Τί δ̓ ἄλλο;  καίτοι αἰσχύνομαι εἰπεῖν αὐτό· τοιοῦτόν ἐστιν ὃ ἐτόλμησε.    Ζευς  Καὶ μὴν διὰ τοῦτο καὶ μᾶλλον εἴποις ἄν, ὅσῳ καὶ αἰσχροῖς ἐπεχείρησε. μῶν οὖν ἐπείρα τινά; συνίημι γὰρ ὁποῖόν τι τὸ αἰσχρόν, ὅπερ ἂν σὺ ὀκνήσειας εἰπεῖν.     ̔́ηρα   Αὐτὴν ἐμέ, οὐκ ἄλλην τινά, ὦ Ζεῦ, πολὺν ἤδη χρόνον. καὶ τὸ μὲν πρῶτον ἠγνόουν τὸ πρᾶγμα, διότι ἀτενὲς ἀφεώρα ἐς ἐμέ· ὁ δὲ καὶ ἔστενε καὶ ὑπεδάκρυε, καὶ εἴ ποτε πιοῦσα παραδοίην τῷ Γανυμήδει τὸ ἔκπωμα, ὁ δὲ ᾔτει ἐν αὐτῷ ἐκείνῳ πιεῖν καὶ λαβὼν ἐφίλει μεταξὺ καὶ πρὸς τοὺς ὀφθαλμοὺς προσῆγε καὶ αὖθις ἀφεώρα ἐς ἐμέ· ταῦτα δὲ ἤδη συνίειν ἐρωτικὰ ὄντα. καὶ ἐπὶ πολὺ μὲν ᾐδούμην λέγειν πρὸς σὲ καὶ ᾤμην παύσεσθαι τῆς μανίας τὸν ἄνθρωπον· ἐπεὶ δὲ καὶ λόγους ἐτόλμησέ μοι προσενεγκεῖν, ἐγὼ μὲν ἀφεῖσα αὐτὸν ἔτι δακρύοντα καὶ προκυλινδούμενον, ἐπιφραξαμένη τὰ ὦτα, ὡς μηδὲ ἀκούσαιμι αὐτοῦ ὑβριστικὰ ἱκετεύοντοσ, ἀπῆλθον σοὶ φράσουσα· σὺ δὲ αὐτὸς ὅρα, ὅπως μέτει τὸν ἄνδρα.    Ζευς   Εὖ γε ὁ κατάρατος ἐπ̓ ἐμὲ αὐτὸν καὶ μέχρι τῶν ̔́ηρας γάμων; τοσοῦτον ἐμεθύσθη τοῦ νέκταροσ;  ἀλλ̓ ἡμεῖς τούτων αἴτιοι καὶ πέρα τοῦ μετρίου φιλάνθρωποι, οἵ γε καὶ συμπότας αὐτοὺς ἐποιησάμεθα. συγγνωστοὶ οὖν, εἰ πιόντες ὅμοια ἡμῖν καὶ ἰδόντες οὐράνια κάλλη καὶ οἷα οὔ ποτε εἶδον ἐπὶ γῆσ, ἐπεθύμησαν ἀπολαῦσαι αὐτῶν ἔρωτι ἁλόντεσ· ὁ δ̓ ἔρως βίαιόν τί ἐστι καὶ οὐκ ἀνθρώπων μόνον ἄρχει, ἀλλὰ καὶ ἡμῶν αὐτῶν ἐνίοτε.    ̔́ηρα  Σοῦ μὲν καὶ πάνυ οὗτός γε δεσπότης ἐστὶ καὶ ἄγει σε καὶ φέρει τῆς ῥινόσ, φασίν, ἕλκων, καὶ σὺ ἕπῃ αὐτῷ ἔνθα ἂν ἡγῆταί σοι, καὶ ἀλλάττῃ ῥᾳδίως ἐς ὅ τι ἂν κελεύσῃ, καὶ ὅλως κτῆμα καὶ παιδιὰ τοῦ ἔρωτος σύ γε· καὶ νῦν τῷ ̓ιξίονι οἶδα καθότι συγγνώμην ἀπονέμεις ἅτε καὶ αὐτὸς μοιχεύσας ποτὲ αὐτοῦ τὴν γυναῖκα, ἥ σοι τὸν Πειρίθουν ἔτεκεν.    Ζευς   ̓́ετι γὰρ σὺ μέμνησαι ἐκείνων, εἴ τι ἐγὼ ἔπαιξα ἐς γῆν κατελθών; ἀτὰρ οἶσθα ὅ μοι δοκεῖ περὶ  τοῦ ̓ιξίονοσ; κολάζειν μὲν μηδαμῶς αὐτὸν μηδὲ ἀπωθεῖν τοῦ συμποσίου· σκαιὸν γάρ· ἐπεὶ δὲ ἐρᾷ καὶ ὡς φὴς δακρύει καὶ ἀφόρητα πάσχει     ̔́ηρα  Τί, ὦ Ζεῦ; δέδια γᾴρ, μή τι ὑβριστικὸν καὶ σὺ εἴπῃσ.    Ζευς  Οὐδαμῶσ· ἀλλ̓ εἴδωλον ἐκ νεφέλης πλασάμενοι  αὐτῇ σοι ὅμοιον, ἐπειδὰν λυθῇ τὸ συμπόσιον κἀκεῖνος ἀγρυπνῇ, ὡς τὸ εἰκόσ, ὑπὸ τοῦ ἔρωτοσ, παρακατακλίνωμεν αὐτῷ φέροντεσ· οὕτω γὰρ ἂν παύσαιτο ἀνιώμενος οἰηθεὶς τετυχηκέναι τῆς ἐπιθυμίασ.    ̔́ηρα  ̓́απαγε, μὴ ὥρασιν ἵκοιτο τῶν ὑπὲρ αὐτον ἐπιθυμῶν.    Ζευς  ̔́ομως ὑπόμεινον, ὦ ̔́ηρα. ἢ τί γὰρ ἂν καὶ πάθοις δεινὸν ἀπὸ τοῦ πλάσματοσ, εἰ νεφέλῃ ὁ ̓ιξίων συνέσται;    ̔́ηρα   ̓αλλὰ ἡ νεφέλη ἐγὼ εἶναι δόξω, καὶ τὸ αἰσχρὸν ἐπ̓ ἐμὲ ποιήσει διὰ τὴν ὁμοιότητα.    Ζευς  Οὐδὲν τοῦτο φήσ· οὔτε γὰρ ἡ νεφέλη ποτὲ ̔́ηρα γένοιτ̓ ἂν οὔτε σὺ νεφέλη· ὁ δ̓ ̓ιξίων μόνον ἐξαπατηθήσεται.    ̔́ηρα  ̓αλλὰ οἱ πάντες ἄνθρωποι ἀπειρόκαλοί εἰσιν· αὐχήσει κατελθὼν ἴσως καὶ διηγήσεται ἅπασι λέγων συγγεγενῆσθαι τῇ ̔́ηρᾳ καὶ σύλλεκτρος εἶναι τῷ Διί, καί που τάχ̓ ἂν ἐρᾶν με φήσειεν αὐτοῦ, οἱ δὲ πιστεύσουσιν οὐκ εἰδότες ὡς νεφέλῃ συνῆν.    Ζευς  Οὐκοῦν, ἤν τι τοιοῦτον εἴπῃ, ἐς τὸν ᾅδην ἐμπεσὼν τροχῷ ἄθλιος προσδεθεὶς συμπεριενεχθήσεται μετ̓ αὐτοῦ ἀεὶ καὶ πόνον ἄπαυστον ἕξει δίκην διδοὺς οὐ τοῦ ἔρωτος  οὐ γὰρ δὴ δεινὸν τοῦτό γε  ἀλλὰ τῆς μεγαλαυχίασ.      ̔́ηφαιστοσ, ̓απόλλων.   ̔́ηφαιστος  ̔εώρακασ, ὦ ̓́απολλον, τὸ τῆς Μαίας βρέφος  τὸ ἄρτι τεχθέν; ὡς καλόν τέ ἐστι καὶ προσμειδιᾷ πᾶσι καὶ δηλοῖ ἤδη μέγα τι ἀγαθὸν ἀποβησόμενον.    ̓απόλλων  ̓εκεῖνο τὸ βρέφοσ, ὦ ̔́ηφαιστε, ἦ μέγα ἀγαθόν, ὃ τοῦ ̓ιαπετοῦ πρεσβύτερόν ἐστιν ὅσον ἐπὶ τῇ πανουργίᾳ;    ̔́ηφαιστος  Καὶ τί ἂν ἀδικῆσαι δύναιτο ἀρτίτοκον ὄν;    ̓απόλλων  ̓ερώτα τὸν Ποσειδῶνα, οὗ τὴν τρίαιναν ἔκλεψεν, ἢ τὸν ̓́αρη· καὶ τούτου γὰρ ἐξείλκυσε λαθὸν ἐκ τοῦ κολεοῦ τὸ ξίφοσ, ἵνα μὴ ἐμαυτὸν λέγω, ὃν ἀφώπλισε τοῦ τόξου καὶ τῶν βελῶν.    ̔́ηφαιστος   Τὸ νεογνὸν ταῦτα, ὃ μόλις ἕστηκε, τὸ ἐν  τοῖς σπαργάνοισ;    ̓απόλλων  Εἴσῃ, ὦ ̔́ηφαιστε, ἤν σοι προσέλθῃ μόνον.    ̔́ηφαιστος  Καὶ μὴν προσῆλθεν ἤδη.    ̓απόλλων  Τί οὖν; πάντα ἔχεις τὰ ἐργαλεῖα καὶ οὐδὲν ἀπόλωλεν αὐτῶν;    ̔́ηφαιστος  Πάντα, ὦ ̓́απολλον.    ̓απόλλων  ̔́ομως ἐπίσκεψαι ἀκριβῶσ.    ̔́ηφαιστος  Μὰ Δία, τὴν πυράγραν οὐχ ὁρῶ.    ̓απόλλων  ̓αλλ̓ ὄψει που ἐν τοῖς σπαργάνοις αὐτὴν τοὺ βρέφουσ.    ̔́ηφαιστος  Οὕτως ὀξύχειρ ἐστὶ καθάπερ ἐν τῇ γαστρὶ ἐκ μελετήσας τὴν κλεπτικήν;    ̓απόλλων   Οὐ γὰρ ἤκουσας αὐτοῦ καὶ λαλοῦντος ἤδη στωμύλα καὶ ἐπίτροχα· ὁ δὲ καὶ διακονεῖσθαι ἡμῖν ἐθέλει. χθὲς δὲ προκαλεσάμενος τὸν ̓́ερωτα κατεπάλαισεν εὐθὺς οὐκ οἶδ̓ ὅπως ὑφελὼν τὼ πόδε· εἶτα μεταξὺ ἐπαινούμενος τῆς ̓αφροδίτης μὲν τὸν κεστὸν ἔκλεψε προσπτυξαμένης  αὐτὸν ἐπὶ τῇ νίκῃ, τοῦ Διὸς δὲ γελῶντος ἔτι  τὸ σκῆπτρον· εἰ δὲ μὴ βαρύτερος ὁ κεραυνὸς ἦν καὶ πολὺ τὸ πῦρ εἶχε, κἀκεῖνον ἂν ὑφείλετο.    ̔́ηφαιστος  Γοργόν τινα τὸν παῖδα φήσ.    ̓απόλλων  Οὐ μόνον, ἀλλ̓ ἤδη καὶ μουσικόν.    ̔́ηφαιστος  Τῷ τοῦτο τεκμαίρεσθαι ἔχεισ;     ̓απόλλων   Χελώνην που νεκρὰν εὑρὼν ὄργανον ἀπ̓ αὐτῆσ· συνεπήξατο· πήχεις γὰρ ἐναρμόσας καὶ ζυγώσασ, ἔπειτα κολλάβους ἐμπήξας καὶ μαγάδα ὑποθεὶς καὶ ἐντεινάμενος  ἑπτὰ χορδὰς ἐμελῴδει πάνυ γλαφυρόν, ὦ ̔́ηφαιστε, καὶ ἐναρμόνιον, ὡς κἀμὲ αὐτῷ φθονεῖν πάλαι κιθαρίζειν ἀσκοῦντα. ἔλεγε δὲ ἡ Μαῖα, ὡς μηδὲ μένοι τὰς νύκτας ἐν τῷ οὐρανῷ, ἀλλ̓ ὑπὸ περιεργίας ἄχρι τοῦ ᾅδου κατίοι, κλέψων τι κἀκεῖθεν δηλαδή. ὑπόπτερος δ̓ ἐστὶ καὶ ῥάβδον τινὰ πεποίηται θαυμασίαν τὴν δύναμιν, ᾗ ψυχαγωγεῖ καὶ κατάγει τοὺς νεκρούσ.    ̔́ηφαιστος  ̓εγὼ ἐκείνην ἔδωκα αὐτῷ παίγνιον εἶναι.    ̓απόλλων  Τοιγαροῦν ἀπέδωκέ σοι τὸν μισθόν, τὴν πυράγραν     ̔́ηφαιστος  Εὖ γε ὑπέμνησασ· ὥστε βαδιοῦμαι ἀποληψόμενος αὐτήν, εἴ που ὡς φὴς εὑρεθείη ἐν τοῖς σπαργάνοισ.     ̔́ηφαιστοσ, Ζευσ.  ̔́ηφαιστος  Τί με, ὦ Ζεῦ, χρὴ ποιεῖν; ἥκω γάρ, ὡς ἐκέλευσασ,  ἔχων τὸν πέλεκυν ὀξύτατον, εἰ καὶ λίθον δέοι μιᾷ πληγῇ διακόψαι.    Ζευς  Εὖ γε, ὦ ̔́ηφαιστε· ἀλλὰ δίελέ μου τὴν κεφαλὴν ἐς δύο κατενεγκών.    ̔́ηφαιστος  Πειρᾷ μου, εἰ μέμηνα; πρόσταττε δ̓ οὖν τι ἄλλο ὅπερ ἐθέλεις σοι γενέσθαι.     Ζευς  Τοῦτο αὐτό, διαιρεθῆναί μοι το κρανίον· εἰ δὲ ἀπειθήσεισ, οὐ νῦν πρῶτον ὀργιζομένου πειράσῃ. ἀλλὰ χρὴ καθικνεῖσθαι παντὶ τῷ θυμῷ, μηδὲ μέλλειν· ἀπόλλυμαι γὰρ ὑπὸ ὠδίνων, αἵ μοι τὸν ἐγκέφαλον ἀναστρέφουσιν.    ̔́ηφαιστος  ̔́ορα, ὦ Ζεῦ, μὴ κακόν τι ποιήσωμεν· ὀξὺς γὰρ ὁ πέλεκύς ἐστι καὶ οὐκ ἀναιμωτὶ οὐδὲ κατὰ τὴν Εἰλήθυιαν μαιώσεταί σε.    Ζευς  Κατένεγκε μόνον, ὦ ̔́ηφαιστε, θαρρῶν· οἶδα ἐγὼ τὸ συμφέρον.    ̔́ηφαιστος  ̓́ακων μέν, κατοίσω δέ· τί γὰρ χρὴ ποιεῖν σοῦ κελεύοντοσ; τί τοῦτο; κόρη ἔνοπλοσ; μέγα, ὦ Ζεῦ, κακὸν εἶχες ἐν τῇ κεφαλῇ· εἰκότως γοῦν ὀξύθυμος ἦσθα τηλικαύτην ὑπὸ τῇ μήνιγγι παρθένον ζῳογονῶν καὶ ταῦτα ἔνοπλον· ἦ που στρατόπεδον, οὐ κεφαλὴν ἐλελήθεις ἔχων. ἡ δὲ πηδᾷ καὶ πυρριχίζει καὶ τὴν ἀσπίδα τινάσσει  καὶ τὸ δόρυ πάλλει καὶ ἐνθουσιᾷ, καὶ τὸ μέγιστον, καλὴ πάνυ καὶ ἀκμαία γεγένηται ἤδη ἐν βραχεῖ· γλαυκῶπις μέν, ἀλλὰ κοσμεῖ καὶ τοῦτο ἡ κόρυσ. ὥστε, ὦ Ζεῦ, μαίωτρά μοι ἀπόδος ἐγγυήσας ἤδη αὐτήν.    Ζευς  ̓αδύνατα αἰτεῖσ, ὦ ̔́ηφαιστε· παρθένος γὰρ ἀεὶ ἐθελήσει μένειν. ἐγὼ δ̓ οὖν τό γε ἐπ̓ ἐμοὶ οὐδὲν ἀντιλέγω.    ̔́ηφαιστος  Τοῦτ̓ ἐβουλόμην· ἐμοὶ μελήσει τὰ λοιπά, καὶ ἤδη συναρπάσω αὐτήν.    Ζευς  Εἴ σοι ῥᾴδιον, οὕτω ποίει· πλὴν οἶδα ὅτι ἀδυνάτων ἐρᾷσ.      Ποσείδων, ̔ερμῆσ.    Ποσείδων  ̓́εστιν, ὦ ̔ερμῆ, νῦν ἐντυχεῖν τῷ Διί;    ̔ερμῆς  Οὐδαμῶσ, ὦ Πόσειδον.    Ποσείδων  ̔́ομως προσάγγειλον αὐτῷ.    ̔ερμῆς  Μὴ ἐνόχλει, φημί· ἄκαιρον γάρ ἐστιν, ὥστε οὐκ ἂν ἴδοις αὐτὸν ἐν τῷ παρόντι    Ποσείδων  Μῶν τῇ ̔́ηρᾳ σύνεστιν;    ̔ερμῆς  Οὔκ, ἀλλ̓ ἑτεροῖόν τί ἐστι.    Ποσείδων  Συνίημι· ὁ Γανυμήδης ἔνδον.    ̔ερμῆς  Οὐδὲ τοῦτο· ἀλλὰ μαλακῶς ἔχει αὐτόσ.    Ποσείδων  Πόθεν, ὦ ̔ερμῆ; δεινὸν γὰρ τοῦτο φήσ.    ̔ερμῆς  Αἰσχύνομαι εἰπεῖν, τοιοῦτόν ἐστιν.    Ποσείδων  ̓αλλὰ οὐ χρὴ πρὸς ἐμὲ θεῖόν γε ὄντα.    ̔ερμῆς  Τέτοκεν ἀρτίωσ, ὦ Πόσειδον.     Ποσείδων  ̓́απαγε, τέτοκεν ἐκεῖνοσ; ἐκ τίνοσ; οὐκοῦν ἐλελήθει ἡμᾶς ἀνδρόγυνος ὤν; ἀλλὰ οὐδὲ ἐπεσήμανεν ἡ γαστὴρ αὐτῷ ὄγκον τινά.    ̔ερμῆς  Εὖ λέγεισ· οὐ γὰρ ἐκείνη εἶχε τὸ ἔμβρυον.    Ποσείδων  Οἶδα· ἐκ τῆς κεφαλῆς ἔτεκεν αὖθις ὥσπερ τὴν ̓αθηνᾶν· τοκάδα γὰρ τὴν κεφαλὴν ἔχει.    ̔ερμῆς  Οὔκ, ἀλλὰ ἐν τῷ μηρῷ ἐκύει τὸ ἐκ τῆς Σεμέλης βρέφοσ.    Ποσείδων  Εὖ γε ὁ γενναῖοσ, ὡς ὅλος ἡμῖν κυοφορεῖ καὶ πανταχόθι τοῦ σώματοσ. ἀλλὰ τίς ἡ Σεμέλη ἐστί;    ̔ερμῆς   Θηβαία, τῶν Κάδμου θυγατέρων μία. ταύτῃ συνελθὼν ἐγκύμονα ἐποίησεν.    Ποσείδων  Εἶτα ἔτεκεν, ὦ ̔ερμῆ, ἀντ̓ ἐκείνησ;    ̔ερμῆς  Καὶ μάλα, εἰ καὶ παράδοξον εἶναί σοι δοκεῖ· τὴν μὲν γὰρ Σεμέλην ὑπελθοῦσα ἡ ̔́ηρα  οἶσθα ὡς ζηλότυπός ἐστι  πείθει αἰτῆσαι παρὰ τοῦ Διὸς μετὰ βροντῶν  καὶ ἀστραπῶν ἥκειν παῤ αὐτήν· ὡς δὲ ἐπείσθη καὶ ἧκεν ἔχων καὶ τὸν κεραυνόν, ἀνεφλέγη ὁ ὄροφοσ, καὶ ἡ Σεμέλη μὲν διαφθείρεται ὑπὸ τοῦ πυρόσ, ἐμὲ δὲ κελεύει ἀνατεμόντα τὴν γαστέρα τῆς γυναικὸς ἀνακομίσαι ἀτελὲς ἔτι αὐτῷ τὸ ἔμβρυον ἑπτάμηνον· καὶ ἐπειδὴ ἐποίησα, διελὼν τὸν ἑαυτοῦ μηρὸν ἐντίθησιν, ὡς ἀποτελεσθείη ἐνταῦθα, καὶ νῦν τρίτῳ ἤδη μηνὶ ἐξέτεκεν αὐτὸ καὶ μαλακῶς ἀπὸ τῶν ὠδίνων ἔχει.    Ποσείδων  Νῦν οὖν ποῦ τὸ βρέφος ἐστίν;    ̔ερμῆς  ̓ες τὴν Νῦσαν ἀποκομίσας ἔδωκα ταῖς Νυμφαις  ἀνατρέφειν Διόνυσον ἐπονομασθέντα.    Ποσείδων  Οὐκοῦν ἀμφότερα τοῦ Διονύσου τούτου καὶ μήτηρ καὶ πατὴρ ὁ ἀδελφός ἐστιν;    ̔ερμῆς  ̓́εοικεν. ἄπειμι δ̓ οὖν ὕδωρ αὐτῷ πρὸς τὸ τραῦμα οἴσων καὶ τὰ ἄλλα ποιήσων ἃ νομίζεται ὥσπερ λεχοῖ.     ̔ερμῆσ, ̔́ηλιοσ.   ̔ερμῆς  ̓ω ̔́ηλιε, μὴ ἐλάσῃς τήμερον, ὁ Ζεύς φησι, μηδὲ αὔριον μηδὲ ἐς τρίτην ἡμέραν, ἀλλὰ ἔνδον μένε, καὶ τὸ μεταξὺ μία τις ἔστω νὺξ μακρά· ὥστε λυέτωσαν μὲν αἱ ̔͂ωραι αὖθις τοὺς ἵππουσ, σὺ δὲ σβέσον τὸ πῦρ καὶ ἀνάπαυε διὰ μακροῦ σεαυτόν.    ̔́ηλιος  Καινὰ ταῦτα, ὦ ̔ερμῆ, καὶ ἀλλόκοτα ἥκεις παραγγέλλων. ἀλλὰ μὴ παραβαίνειν τι ἔδοξα ἐν τῷ δρόμῳ καὶ ἔξω ἐλάσαι τῶν ὅρων, κᾆτά μοι ἄχθεται καὶ τὴν νύκτα τριπλασίαν τῆς ἡμέρας ποιῆσαι διέγνωκεν;    ̔ερμῆς  Οὐδὲν τοιοῦτον, οὐδὲ ἐς ἀεὶ τοῦτο ἔσται· δεῖται δέ τι νῦν αὐτὸς ἐπιμηκεστέραν γενέσθαι οἱ τὴν νύκτα.      ̔́ηλιος  Ποῦ δὲ καὶ ἔστιν ἢ πόθεν ἐξεπέμφθης ἀγγελῶν ταῦτά μοι;    ̔ερμῆς  ̓εκ Βοιωτίασ, ὦ ̔́ηλιε, παρὰ τῆς ̓αμφιτρύωνοσ, ᾗ σύνεστιν ἐρῶν αὐτῆσ.    ̔́ηλιος  Εἶτα οὐχ ἱκανὴ νὺξ μία;    ̔ερμῆς  Οὐδαμῶσ· τεχθῆναι γάρ τινα δεῖ ἐκ τῆς ὁμιλίας ταύτης μέγαν καὶ πολύαθλον θεόν· τοῦτον οὖν ἐν μιᾷ νυκτὶ ἀποτελεσθῆναι ἀδύνατον.    ̔́ηλιος   ̓αλλὰ τελεσιουργείτω μὲν ἀγαθῇ τύχῃ. ταῦτα δ̓ οὖν, ὦ ̔ερμῆ, οὐκ ἐγίνετο ἐπὶ τοῦ Κρόνου  αὐτοὶ γὰρ ἡμεῖς ἐσμέν  οὐδὲ· ἀπόκοιτός ποτε ἐκεῖνος παρὰ τῆς ̔ρέας ἦν οὐδὲ ἀπολιπὼν ἂν τὸν οὐρανὸν ἐν Θήβαις ἐκοιμᾶτο, ἀλλὰ ἡμέρα μὲν ἡμέρα, νὺξ δὲ κατὰ μέτρον τὸ αὐτῆς ἀνάλογον ταῖς ὥραισ, ξένον δὲ ἢ παρηλλαγμένον οὐδέν, οὐδ̓ ἂν ἐκοινώνησέ ποτε ἐκεῖνος θνητῇ γυναικί· νῦν δὲ δυστήνου γυναίου ἕνεκα χρὴ ἀνεστράφθαι τὰ πάντα καὶ ἀκαμπεστέρους μὲν γενέσθαι τοὺς ἵππους ὑπὸ τῆς ἀργίασ, δύσπορον δὲ τὴν ὁδὸν ἀτριβῆ μένουσαν τριῶν ἑξῆς ἡμερῶν, τοὺς δὲ ἀνθρώπους ἀθλίως ἐν σκοτεινῷ διαβιοῦν. τοιαῦτα ἀπολαύσονται τῶν Διὸς ἐρώτων καὶ καθεδοῦνται περιμένοντεσ, ἔστ̓ ἂν ἐκεῖνος ἀποτελέσῃ τὸν ἀθλητήν, ὃν λέγεισ, ὑπὸ μακρῷ τῷ ζόφῳ.     ̔ερμῆς  Σιώπα, ὦ ̔́ηλιε, μή τι κακὸν ἀπολαύσῃς τῶν λόγων. ἐγὼ δὲ παρὰ τὴν Σελήνην ἀπελθὼν καὶ τὸν ̔́υπνον ἀπαγγελῶ κἀκείνοις ἅπερ ὁ Ζεὺς ἐπέστειλε, τὴν μὲν σχολῇ προβαίνειν, τὸν δὲ ̔́υπνον μὴ ἀνιέναι τοὺς ἀνθρώπουσ, ὡς ἀγνοήσωσι μακρὰν οὕτω τὴν νύκτα γεγενημένην.      ̓αφροδίτη, Σελήνησ.   ̓αφροδίτη  Τί ταῦτα, ὦ Σελήνη, φασὶ ποιεῖν σε; ὁπόταν κατὰ τὴν Καρίαν γένῃ, ἱστάναι μέν σε τὸ ζεῦγος ἀφορῶσαν ἐς τὸν ̓ενδυμίωνα καθεύδοντα ὑπαίθριον ἅτε κυνηγέτην ὄντα, ἐνίοτε δὲ καὶ καταβαίνειν παῤ αὐτὸν ἐκ μέσης τῆς ὁδοῦ;    Σελήνης  ̓ερώτα, ὦ ̓αφροδίτη, τὸν σὸν υἱόν, ὅς μοι τούτων αἴτιοσ.    ̓αφροδίτη  ̓́εα· ἐκεῖνος ὑβριστής ἐστιν· ἐμὲ γοῦν αὐτὴν τὴν μητέρα οἷα δέδρακεν, ἄρτι μὲν ἐς τὴν ̓́ιδην κατάγων ̓αγχίσου ἕνεκα τοῦ ̓ιλιέωσ, ἄρτι δὲ ἐς τὸν Λίβανον ἐπὶ τὸ ̓ασσύριον ἐκεῖνο μειράκιον, ὃ καὶ τῇ Φερσεφάττῃ ἐπέραστον ποιήσας ἐξ ἡμισείας ἀφείλετό με τὸν ἐρώμενον·  ὥστε πολλάκις ἠπείλησα, εἰ μὴ παύσεται τοιαῦτα ποιῶν, κλάσειν μὲν αὐτοῦ τὰ τόξα καὶ τὴν φαρέτραν, περιαιρήσειν δὲ καὶ τὰ πτερά· ἤδη δὲ καὶ πληγὰς αὐτῷ ἐνέτεινα ἐς τὰς πυγὰς τῷ σανδάλῳ· ὁ δὲ οὐκ οἶδ̓ ὅπως τὸ παραυτίκα δεδιὼς καὶ ἱκετεύων μετ̓ ὀλίγον ἐπιλέλησται ἁπάντων. ἀτὰρ εἰπέ μοι, καλὸς ὁ ̓ενδυμίων ἐστίν; εὐπαραμύθητον γὰρ οὕτως τὸ δεινόν.    Σελήνης  ̓εμοὶ μὲν καὶ πάνυ καλόσ, ὦ ̓αφροδίτη, δοκεῖ, καὶ μάλιστα ὅταν ὑποβαλόμενος ἐπὶ τῆς πέτρας τὴν χλαμύδα καθεύδῃ τῇ λαιᾷ μὲν ἔχων τὰ ἀκόντια ἤδη ἐκ τῆς χειρὸς ὑπορρέοντα, ἡ δεξιὰ δὲ περὶ τὴν κεφαλὴν ἐς τὸ ἄνω ἐπικεκλασμένη ἐπιπρέπῃ τῷ προσώπῳ περικειμένη, ὁ δὲ ὑπὸ τοῦ ὕπνου λελυμένος ἀναπνέῃ τὸ ἀμβρόσιον ἐκεῖνο ἆσθμα. τότε τοίνυν ἐγὼ ἀψοφητὶ κατιοῦσα ἐπ̓ ἄκρων τῶν δακτύλων βεβηκυῖα, ὡς ἂν μὴ ἀνεγρόμενος ἐκταραχθείη  οἶσθα· τί οὖν ἄν σοι λέγοιμι τὰ μετὰ ταῦτα; πλὴν ἀπόλλυμαί γε ὑπὸ τοῦ ἔρωτοσ.      ̓αφροδίτη, ̓́ερωσ.    ̓αφροδίτη  ̓͂ω τέκνον ̓́ερωσ, ὅρα οἷα ποιεῖσ· οὐ τὰ ἐν τῇ γῇ λέγω, ὁπόσα τοὺς ἀνθρώπους ἀναπείθεις καθ̓ αὑτῶν ἢ κατ̓ ἀλλήλων ἐργάζεσθαι, ἀλλὰ καὶ τὰ ἐν τῷ οὐρανῷ, ὃς τὸν μὲν Δία πολύμορφον ἐπιδεικνύεις ἀλλάττων ἐς ὅ τι ἄν σοι ἐπὶ τοῦ καιροῦ δοκῇ, τὴν Σελήνην δὲ καθαιρεῖς ἐκ τοῦ οὐρανοῦ, τὸν ̔́ηλιον δὲ παρὰ τῇ Κλυμένῃ βραδύνειν ἐνίοτε ἀναγκάζεις ἐπιλελησμένον τῆς ἱππασίασ· ἃ μὲν γὰρ ἐς ἐμὲ τὴν μητέρα ὑβρίζεισ, θαρρῶν ποιεῖσ. ἀλλὰ σύ, ὦ τολμηρότατε, καὶ τὴν ̔ρέαν αὐτὴν γραῦν ἤδη καὶ μητέρα τοσούτων θεῶν οὖσαν ἀνέπεισας παιδεραστεῖν καὶ τὸ Φρύγιον μειράκιον ποθεῖν, καὶ νῦν ἐκείνη μέμηνεν ὑπὸ σοῦ καὶ ζευξαμένη τοὺς λέοντασ, παραλαβοῦσα καὶ τοὺς Κορύβαντας ἅτε μανικοὺς καὶ αὐτοὺς ὄντασ, ἄνω καὶ κάτω τὴν ̓́ιδην περιπολοῦσιν, ἡ μὲν ὀλολύζουσα ἐπὶ τῷ ̓́αττῃ, οἱ Κορύβαντες δὲ ὁ μὲν αὐτῶν τέμνεται ξίφει τὸν πῆχυν, ὁ δὲ ἀνεὶς τὴν κόμην ἵεται μεμηνὼς  διὰ τῶν ὀρῶν, ὁ δὲ αὐλεῖ τῷ κέρατι, ὁ δὲ ἐπιβομβεῖ τῷ τυμπάνῳ ἢ ἐπικτυπεῖ τῷ κυμβάλῳ, καὶ ὅλως θόρυβος καὶ μανία τὰ ἐν τῇ ̓́ιδῃ ἅπαντά ἐστι. δέδια τοίνυν ἅπαντα, δέδια ἡ τὸ τοιοῦτον σὲ κακὸν ἐγὼ τεκοῦσα μὴ ἀπομανεῖσά ποτε ἡ ̔ρέα ἢ καὶ μᾶλλον ἔτι ἐν αὑτῇ οὖσα κελεύσῃ τοὺς Κορύβαντας συλλαβόντας σε διασπάσασθαι ἢ τοῖς λέουσι παραβαλεῖν· ταῦτα δέδια κινδυνεύοντά σε ὁρῶσα.    ̓́ερως   Θάρρει, μῆτερ, ἐπεὶ καὶ τοῖς λέουσιν αὐτοῖς ἤδη ξυνήθης εἰμί, καὶ πολλάκις ἐπαναβὰς ἐπὶ τὰ νῶτα καὶ τῆς κόμης λαβόμενος ἡνιοχῶ αὐτούσ, οἱ δὲ σαίνουσί με καὶ τὴν χεῖρα δεχόμενοι ἐς τὸ στόμα περιλιχμησάμενοι ἀποδιδόασί μοι. αὐτὴ μὲν γὰρ ἡ ̔ρέα πότε ἂν  ἐκείνη σχολὴν ἀγάγοι ἐπ̓ ἐμὲ ὅλη οὖσα ἐν τῷ ̓́αττῃ; καιτοι τί ἐγὼ ἀδικῶ δεικνὺς τὰ καλὰ οἷά ἐστιν; ὑμεῖς δὲ μὴ ἐφίεσθε τῶν καλῶν· μὴ τοίνυν ἐμὲ αἰτιᾶσθε τούτων. ἢ  θέλεις σύ, ὦ μῆτερ, αὐτὴ μηκέτι ἐρᾶν μήτε σὲ τοῦ ̓́αρεως μήτε ἐκεῖνον σοῦ;    ̓αφροδίτη  ̔ως δεινὸς εἶ καὶ κρατεῖς ἁπάντων· ἀλλα μεμνήσῃ μού ποτε τῶν λόγων.     Ζευσ, ̓ασκληπιόσ, ̔ηρακλῆσΣ.   Ζευς  Παύσασθε, ὦ ̓ασκληπιὲ καὶ ̔ηράκλεισ, ἐρίζοντες πρὸς ἀλλήλους ὥσπερ ἄνθρωποι· ἀπρεπῆ γὰρ ταῦτα καὶ ἀλλότρια τοῦ συμποσίου τῶν θεῶν.    ̔ηρακλῆσΣ  ̓αλλὰ ἐθέλεισ, ὦ Ζεῦ, τουτονὶ τὸν φαρμακέα προκατακλίνεσθαί μου;    ̓ασκληπιός  Νὴ Δία· καὶ ἀμείνων γάρ εἰμι.    ̔ηρακλῆσΣ  Κατὰ τί, ὦ ἐμβρόντητε; ἢ διότι σε ὁ Ζεὺς  ἐκεραύνωσεν ἃ μὴ θέμις ποιοῦντα, νῦν δὲ κατ̓ ἔλεον αὖθις ἀθανασίας μετείληφασ;    ̓ασκληπιός  ̓επιλέλησαι γὰρ καὶ σύ, ὦ ̔ηράκλεισ, ἐν τῇ Οἴτῃ καταφλεγείσ, ὅτι μοι ὀνειδίζεις τὸ πῦρ;    ̔ηρακλῆσΣ  Οὔκουν ἴσα καὶ ὅμοια βεβίωται ἡμῖν, ὃς Διὸς μὲν υἱός εἰμι, τοσαῦτα δὲ πεπόνηκα ἐκκαθαίρων τὸν βίον, θηρία καταγωνιζόμενος καὶ ἀνθρώπους ὑβριστὰς τιμωρούμενοσ· σὺ δὲ ῥιζοτόμος εἶ καὶ ἀγύρτησ, νοσοῦσι μὲν ἴσως ἀνθρώποις χρήσιμος ἐπιθήσειν τῶν φαρμάκων, ἀνδρῶδες δὲ οὐδὲν ἐπιδεδειγμενοσ.    ̓ασκληπιός   Εὖ λέγεισ, ὅτι σου τὰ ἐγκαύματα ἰασάμην,  ὅτε πρῴην ἀνῆλθες ἡμίφλεκτος ὑπ̓ ἀμφοῖν διεφθαρμένος τὸ σῶμα, καὶ τοῦ χιτῶνος καὶ μετὰ τοῦτο τοῦ πυρόσ· ἐγὼ δὲ εἰ καὶ μηδὲν ἄλλο, οὔτε ἐδούλευσα ὥσπερ σὺ οὔτε  ἔξαινον ἔρια ἐν Λυδίᾳ πορφυρίδα ἐνδεδυκὼς καὶ παιόμενος ὑπὸ τῆς ̓ομφάλης χρυσῷ σανδάλῳ, ἀλλὰ οὐδὲ μελαγχολήσας ἀπέκτεινα τὰ τέκνα καὶ τὴν γυναῖκα.    ̔ηρακλῆσΣ  Εἰ μὴ παύσῃ λοιδορούμενός μοι, αὐτίκα μάλα εἴσῃ ὡς οὐ πολύ σε ὀνήσει ἡ ἀθανασία, ἐπεὶ ἀράμενός σε ῥίψω ἐπὶ κεφαλὴν ἐκ τοῦ οὐρανοῦ, ὥστε μηδὲ τὸν Παιῶνα  ἰάσασθαί σε τὸ κρανίον συντριβέντα.    Ζευς  Παύσασθε, φημί, καὶ μὴ ἐπιταράττετε ἡμῖν τὴν ξυνουσίαν, ἢ ἀμφοτέρους ἀποπέμψομαι ὑμᾶς τοῦ ξυμποσίου. καίτοι εὔγνωμον, ὦ ̔ηράκλεισ, προκατακλίνεσθαί σου τὸν ̓ασκληπιὸν ἅτε καὶ πρότερον ἀποθανόντα.     ̔ερμῆσ, ̓απόλλων.   ̔ερμῆς  Τί σκυθρωπόσ, ὦ ̓́απολλον;    ̓απόλλων  ̔́οτι, ὦ ̔ερμῆ, δυστυχῶ ἐν τοῖς ἐρωτικοῖσ.    ̔ερμῆς  ̓́αξιον μὲν λύπης τὸ τοιοῦτο· σὺ δὲ τί δυστυχεῖσ; ἢ τὸ κατὰ τὴν Δάφνην σε λυπεῖ ἔτι;     ̓απόλλων  Οὐδαμῶσ· ἀλλὰ ἐρώμενον πενθῶ τὸν Λάκωνα τὸν Οἰβάλου.    ̔ερμῆς  Τέθνηκε γάρ, εἰπέ μοι, ὁ ̔υάκινθοσ;    ̓απόλλων  Καὶ μάλα.    ̔ερμῆς  Πρὸς τίνοσ, ὦ ̓́απολλον; ἢ τίς οὕτως ἀνέραστος ἦν ὡς ἀποκτεῖναι τὸ καλὸν ἐκεῖνο μειράκιον;    ̓απόλλων  Αὐτοῦ ἐμοῦ τὸ ἔργον.    ̔ερμῆς  Οὐκοῦν ἐμάνησ, ὦ ̓́απολλον;    ̓απόλλων  Οὔκ, ἀλλὰ δυστύχημά τι ἀκούσιον ἐγένετο.    ̔ερμῆς  Πῶσ; ἐθέλω γὰρ ἀκοῦσαι τὸν τρόπον.    ̓απόλλων   Δισκεύειν ἐμάνθανε κἀγὼ συνεδίσκευον αὐτῷ, ὁ δὲ κάκιστα ἀνέμων ἀπολούμενος ὁ Ζέφυρος ἤρα  μὲν ἐκ πολλοῦ καὶ αὐτόσ, ἀμελούμενος δὲ καὶ μὴ φέρων τὴν ὑπεροψίαν, ἐγὼ μὲν ἀνέρριψα, ὥσπερ εἰώθειμεν, τὸν δίσκον ἐς τὸ ἄνω, ὁ δὲ ἀπὸ τοῦ Ταϋγέτου καταπνεύσας ἐπὶ κεφαλὴν τῷ παιδὶ ἐνέσεισε φέρων αὐτόν, ὥστε ἀπὸ τῆς πληγῆς αἷμά τε ῥυῆναι πολὺ καὶ τὸν παῖδα εὐθέως  ἀποθανεῖν. ἀλλὰ ἐγὼ τὸν μὲν Ζέφυρον αὐτίκα ἠμυνάμην κατατοξεύσασ, φεύγοντι ἐπισπόμενος ἄχρι τοῦ ὄρουσ, τῷ παιδὶ δὲ καὶ τὸν τάφον μὲν ἐχωσάμην ἐν ̓αμύκλαισ, ὅπου ὁ δίσκος αὐτὸν κατέβαλε, καὶ ἀπὸ τοῦ αἵματος ἄνθος ἀναδοῦναι τὴν γῆν ἐποίησα ἥδιστον, ὦ ̔ερμῆ, καὶ εὐανθέστατον ἀνθέων ἁπάντων, ἔτι καὶ γράμματα ἔχον ἐπαιάζοντα τῷ νεκρῷ. ἆρά σοι ἀλόγως λελυπῆσθαι δοκῶ;    ̔ερμῆς  Ναί, ὦ ̓́απολλον· ᾔδεις γὰρ θνητὸν πεποιημένος τὸν ἐρώμενον· ὥστε μὴ ἄχθου ἀποθανόντοσ.     ̔ερμῆσ, ̓απόλλων.    ̔ερμῆς  Τὸ δὲ καὶ χωλὸν αὐτὸν ὄντα καὶ χαλκέα τὴν τέχνην, ὦ ̓́απολλον, τὰς καλλίστας γεγαμηκέναι, τήν τε ̓αφροδίτην καὶ τὴν Χάριν.    ̓απόλλων  Εὐποτμία τισ, ὦ ̔ερμῆ· πλὴν ἐκεῖνό γε θαυμάζω, τὸ ἀνέχεσθαι συνούσας αὐτῷ, καὶ μάλιστα ὅταν ὁρῶσιν ἱδρῶτι ῥεόμενον, ἐς τὴν κάμινον ἐπικεκυφότα, πολὺν αἴθαλον ἐπὶ τοῦ προσώπου ἔχοντα· καὶ ὅμως τοιοῦτον ὄντα περιβάλλουσί τε αὐτὸν καὶ φιλοῦσι καὶ ξυγκαθεύδουσι.     ̔ερμῆς  Τοῦτο καὶ αὐτὸς ἀγανακτῶ καὶ τῷ ̔ηφαίστῳ φθονῶ· σὺ δὲ κόμα, ὦ ̓́απολλον, καὶ κιθάριζε καὶ μέγα ἐπὶ τῷ κάλλει φρόνει, κἀγὼ ἐπὶ τῇ εὐεξίᾳ καὶ τῇ λύρᾳ· εἶτα, ἐπειδὰν κοιμᾶσθαι δέῃ, μόνοι καθευδήσομεν.    ̓απόλλων   ̓εγὼ μὲν καὶ ἄλλως ἀναφρόδιτός εἰμι ἐς τὰ  ἐρωτικά· δύο γοῦν, οὓς μάλιστα ἠγάπησα, τὴν Δάφνην καὶ τὸν ̔υάκινθον, ἡ μὲν Δάφνη οὕτως ἐμίσησέ με, ὥστε εἵλετο ξύλον γενέσθαι μᾶλλον ἢ ἐμοὶ ξυνεῖναι, τὸν ̔υάκινθον δὲ ὑπὸ τοῦ δίσκου ἀπώλεσα, καὶ νῦν ἀντ̓ ἐκείνων στεφάνους ἔχω.    ̔ερμῆς  ̓εγὼ δὲ ἤδη ποτὲ τὴν ̓αφροδίτην  ἀλλὰ οὐ χρὴ αὐχεῖν.    ̓απόλλων  Οἶδα, καὶ τὸν ̔ερμαφρόδιτον ἐκ σοῦ λέγεται τεκεῖν. πλὴν ἐκεῖνό μοι εἰπέ, εἴ τι οἶσθα, πῶς οὐ ζηλοτυπεῖ ἡ ̓αφροδίτη τὴν Χάριν ἢ ἡ Χάρις ταύτην;    ̔ερμῆς   ̔́οτι, ὦ ̓́απολλον, ἐκείνη μὲν αὐτῷ ἐν τῇ Λήμνῳ σύνεστιν, ἡ δὲ ̓αφροδίτη ἐν τῷ οὐρανῷ· ἄλλως τε περὶ τὸν ̓́αρη ἔχει τὰ πολλὰ κἀκείνου ἐρᾷ, ὥστε ὀλίγον αὐτῇ τοῦ χαλκέως τούτου μέλει.    ̓απόλλων  Καὶ ταῦτα οἴει τὸν ̔́ηφαιστον εἰδέναι;     ̔ερμῆς  Οἶδεν· ἀλλὰ τί ἂν δρᾶσαι δύναιτο γενναῖον ὁρῶν νεανίαν καὶ στρατιώτην αὐτόν; ὥστε τὴν ἡσυχίαν ἄγει· πλὴν ἀπειλεῖ γε δεσμά τινα ἐπιμηχανήσεσθαι αὐτοῖς καὶ συλλήψεσθαι σαγηνεύσας ἐπὶ τῆς εὐνῆσ.    ̓απόλλων  Οὐκ οἶδα· εὐξαίμην δ̓ ἂν αὐτὸς ὁ ξυλληφθησόμενος εἶναι.     ̔́ηρα, Λητώ.   ̔́ηρα  Καλὰ μέν, ὦ Λητοῖ, καὶ τὰ τέκνα ἔτεκες τῷ Διί.    Λητώ  Οὐ πᾶσαι, ὦ ̔́ηρα, τοιούτους τίκτειν δυνάμεθα, οἷος ὁ ̔́ηφαιστός ἐστιν.    ̔́ηρα  ̓αλλὰ οὗτος μὲν ὁ χωλὸς ὅμως χρήσιμός γε ἐστι τεχνίτης ὢν ἄριστος καὶ κατακεκόσμηκεν ἡμῖν τὸν οὐρανὸν καὶ τὴν ̓αφροδίτην ἔγημε καὶ σπουδάζεται πρὸς  αὐτῆσ, οἱ δὲ σοὶ παῖδες ἡ μὲν αὐτῶν ἀρρενικὴ πέρα τοῦ μετρίου καὶ ὄρειοσ, καὶ τὸ τελευταῖον ἐς τὴν Σκυθίαν ἀπελθοῦσα πάντες ἴσασιν οἷα ἐσθίει ξενοκτονοῦσα καὶ μιμουμένη τοὺς Σκύθας αὐτοὺς ἀνθρωποφάγους ὄντασ·  ὁ δὲ ̓απόλλων προσποιεῖται μὲν πάντα εἰδέναι καὶ τοξεύειν καὶ κιθαρίζειν καὶ ἰατρὸς εἶναι καὶ μαντεύεσθαι καὶ καταστησάμενος ἐργαστήρια τῆς μαντικῆς τὸ μὲν ἐν Δελφοῖσ, τὸ δὲ ἐν Κλάρῳ καὶ ἐν Διδύμοις ἐξαπατᾷ τοὺς χρωμένους αὐτῷ λοξὰ καὶ ἐπαμφοτερίζοντα πρὸς ἑκάτερον τῆς ἐρωτήσεως ἀποκρινόμενοσ, ὡς ἀκίνδυνον εἶναι τὸ σφάλμα. καὶ πλουτεῖ μὲν ἀπὸ τοῦ τοιούτου· πολλοὶ γὰρ οἱ ἀνόητοι καὶ παρέχοντες αὑτοὺς καταγοητεύεσθαι· πλὴν οὐκ ἀγνοεῖταί γε ὑπὸ τῶν ξυνετωτέρων τὰ πολλὰ τερατευόμενοσ· αὐτὸς γοῦν ὁ μάντις ἠγνόει μὲν ὅτι φονεύσει τὸν ἐρώμενον τῷ δίσκῳ, οὐ προεμαντεύσατο δὲ ὡς φεύξεται αὐτὸν ἡ Δάφνη, καὶ ταῦτα οὕτω καλὸν καὶ κομήτην ὄντα. ὥστε οὐχ ὁρῶ καθότι καλλιτεκνοτέρα τῆς Νιόβης ἔδοξασ.    Λητώ   Ταῦτα μέντοι τὰ τέκνα, ἡ ξενοκτόνος καὶ ὁ ψευδόμαντισ, οἶδα, ὅπως λυπεῖ σε ὁρώμενα ἐν τοῖς θεοῖσ, καὶ μάλιστα ὁπόταν ἡ μὲν ἐπαινῆται ἐς τὸ κάλλοσ, ὁ δὲ κιθαρίζῃ ἐν τῷ συμποσίῳ θαυμαζόμενος ὑφ̓ ἁπάντων.    ̔́ηρα  ̓εγέλασα, ὦ Λητοῖ· ἐκεῖνος θαυμαστόσ, ὃν ὁ Μαρσύασ, εἰ τὰ δίκαια αἱ Μοῦσαι δικάσαι ἤθελον, ἀπέδειρεν ἂν αὐτὸς κρατήσας τῇ μουσικῇ· νῦν δὲ κατασοφισθεὶς ἄθλιος ἀπόλωλεν ἀδίκως ἁλούσ· ἡ δὲ καλή σου παρθένος οὕτω καλή ἐστιν, ὥστε ἐπεὶ ἔμαθεν ὀφθεῖσα ὑπὸ τοῦ ̓ακταίωνοσ, φοβηθεῖσα μὴ ὁ νεανίσκος ἐξαγορεύσῃ  τὸ αἶσχος αὐτῆσ, ἐπαφῆκεν αὐτῷ τοὺς κύνασ· ἐῶ γὰρ λέγειν ὅτι οὐδὲ τὰς τεκούσας ἐμαιοῦτο παρθένος γε αὐτὴ οὖσα.    Λητώ  Μέγα, ὦ ̔́ηρα, φρονεῖσ, ὅτι ξύνει τῷ Διὶ καὶ  συμβασιλεύεις αὐτῷ, καὶ διὰ τοῦτο ὑβρίζεις ἀδεῶσ· πλὴν ἀλλ̓ ὄψομαί σε μετ̓ ὀλίγον αὖθις δακρύουσαν, ὁπόταν σε καταλιπὼν ἐς τὴν γῆν κατίῃ ταῦρος ἢ κύκνος γενόμενοσ.     ̓απόλλων, ̔ερμῆσ.   ̓απόλλων  Τί γελᾷσ, ὦ ̔ερμῆ;    ̔ερμῆς  ̔́οτι γελοιότατα, ὦ ̓́απολλον, εἶδον.    ̓απόλλων  Εἰπὲ οὖν, ὡς καὶ αὐτὸς ἀκούσας ἔχω ξυγγελᾶν.    ̔ερμῆς  ̔η ̓αφροδίτη ξυνοῦσα τῷ ̓́αρει κατείληπται καὶ ὁ ̔́ηφαιστος ἔδησεν αὐτοὺς ξυλλαβών.    ̓απόλλων  Πῶσ; ἡδὺ γάρ τι ἐρεῖν ἔοικασ.    ̔ερμῆς  ̓εκ πολλοῦ, οἶμαι, ταῦτα εἰδὼς ἐθήρευεν αὐτούσ, καὶ περὶ τὴν εὐνὴν ἀφανῆ δεσμὰ περιθεὶς εἰργάζετο ἀπελθὼν ἐπὶ τὴν κάμινον· εἶτα ὁ μὲν ̓́αρης ἐσέρχεται λαθών, ὡς ᾤετο, καθορᾷ δὲ αὐτὸν ὁ ̔́ηλιος καὶ λέγει πρὸς τὸν ̔́ηφαιστον. ἐπεὶ δὲ ἐπέβησαν τοῦ λέχους καὶ ἐν ἔργῳ ἦσαν καὶ ἐντὸς ἐγεγένηντο τῶν ἀρκύων, περιπλέκεται  μὲν αὐτοῖς τὰ δεσμά, ἐφίσταται δὲ ὁ ̔́ηφαιστοσ. ἐκείνη μὲν οὖν  καὶ γὰρ ἔτυχε γυμνὴ οὖσα  οὐκ εἶχεν ὅπως ἐγκαλύψαιτο αἰδουμένη, ὁ δὲ ̓́αρης τὰ μὲν πρῶτα διαφυγεῖν ἐπειρᾶτο καὶ ἤλπιζε ῥήξειν τὰ δεσμά, ἔπειτα δὲ συνεὶς ἐν ἀφύκτῳ ἐχόμενον ἑαυτὸν ἱκέτευε.    ̓απόλλων   Τί οὖν; ἀπέλυσεν αὐτοὺς ὁ ̔́ηφαιστοσ;    ̔ερμῆς  Οὐδέπω, ἀλλὰ ξυγκαλέσας τοὺς θεοὺς ἐπιδείκνυται τὴν μοιχείαν αὐτοῖσ· οἱ δὲ γυμνοὶ ἀμφότεροι κάτω νενευκότες ξυνδεδεμένοι ἐρυθριῶσι, καὶ τὸ θέαμα ἥδιστον ἐμοὶ ἔδοξε μονονουχὶ αὐτὸ γινόμενον τὸ ἔργον.    ̓απόλλων  ̔ο δὲ χαλκεὺς ἐκεῖνος οὐκ αἰδεῖται καὶ αὐτὸς ἐπιδεικνύμενος τὴν αἰσχύνην τοῦ γάμου;    ̔ερμῆς  Μὰ Δί̓, ὅς γε καὶ ἐπιγελᾷ ἐφεστὼς αὐτοῖσ.  ἐγὼ μέντοι, εἰ χρὴ τἀληθὲς εἰπεῖν, ἐφθόνουν τῷ ̓́αρει μὴ μόνον μοιχεύσαντι τὴν καλλίστην θεόν, ἀλλὰ καὶ δεδεμένῳ μετ̓ αὐτῆσ.    ̓απόλλων  Οὐκοῦν καὶ δεδέσθαι ἂν ὑπέμεινας ἐπὶ τούτῳ;     ̔ερμῆς  Σὺ δ̓ οὐκ ἄν, ὦ ̓́απολλον; ἰδὲ μόνον ἐπελθών· ἐπαινέσομαι γάρ σε, ἤν μὴ τὰ ὅμοια καὶ αὐτὸς εὔξῃ ἰδών.     ̔́ηρα, Ζευσ.   ̔́ηρα  ̓εγὼ μὲν ᾐσχυνόμην ἄν, ὦ Ζεῦ, εἴ μοι τοιοῦτος υἱὸς ἦν θῆλυς οὕτω καὶ διεφθαρμένος ὑπὸ τῆς μέθησ, μίτρᾳ μὲν ἀναδεδεμένος τὴν κόμην, τὰ πολλὰ δὲ μαινομέναις ταῖς γυναιξὶ συνών, ἁβρότερος αὐτῶν ἐκείνων, ὑπὸ τυμπάνοις καὶ αὐλῷ καὶ κυμβάλοις χορεύων, καὶ ὅλως παντὶ μᾶλλον ἐοικὼς ἢ σοὶ τῷ πατρί.    Ζευς  Καὶ μὴν οὗτός γε ὁ θηλυμίτρησ, ὁ ἁβρότερος τῶν γυναικῶν οὐ μόνον, ὦ ̔́ηρα, τὴν Λυδίαν ἐχειρώσατο  καὶ τοὺς κατοικοῦντας τὸν Τμῶλον ἔλαβε καὶ τοὺς Θρᾷκας ὑπηγάγετο, ἀλλὰ καὶ ἐπ̓ ̓ινδοὺς ἐλάσας τῷ γυναικείῳ τούτῳ στρατιωτικῷ τούς τε ἐλέφαντας εἷλε καὶ τῆς χώρας ἐκράτησε καὶ τὸν βασιλέα πρὸς ὀλίγον ἀντιστῆναι τολμήσαντα αἰχμάλωτον ἀπήγαγε, καὶ ταῦτα πάντα ἔπραξεν ὀρχούμενος ἅμα καὶ χορεύων θύρσοις χρώμενος κιττίνοισ, μεθύων, ὡς φήσ, καὶ ἐνθεάζων. εἰ δέ τις ἐπεχείρησε λοιδορήσασθαι αὐτῷ ὑβρίσας ἐς τὴν τελετήν, καὶ τοῦτον ἐτιμωρήσατο ἢ καταδήσας τοῖς κλήμασιν ἢ διασπασθῆναι ποιήσας ὑπὸ τῆς μητρὸς ὥσπερ νεβρόν. ὁρᾷς ὡς ἀνδρεῖα ταῦτα καὶ οὐκ ἀνάξια τοῦ πατρόσ; εἰ δὲ παιδιὰ καὶ τρυφὴ πρόσεστιν αὐτοῖσ, οὐδεὶς φθόνοσ, καὶ μάλιστα εἰ λογίσαιτό τισ, οἷος ἂν οὗτος νήφων ἦν, ὅπου ταῦτα μεθύων ποιεῖ.     ̔́ηρα   Σύ μοι δοκεῖς ἐπαινέσεσθαι καὶ τὸ εὕρημα αὐτοῦ, τὴν ἄμπελον καὶ τὸν οἶνον, καὶ ταῦτα ὁρῶν οἷα οἱ μεθυσθέντες ποιοῦσι σφαλλόμενοι καὶ πρὸς ὕβριν τρεπόμενοι  καὶ ὅλως μεμηνότες ὑπὸ τοῦ ποτοῦ· τὸν γοῦν ̓ικάριον, ᾧ πρώτῳ ἔδωκε τὸ κλῆμα, οἱ ξυμπόται αὐτοὶ διέφθειραν παίοντες ταῖς δικέλλαισ.    Ζευς  Οὐδὲν τοῦτο φήσ· οὐ γὰρ ὁ οἶνος ταῦτα οὐδὲ ὁ Διόνυσος ποιεῖ, τὸ δὲ ἄμετρον τῆς πόσεως καὶ τὸ πέρα τοῦ καλῶς ἔχοντος ἐμφορεῖσθαι τοῦ ἀκράτου. ὃς δ̓ ἂν ἔμμετρα πίνῃ, ἱλαρώτερος μὲν καὶ ἡδίων γένοιτ̓ ἄν· οἷον δὲ ὁ ̓ικάριος ἔπαθεν, οὐδὲν ἂν ἐργάσαιτο οὐδένα τῶν ξυμποτῶν. ἀλλὰ σὺ ἔτι ζηλοτυπεῖν ἔοικασ, ὦ ̔́ηρα, καὶ τῆς Σεμέλης μνημονεύειν, ἥ γε διαβάλλεις τοῦ Διονύσου τὰ κάλλιστα.     ̓αφροδίτη, ̓́ερωσ.   ̓αφροδίτη  Τί δήποτε, ὦ ̓́ερωσ, τοὺς μὲν ἄλλους θεοὺς κατηγωνίσω ἅπαντασ, τὸν Δία, τὸν Ποσειδῶ, τὸν  ̓απόλλω, τὴν ̔ρέαν, ἐμὲ τὴν μητέρα, μόνης δὲ ἀπέχῃ τῆς ̓αθηνᾶς καὶ ἐπ̓ ἐκείνης ἄπυρος μέν σοι ἡ δᾴσ, κενὴ δὲ οἰστῶν ἡ φαρέτρα, σὺ δὲ ἄτοξος εἶ καὶ ἄστοχοσ;    ̓́ερως  Δέδια, ὦ μῆτερ, αὐτήν· φοβερὰ γάρ ἐστι καὶ χαροπὴ καὶ δεινῶς ἀνδρική· ὁπόταν γοῦν ἐντεινάμενος τὸ τόξον ἴω ἐπ̓ αὐτήν, ἐπισείουσα τὸν λόφον ἐκπλήττει με καὶ ὑπότρομος γίνομαι καὶ ἀπορρεῖ μου τὰ τοξεύματα ἐκ τῶν χειρῶν.    ̓αφροδίτη  ̔ο ̓́αρης γὰρ οὐ φοβερώτερος ἦν; καὶ ὅμως ἀφώπλισας αὐτὸν καὶ νενίκηκασ.    ̓́ερως  ̓αλλὰ ἐκεῖνος ἑκὼν προσίεταί με καὶ προσκαλεῖται, ἡ ̓αθηνᾶ δὲ ὑφορᾶται ἀεί, καί ποτε ἐγὼ μὲν ἄλλως  παρέπτην πλησίον ἔχων τὴν λαμπάδα, ἡ δέ, εἴ μοι πρόσει, φησί, νὴ τὸν πατέρα, τῷ δορατίῳ σε διαπείρασα ἢ τοῦ ποδὸς λαβομένη καὶ ἐς τὸν Τάρταρον ἐμβαλοῦσα ἢ αὐτὴ διασπασαμένη διαφθερῶ. πολλὰ τοιαῦτα ἠπείλησε· καὶ ὁρᾷ δὲ δριμὺ καὶ ἐπὶ τοῦ στήθους ἔχει πρόσωπόν τι φοβερὸν ἐχίδναις κατάκομον, ὅπερ ἐγὼ μάλιστα δέδια· μορμολύττεται γάρ με καὶ φεύγω, ὅταν ἴδω αὐτό.     ̓αφροδίτη   ̓αλλὰ τὴν μὲν ̓αθηνᾶν δέδιασ, ὡς φήσ, καὶ τὴν Γοργόνα, καὶ ταῦτα μὴ φοβηθεὶς τὸν κεραυνὸν τοῦ Διόσ. αἱ δὲ Μοῦσαι διὰ τί σοι ἄτρωτοι καὶ ἔξω βελῶν εἰσιν; ἢ κἀκεῖναι λόφους ἐπισείουσι καὶ Γοργόνας προφαίνουσιν;    ̓́ερως  Αἰδοῦμαι αὐτάσ, ὦ μῆτερ· σεμναὶ γάρ εἰσι καὶ ἀεί τι φροντίζουσι καὶ περὶ ᾠδὴν ἔχουσι καὶ ἐγὼ παρίσταμαι πολλάκις αὐταῖς κηλούμενος ὑπὸ τοῦ μέλουσ.    ̓αφροδίτη  ̓́εα καὶ ταύτασ, ὅτι σεμναί· τὴν δὲ ̓́αρτεμιν τίνος ἕνεκα οὐ τιτρώσκεισ;    ̓́ερως  Τὸ μὲν ὅλον οὐδὲ καταλαβεῖν αὐτὴν οἷόν τε φεύγουσαν ἀεὶ διὰ τῶν ὀρῶν· εἶτα καὶ ἴδιόν τινα ἔρωτα ἤδη ἐρᾷ.    ̓αφροδίτη  Τίνοσ, ὦ τέκνον;    ̓́ερως  Θήρας καὶ ἐλάφων καὶ νεβρῶν, αἱρεῖν τε διώκουσα καὶ κατατοξεύειν, καὶ ὅλως πρὸς τῷ τοιούτῳ ἐστίν· ἐπεὶ τόν γε ἀδελφὸν αὐτῆσ, καίτοι τοξότην καὶ αὐτὸν ὄντα καὶ ἑκηβόλον     ̓αφροδίτη  Οἶδα, ὦ τέκνον, πολλὰ ἐκεῖνον ἐτόξευσασ.       τηις ις λιστεδ ας α σεπαρατε ωορκ, τηε ξουνξιλ οφ τηε γοδς       ̓́αρησ, ̔ερμῆσ.   ̓́αρης  ̓́ηκουσασ, ὦ ̔ερμῆ, οἷα ἠπείλησεν ἡμῖν ὁ Ζεύσ, ὡς ὑπεροπτικὰ καὶ ὡς ἀπίθανα; ̓̀ην ἐθελήσω, φησίν, ἐγὼ μὲν ἐκ τοῦ οὐρανοῦ σειρὰν καθήσω, ὑμεῖς δὲ ἀποκρεμασθέντες κατασπᾶν βιάσεσθέ με, ἀλλὰ μάτην πονήσετε· οὐ γὰρ δὴ καθελκύσετε· εἰ δὲ ἐγὼ θελήσαιμι ἀνελκύσαι, οὐ μόνον ὑμᾶσ, ἀλλὰ καὶ τὴν γῆν ἅμα καὶ τὴν θάλατταν συναρτήσας μετεωριῶ· καὶ τἆλλα ὅσα καὶ  σὺ ἀκήκοασ. ἐγὼ δὲ ὅτι μὲν καθ̓ ἕνα πάντων ἀμείνων καὶ ἰσχυρότερός ἐστιν οὐκ ἂν ἀρνηθείην, ὁμοῦ δὲ τῶν τοσούτων ὑπερφέρειν, ὡς μὴ καταπονήσειν αὐτόν, κἂν τὴν γῆν κἂν τὴν θάλατταν προσλάβωμεν, οὐκ ἂν πεισθείην.    ̔ερμῆς   Εὐφήμει, ὦ ̓́αρεσ· οὐ γὰρ ἀσφαλὲς λέγειν  τὰ τοιαῦτα, μὴ καί τι κακὸν ἀπολαύσωμεν τῆς φλυαρίασ.    ̓́αρης  Οἴει γάρ με πρὸς πάντας ἂν ταῦτα εἰπεῖν, οὐχὶ δὲ πρὸς μόνον σέ, ὃν ἐχεμυθεῖν ἠπιστάμην; ὃ δ̓ οὖν μάλιστα γελοῖον ἔδοξέ μοι ἀκούοντι μεταξὺ τῆς ἀπειλῆσ, οὐκ ἂν δυναίμην σιωπῆσαι πρὸς σέ· μέμνημαι γὰρ οὐ πρὸ πολλοῦ, ὁπότε ὁ Ποσειδῶν καὶ ἡ ̔́ηρα καὶ ἡ ̓αθηνᾶ ἐπαναστάντες ἐπεβούλευον συνδῆσαι λαβόντες αὐτόν, ὡς παντοῖος ἦν δεδιώσ, καὶ ταῦτα τρεῖς ὄντασ, καὶ εἰ μή γε ἡ Θέτις κατελεήσασα ἐκάλεσεν αὐτῷ σύμμαχον Βριάρεων ἑκατόγχειρα ὄντα, κἂν ἐδέδετο ἂν αὐτῷ κεραυνῷ καὶ βροντῇ. ταῦτα λογιζομένῳ ἐπῄει μοι γελᾶν ἐπὶ τῇ καλλιρρημοσύνῃ αὐτοῦ.    ̔ερμῆς  Σιώπα, φημί· οὐ γὰρ ἀσφαλὲς οὔτε σοὶ λέγειν οὔτ̓ ἐμοὶ ἀκούειν τὰ τοιαῦτα.     Πάν, ̔ερμῆσ.    Πάν  Χαῖρε, ὦ πάτερ Ερμῆ.    ̔ερμῆς  Καὶ σύ γε. ἀλλὰ πῶς ἐγὼ σὸς πατήρ;    Πάν  Οὐχ ὁ Κυλλήνιος ̔ερμῆς ὢν τυγχάνεισ;    ̔ερμῆς  Καὶ μάλα. πῶς οὖν υἱὸς ἐμὸς εἶ;    Πάν  Μοιχίδιός εἰμι, ἐξαίρετός σοι γενόμενοσ.    ̔ερμῆς  Νὴ Δία, τράγου ἴσως τινὸς μοιχεύσαντος αἶγα· ἐμοὶ γὰρ πῶσ, κέρατα ἔχων καὶ ῥῖνα τοιαύτην καὶ πώγωνα λάσιον καὶ σκέλη διχαλὰ καὶ τραγικὰ καὶ οὐρὰν ὑπὲρ τὰς πυγάσ;    Πάν  ̔οπόσα ἂν ἀποσκώψῃς με, τὸν σεαυτοῦ υἱόν, ὦ πάτερ, ἐπονείδιστον ἀποφαίνεισ, μᾶλλον δὲ σεαυτόν, ὃς τοιαῦτα γεννᾷς καὶ παιδοποιεῖσ, ἐγὼ δὲ ἀναίτιοσ.     ̔ερμῆς  Τίνα δὲ καὶ φής σου μητέρα; ἤ που ἔλαθον αἶγα μοιχεύσας ἔγωγε;    Πάν  Οὐκ αἶγα ἐμοίχευσασ, ἀλλ̓ ἀνάμνησον σεαυτόν, εἴ ποτε ἐν ̓αρκαδίᾳ παῖδα ἐλευθέραν ἐβιάσω. τί δακὼν τὸν δάκτυλον ζητεῖς καὶ ἐπὶ πολὺ ἀπορεῖσ; τὴν ̓ικαρίου λέγω Πηνελόπην.     ̔ερμῆς  Εἶτα τί παθοῦσα ἐκείνη ἀντ̓ ἐμοῦ τράγῳ σε ὅμοιον ἔτεκεν;    Πάν   Αὐτῆς ἐκείνης λόγον σοι ἐρῶ· ὅτε γάρ με ἐξέπεμπεν ἐπὶ τὴν ̓αρκαδίαν, ̓͂ω παῖ, μήτηρ μέν σοι, ἔφη, ἐγώ εἰμι, Πηνελόπη ἡ Σπαρτιᾶτισ, τὸν πατέρα δὲ γίνωσκε θεὸν ἔχων ̔ερμῆν Μαίας καὶ Διόσ. εἰ δὲ κερασφόρος καὶ τραγοσκελὴς εἶ, μὴ λυπείτω σε· ὁπότε γάρ μοι συνῄει ὁ πατὴρ ὁ σόσ, τράγῳ ἑαυτὸν ἀπείκασεν, ὡς λάθοι, καὶ διὰ τοῦτο ὅμοιος ἀπέβης τῷ τράγῳ.    ̔ερμῆς  Νὴ Δία, μέμνημαι ποιήσας τοιοῦτόν τι. ἐγὼ  οὖν ὁ ἐπὶ κάλλει μέγα φρονῶν, ἔτι ἀγένειος αὐτὸς ὢν σὸς πατὴρ κεκλήσομαι καὶ γέλωτα ὀφλήσω παρὰ πᾶσιν ἐπὶ τῇ εὐπαιδίᾳ;    Πάν   Καὶ μὴν οὐ καταισχυνῶ σε, ὦ πάτερ· μουσικός τε γάρ εἰμι καὶ συρίζω πάνυ καπυρόν, καὶ ὁ Διόνυσος οὐδὲν ἐμοῦ ἄνευ ποιεῖν δύναται, ἀλλὰ ἑταῖρον καὶ θιασώτην πεποίηταί με, καὶ ἡγοῦμαι αὐτῷ τοῦ χοροῦ· καὶ τὰ ποίμνια δὲ εἰ θεάσαιό μου, ὁπόσα περὶ Τεγέαν καὶ ἀνὰ τὸ Παρθένιον ἔχω, πάνυ ἡσθήσῃ· ἄρχω δὲ καὶ τῆς ̓αρκαδίας ἁπάσησ· πρῴην δὲ καὶ ̓αθηναίοις συμμαχήσας  οὕτως ἠρίστευσα Μαραθῶνι, ὥστε καὶ ἀριστεῖον ᾑρέθη μοι, τὸ ὑπὸ τῇ ἀκροπόλει σπήλαιον. ἢν γοῦν ἐς ̓αθήνας ἔλθῃσ, εἴσῃ ὅσον ἐκεῖ τοῦ Πανὸς ὄνομα.    ̔ερμῆς   Εἰπὲ δέ μοι, γεγάμηκασ, ὦ Πάν, ἤδη; τοῦτο γάρ, οἶμαι, καλοῦσί σε.     Πάν  Οὐδαμῶσ, ὦ πάτερ· ἐρωτικὸς γάρ εἰμι καὶ οὐκ ἂν ἀγαπήσαιμι συνὼν μιᾷ.    ̔ερμῆς  Ταῖς οὖν αἰξὶ δηλαδὴ ἐπιχειρεῖσ.    Πάν  Σὺ μὲν σκώπτεισ, ἐγὼ δὲ τῇ τε ̓ηχοῖ καὶ τῇ Πίτυϊ σύνειμι καὶ ἀπάσαις ταῖς τοῦ Διονύσου Μαινάσι καὶ πάνυ σπουδάζομαι πρὸς αὐτῶν.    ̔ερμῆς  Οἶσθα οὖν, ὦ τέκνον, ὅ τι χαρίσῃ τὸ πρῶτον αἰτοῦντί μοι;    Πάν  Πρόσταττε, ὦ πάτερ· ἡμεῖς μὲν ἴδωμεν ταῦτα.    ̔ερμῆς  Καὶ πρόσιθί μοι καὶ φιλοφρονοῦ· πατέρα δὲ ὅρα μὴ καλέσῃς με ἄλλου ἀκούοντοσ.     ̓απόλλων, Διόνυσοσ.     ̓απόλλων  Τί ἂν λέγοιμεν; ὁμομητρίουσ, ὦ Διόνυσε, ἀδελφοὺς εἶναι ̓́ερωτα καὶ ̔ερμαφρόδιτον καὶ Πρίαπον ἀνομοιοτάτους ὄντας τὰς μορφὰς καὶ τὰ ἐπιτηδεύματα; ὁ μὲν γὰρ πάγκαλος καὶ τοξότης καὶ δύναμιν οὐ μικρὰν περιβεβλημένος ἁπάντων ἄρχων, ὁ δὲ θῆλυς καὶ ἡμίανδρος καὶ ἀμφίβολος τὴν ὄψιν· οὐκ ἂν διακρίναις εἴτ̓ ἔφηβός ἐστιν εἴτε καὶ παρθένοσ· ὁ δὲ καὶ πέρα τοῦ εὐπρεποῦς ἀνδρικὸς ὁ Πρίαποσ.    Διόνυσος  Μηδὲν θαυμάσῃσ, ὦ ̓́απολλον· οὐ γὰρ ̓αφροδίτη αἰτία τούτου, ἀλλὰ οἱ πατέρες διάφοροι γεγενημένοι, ὅπου γε καὶ ὁμοπάτριοι πολλάκις ἐκ μιᾶς γαστρόσ,  ὁ μὲν ἄρσην, ἡ δὲ θήλεια, ὥσπερ ὑμεῖσ, γίνονται.    ̓απόλλων  Ναί· ἀλλ̓ ἡμεῖς ὅμοιοί ἐσμεν καὶ ταὐτὰ ἐπιτηδεύομεν· τοξόται γὰρ ἄμφω.    Διόνυσος  Μέχρι μὲν τόξου τὰ αὐτά, ὦ ̓́απολλον, ἐκεῖνα δὲ οὐχ ὅμοια, ὅτι ἡ μὲν ̓́αρτεμις ξενοκτονεῖ ἐν Σκύθαισ, σὺ δὲ μαντεύῃ καὶ ἰᾷ τοὺς κάμνοντασ.     ̓απόλλων  Οἴει γὰρ τὴν ἀδελφὴν χαίρειν τοῖς Σκύθαισ. ἥ γε καὶ παρεσκεύασται, ἤν τις ̔́ελλην ἀφίκηταί ποτε ές τὴν Ταυρικήν, συνεκπλεῦσαι μετ̓ αὐτοῦ μυσαττομένη τὰς σφαγάσ;    Διόνυσος   Εὖ γε ἐκείνη ποιοῦσα. ὁ μέντοι Πρίαποσ, γελοῖον γάρ τί σοι διηγήσομαι, πρῴην ἐν Λαμψάκῳ γενόμενοσ, ἐγὼ μὲν παρῄειν τὴν πόλιν, ὁ δὲ ὑποδεξάμενός με καὶ ξενίσας παῤ αὑτῷ, ἐπειδὴ ἀνεπαυσάμεθα ἐν τῷ συμποσίῳ ἱκανῶς ὑποβεβρεγμένοι, κατ̓ αὐτάς που μέσας νύκτας ἐπαναστὰς ὁ γενναῖος  αἰδοῦμαι δὲ λέγειν    ̓απόλλων  ̓επείρα σε, Διόνυσε;    Διόνυσος  Τοιοῦτόν ἐστι.    ̓απόλλων  Σὺ δὲ τί πρὸς ταῦτα;    Διόνυσος  Τί γὰρ ἄλλο ἢ ἐγέλασα;    ̓απόλλων  Εὖ γε, τὸ μὴ χαλεπῶς μηδὲ ἀγρίωσ· συγγνωστὸς γάρ, εἰ καλόν σε οὕτως ὄντα ἐπείρα.    Διόνυσος  Τούτου μὲν ἕνεκα καὶ ἐπὶ σὲ ἄν, ὦ ̓́απολλον,  ἀγάγοι τὴν πεῖραν· καλὸς γὰρ σὺ καὶ κομήτησ, ὡς καὶ νήφοντα ἄν σοι τὸν Πρίαπον ἐπιχειρῆσαι.    ̓απόλλων  ̓αλλ̓ οὐκ ἐπιχειρήσει γε, ὦ Διόνυσε· ἔχω γὰρ μετὰ τῆς κόμης καὶ τόξα.     ̔ερμῆσ, Μαῖα.   ̔ερμῆς  ̓́εστι γάρ τισ, ὦ μῆτερ, ἐν οὐρανῷ θεὸς ἀθλιώτερος ἐμοῦ;    Μαῖα  Μὴ λέγε, ὦ ̔ερμῆ, τοιοῦτον μηδέν.    ̔ερμῆς  Τί μὴ λέγω, ὃς τοσαῦτα πράγματα ἔχω μόνος κάμνων καὶ πρὸς τοσαύτας ὑπηρεσίας διασπώμενοσ; ἕωθεν μὲν γὰρ ἐξαναστάντα σαίρειν τὸ συμπόσιον δεῖ καὶ διαστρώσαντα τὴν κλισίαν εὐθετίσαντά τε ἕκαστα παρεστάναι  τῷ Διὶ καὶ διαφέρειν τὰς ἀγγελίας τὰς παῤ αὐτοῦ ἄνω καὶ κάτω ἡμεροδρομοῦντα, καὶ ἐπανελθόντα ἔτι κεκονιμένον παρατιθέναι τὴν ἀμβροσίαν· πρὶν δὲ τὸν νεώνητον τοῦτον οἰνοχόον ἥκειν, καὶ τὸ νέκταρ ἐγὼ ἐνέχεον. τὸ δὲ πάντων δεινότατον, ὅτι μηδὲ νυκτὸς καθεύδω μόνος τῶν ἄλλων, ἀλλὰ δεῖ με καὶ τότε τῷ Πλούτωνι  ψυχαγωγεῖν καὶ νεκροπομπὸν εἶναι καὶ παρεστάναι τῷ δικαστηρίῳ· οὐ γὰρ ἱκανά μοι τὰ τῆς ἡμέρας ἔργα, ἐν παλαίστραις εἶναι κἀν ταῖς ἐκκλησίαις κηρύττειν καὶ ῥήτορας ἐκδιδάσκειν, ἀλλ̓ ἔτι καὶ νεκρικὰ συνδιαπράττειν μεμερισμένον. καίτοι τὰ μὲν τῆς Λήδας τέκνα παῤ ἡμέραν ἑκάτερος ἐν οὐρανῷ ἢ ἐν ᾅδου εἰσίν, ἐμοὶ δὲ καθ̓ ἑκάστην ἡμέραν κἀκεῖνα καὶ ταῦτα ποιεῖν ἀναγκαῖον, καὶ οἱ μὲν ̓αλκμήνης καὶ Σεμέλης ἐκ γυναικῶν δυστήνων γενόμενοι εὐωχοῦνται ἀφρόντιδεσ, ὁ δὲ Μαίας τῆς ̓ατλαντίδος διακονοῦμαι αὐτοῖσ. καὶ νῦν ἄρτι ἥκοντά με ἀπὸ Σιδῶνος παρὰ τῆς Κάδμου θυγατρόσ, ἐφ̓ ἣν πέπομφέ με ὀψόμενον ὅ τι πράττει ἡ παῖσ, μηδὲ ἀναπνεύσαντα πέπομφεν αὖθις ἐς τὸ ̓́αργος ἐπισκεψόμενον τὴν Δανάην, εἶτ̓ ἐκεῖθεν ἐς Βοιωτίαν, φησίν, ἐλθὼν ἐν παρόδῳ  τὴν ̓αντιόπην ἰδέ. καὶ ὅλως ἀπηγόρευκα ἤδη. εἰ γοῦν δυνατὸν ἦν, ἡδέως ἂν ἠξίωσα πεπρᾶσθαι, ὥσπερ οἱ ἐν γῇ κακῶς δουλεύοντεσ.    Μαῖα  ̓́εα ταῦτα, ὦ τέκνον· χρὴ γὰρ πάντα ὑπηρετεῖν τῷ πατρὶ νεανίαν ὄντα. καὶ νῦν ὥσπερ ἐπέμφθησ, σόβει ἐς Αργοσ, εἶτα ἐς τὴν Βοιωτίαν, μὴ καὶ πληγὰς βραδύνων λάβῃς ὀξύχολοι γὰρ οἱ ἐρῶντεσ.     Ζευσ, ̔́ηλιοσ.   Ζευς  Οἷα πεποίηκασ, ὦ Τιτάνων κακιστε; ἀπολώλεκας τὰ ἐν τῇ γῇ ἅπαντα, μειρακίῳ ἀνοήτῳ πιστεύσας   τὸ ἅρμα, ὃς τὰ μὲν κατέφλεξε πρόσγειος ἐνεχθείσ, τὰ δὲ ὑπὸ κρύους διαφθαρῆναι ἐποίησε πολὺ αὐτῶν ἀποσπάσας το πῦρ, καὶ ὅλως οὐδὲν ὅ τι οὐ ξυνετάραξε καὶ ξυνέχεε, καὶ εἰ μὴ ἐγὼ ξυνεὶς τὸ γιγνόμενον κατέβαλον αὐτὸν τῷ κεραυνῷ, οὐδὲ λείψανον ἀνθρώπων ἐπέμεινεν ἄν· τοιοῦτον ἡμῖν ἡνίοχον τὸν καλὸν ἐκεῖνον καὶ διφρηλάτην ἐκπέπομφασ.    ̔́ηλιος  ̔́ημαρτον, ὦ Ζεῦ, ἀλλὰ μὴ χαλέπαινε, εἰ ἐπείσθην υἱῷ πολλὰ ἱκετεύοντι· πόθεν γὰρ ἂν καὶ ἤλπισα τηλικοῦτο γενήσεσθαι κακόν;    Ζευς  Οὐκ ᾔδεισ, ὅσης ἐδεῖτο ἀκριβείας τὸ πρᾶγμα καὶ ὡσ, εἰ βραχύ τις ἐκβαίη τῆς ὁδοῦ, οἴχεται πάντα; ἠγνόεις δὲ καὶ τῶν ἵππων τὸν θυμόν, ὡς δεῖ ξυνέχειν ἀνάγκῃ τὸν χαλινόν; εἰ γὰρ ἐνδοίη τισ, ἀφηνιάζουσιν εὐθύσ, ὥσπερ ἀμέλει καὶ τοῦτον ἐξήνεγκαν, ἄρτι μὲν ἐπὶ τὰ λαιά, μετ̓ ὀλίγον δὲ ἐπὶ τὰ δεξιά, καὶ ἐς τὸ ἐναντίον τοῦ δρόμου ἐνίοτε, καὶ ἄνω καὶ κάτω, ὅλως ἔνθα ἐβούλοντο αὐτοί· ὁ δὲ οὐκ εἶχεν ὅ τι χρήσαιτο αὐτοῖσ.    ̔́ηλιος   Πάντα μὲν ἠπιστάμην ταῦτα καὶ διὰ τοῦτο  ἀντεῖχον ἐπὶ πολὺ καὶ οὐκ ἐπίστευον αὐτῷ τὴν ἔλασιν· ἐπεὶ δὲ κατελιπάρησε δακρύων καὶ ἡ μήτηρ Κλυμένη μετ̓ αὐτοῦ, ἀναβιβασάμενος ἐπὶ τὸ ἅρμα ὑπεθέμην, ὅπως μὲν χρὴ βεβηκέναι αὐτόν, ἐφ̓ ὁπόσον δὲ ἐς τὸ ἄνω ἀφέντα ὑπερενεχθῆναι, εἶτα ἐς τὸ κάταντες αὖθις ἐπινεύειν καὶ ὡς ἐγκρατῆ εἶναι τῶν ἡνιῶν καὶ μὴ ἐφιέναι τῷ θυμῷ τῶν ἵππων· εἶπον δὲ καὶ ἡλίκος ὁ κίνδυνοσ, εἰ μὴ ὀρθὴν ἐλαύνοι· ὁ δὲ  παῖς γὰρ ἦν  ἐπιβὰς τοσούτου πυρὸς καὶ ἐπικύψας ἐς βάθος ἀχανὲς ἐξεπλάγη, ὡς τὸ εἰκόσ· οἱ δὲ ἵπποι ὡς ᾔσθοντο οὐκ ὄντα ἐμὲ τὸν ἐπιβεβηκότα, καταφρονήσαντες τοῦ μειρακίου ἐξετράποντο τῆς ὁδοῦ καὶ τὰ δεινὰ ταῦτα ἐποίησαν· ὁ δὲ τὰς ἡνίας ἀφείσ, οἶμαι δεδιὼς μὴ ἐκπέσῃ αὐτόσ, εἴχετο τῆς ἄντυγοσ.  ἀλλὰ ἐκεῖνός τε ἤδη ἔχει τὴν δίκην κἀμοί, ὦ Ζεῦ, ἱκανὸν τὸ πένθοσ.    Ζευς   ̔ικανὸν λέγεις τοιαῦτα τολμήσασ; νῦν μὲν οὖν συγγνώμην ἀπονέμω σοι, ἐς δὲ τὸ λοιπόν, ἤν τι ὅμοιον παρανομήσῃς ἤ τινα τοιοῦτον σεαυτοῦ διάδοχον ἐκπέμψῃσ, αὐτίκα εἴσῃ, ὁπόσον τοῦ σοῦ πυρὸς ὁ κεραυνὸς πυρωδέστεροσ. ὥστε ἐκεῖνον μὲν αἱ ἀδελφαὶ θαπτέτωσαν  ἐπὶ τῷ ̓ηριδανῷ, ἵναπερ ἔπεσεν ἐκδιφρευθείσ, ἤλεκτρον ἐπ̓ αὐτῷ δακρύουσαι καὶ αἴγειροι γενέσθωσαν ἐπὶ τῷ πάθει, σὺ δὲ ξυμπηξάμενος τὸ ἅρμα  κατέαγε δὲ καὶ ὁ ῥυμὸς αὐτοῦ καὶ ἅτερος τῶν τροχῶν συντέτριπται  ἔλαυνε ὑπαγαγὼν τοὺς ἵππουσ. ἀλλὰ μέμνησο τούτων ἁπάντων.     ̓απόλλων, ̔ερμῆσ.   ̓απόλλων  ̓́εχεις μοι εἰπεῖν, ὦ ̔ερμῆ, πότερος ὁ Κάστωρ ἐστὶ τούτων ἢ πότερος ὁ Πολυδεύκησ; ἐγὼ γὰρ οὐκ  ἂν διακρίναιμι αὐτούσ.    ̔ερμῆς  ̔ο μὲν χθὲς ἡμῖν ξυγγενόμενος ἐκεῖνος Κάστωρ ἦν, οὗτος δὲ Πολυδεύκησ.    ̓απόλλων  Πῶς διαγινώσκεισ; ὅμοιοι γάρ.    ̔ερμῆς  ̔́οτι οὗτος μέν, ὦ ̓́απολλον, ἔχει ἐπὶ τοῦ προσώπου τὰ ἴχνη τῶν τραυμάτων ἃ ἔλαβε παρὰ τῶν ἀνταγωνιστῶν πυκτεύων, καὶ μάλιστα ὁπόσα ὑπὸ τοῦ Βέβρυκος ̓αμύκου ἐτρώθη τῷ ̓ιάσονι συμπλέων, ἅτερος δὲ οὐδὲν τοιοῦτον ἐμφαίνει, ἀλλὰ καθαρός ἐστι καὶ ἀπαθὴς τὸ πρόσωπον.    ̓απόλλων  ̓́ωνησας διδάξας τὰ γνωρίσματα, ἐπεὶ τά γε ἄλλα πάντα ἴσα, τοῦ ᾠοῦ τὸ ἡμίτομον καὶ ἀστὴρ ὑπεράνω καὶ ἀκόντιον ἐν τῇ χειρὶ καὶ ἵππος ἑκατέρῳ λευκόσ,     ὥστε πολλάκις ἐγὼ τὸν μὲν προσεῖπον Κάστορα Πολυδεύκην  ὄντα, τὸν δὲ τῷ τοῦ Πολυδεύκους ὀνόματι. ἀτὰρ  εἰπέ μοι καὶ τόδε, τί δήποτε οὐκ ἄμφω ξύνεισιν ἡμῖν, ἀλλ̓ ἐξ ἡμισείας ἄρτι μὲν νεκρόσ, ἄρτι δὲ θεός ἐστιν ἅτερος αὐτῶν;    ̔ερμῆς   ̔υπὸ φιλαδελφίας τοῦτο ποιοῦσιν· ἐπεὶ γὰρ ἔδει ἕνα μὲν τεθνάναι τῶν Λήδας υἱέων, ἕνα δὲ ἀθάνατον εἶναι, ἐνείμαντο οὕτως αὐτοὶ τὴν ἀθανασίαν.    ̓απόλλων  Οὐ ξυνετήν, ὦ ̔ερμῆ, τὴν νόμην, οἵ γε οὐδὲ ὄψονται οὕτως ἀλλήλουσ, ὅπερ ἐπόθουν, οἶμαι, μάλιστα· πῶς γάρ, ὁ μὲν παρὰ θεοῖσ, ὁ δὲ παρὰ τοῖς φθιτοῖς ὤν; πλὴν ἀλλ̓ ὥσπερ ἐγὼ μαντεύομαι, ὁ δὲ ̓ασκληπιὸς ἰᾶται,  σὺ δὲ παλαίειν διδάσκεις παιδοτρίβης ἄριστος ὤν, ἡ δὲ ̓́αρτεμις μαιεύεται καὶ τῶν ἄλλων ἕκαστος ἔχει τινὰ τέχνην ἢ θεοῖς ἢ ἀνθρώποις χρησίμην, οὗτοι δὲ τί ποιήσουσιν ἡμῖν; ἢ ἀργοὶ εὐωχήσονται τηλικοῦτοι ὄντεσ;    ̔ερμῆς  Οὐδαμῶσ, ἀλλὰ προστέτακται αὐτοῖν ὑπηρετεῖν τῷ Ποσειδῶνι καὶ καθιππεύειν δεῖ τὸ πέλαγος καὶ ἐάν που ναύτας χειμαζομένους ἴδωσιν, ἐπικαθίσαντας ἐπὶ τὸ πλοῖον σώζειν τοὺς ἐμπλέοντασ.    ̓απόλλων  ̓αγαθήν, ὦ ̔ερμῆ, καὶ σωτήριον λέγεις τὴν τέχνην.    