     Χορός Βᾶθι πρὸς εὐνὰς τὰς ̔εκτορέουσ. τίς ὑπασπιστῶν ἄγρυπνος βασιλέωσ, ἢ τευχοφόρων; δέξαιτο νέων κληδόνα μύθων, οἳ τετράμοιρον νυκτὸς φυλακὴν πάσης στρατιᾶς προκάθηνται. ὄρθου κεφαλὴν πῆχυν ἐρείσασ, λῦσον βλεφάρων γοργωπὸν ἕδραν, λεῖπε χαμεύνας φυλλοστρώτουσ, ̔́εκτορ· καιρὸς γὰρ ἀκοῦσαι.   ̔́εκτωρ τίς ὅδ΄; ἦ φίλιος φθόγγοσ· τίς ἀνήρ; τί τὸ σῆμα; θρόει· τίνες ἐκ νυκτῶν τὰς ἡμετέρας κοίτας πλάθουσ΄; ἐνέπειν χρή.   Χορός φύλακες στρατιᾶσ.   ̔́εκτωρ τί φέρῃ θορύβῳ;   Χορός θάρσει.   ̔́εκτωρ θαρσῶ. μῶν τις λόχος ἐκ νυκτῶν;   Χορός οὐκ ἔστι.   ̔́εκτωρ τί σὺ γὰρ φυλακὰς προλιπὼν κινεῖς στρατιάν, εἰ μή τιν΄ ἔχων νυκτηγορίαν; οὐκ οἶσθα δορὸς πέλας ̓αργείου νυχίαν ἡμᾶς κοίταν πανόπλους κατέχοντασ;    Χορός ὁπλίζου χέρα· συμμάχων, ̔́εκτορ, βᾶθι πρὸς εὐνάσ, ὄτρυνον ἔγχος αἴρειν, ἀφύπνισον.   πέμπε φίλους ἰέναι ποτὶ σὸν λόχον, ἁρμόσατε ψαλίοις ἵππουσ.   τίς εἶσ΄ ἐπὶ Πανθοί̈δαν, ἢ τὸν Εὐρώπασ, Λυκίων ἀγὸν ἀνδρῶν;   ποῦ σφαγίων ἔφοροι;   ποῦ δὲ γυμνήτων μόναρχοι τοξοφόροι τε Φρυγῶν;   ζεύγνυτε κερόδετα τόξα νευραῖσ.    ̔́εκτωρ τὰ μὲν ἀγγέλλεις δείματ΄ ἀκούειν, τὰ δὲ θαρσύνεισ, κοὐδὲν καθαρῶσ. ἀλλ΄ ἦ Κρονίου Πανὸς τρομερᾷ μάστιγι φοβῇ; φυλακὰς δὲ λιπὼν κινεῖς στρατιάν. τί θροεῖσ; τί σε φῶ νέον ἀγγέλλειν; πολλὰ γὰρ εἰπὼν οὐδὲν τρανῶς ἀπέδειξασ.    Χορός πύρ΄ αἴθει στρατὸς ̓αργόλασ, ̔́εκτορ, πᾶσαν ἀν΄ ὄρφναν, διειπετῆ δὲ ναῶν πυρσοῖς σταθμά. πᾶς δ΄ ̓αγαμεμνονίαν προσέβα στρατὸς ἐννύχιος θορύβῳ σκηνάν, νέαν τιν΄ ἐφιέμενοι βάξιν. οὐ γάρ πω πάρος ὧδ΄ ἐφοβήθη ναυσιπόρος στρατιά. σοὶ δ΄, ὑποπτεύων τὸ μέλλον, ἤλυθον ἄγγελοσ, ὡς μήποτ΄ ἐς ἐμέ τινα μέμψιν εἴπῃσ.     ̔́εκτωρ ἐς καιρὸν ἥκεισ, καίπερ ἀγγέλλων φόβον· ἅνδρες γὰρ ἐκ γῆς τῆσδε νυκτέρῳ πλάτῃ λαθόντες ὄμμα τοὐμὸν ἀρεῖσθαι φυγὴν μέλλουσι· σαίνει μ΄ ἔννυχος φρυκτωρία. ὦ δαῖμον, ὅστις μ΄ εὐτυχοῦντ΄ ἐνόσφισας θοίνης λέοντα, πρὶν τὸν ̓αργείων στρατὸν σύρδην ἅπαντα τῷδ΄ ἀναλῶσαι δορί. εἰ γὰρ φαεννοὶ μὴ ξυνέσχον ἡλίου λαμπτῆρεσ, οὔτἂν ἔσχον εὐτυχοῦν δόρυ, πρὶν ναῦς πυρῶσαι καὶ διὰ σκηνῶν μολεῖν κτείνων ̓αχαιοὺς τῇδε πολυφόνῳ χερί. κἀγὼ μὲν ἦ πρόθυμος ἱέναι δόρυ ἐν νυκτὶ χρῆσθαί τ΄ εὐτυχεῖ ῥύμῃ θεοῦ· ἀλλ΄ οἱ σοφοί με καὶ τὸ θεῖον εἰδότες μάντεις ἔπεισαν ἡμέρας μεῖναι φάος κἄπειτ΄ ̓αχαιῶν μηδέν΄ ἐν χέρσῳ λιπεῖν. οἳ δ΄ οὐ μένουσι τῶν ἐμῶν θυοσκόων βουλάσ· ἐν ὄρφνῃ δραπέτης μέγα σθένει. ἀλλ΄ ὡς τάχιστα χρὴ παραγγέλλειν στρατῷ τεύχη πρόχειρα λαμβάνειν λῆξαί θ΄ ὕπνου, ὡς ἄν τις αὐτῶν καὶ νεὼς θρῴσκων ἔπι νῶτον χαραχθεὶς κλίμακας ῥάνῃ φόνῳ, οἳ δ΄ ἐν βρόχοισι δέσμιοι λελημμένοι Φρυγῶν ἀρούρας ἐκμάθωσι γαπονεῖν.   Χορός ̔́εκτορ, ταχύνεις πρὶν μαθεῖν τὸ δρώμενον· ἅνδρες γὰρ εἰ φεύγουσιν οὐκ ἴσμεν τορῶσ.   ̔́εκτωρ τίς γὰρ πύρ΄ αἴθειν πρόφασις ̓αργείων στρατόν;   Χορός οὐκ οἶδ΄· ὕποπτον δ΄ ἐστὶ κάρτ΄ ἐμῇ φρενί.   ̔́εκτωρ πάντ΄ ἂν φοβηθεὶς ἴσθι, δειμαίνων τόδε.   Χορός οὔπω πρὶν ἧψαν πολέμιοι τοσόνδε φῶσ.   ̔́εκτωρ οὐδ΄ ὧδέ γ΄ αἰσχρῶς ἔπεσον ἐν τροπῇ δορόσ.   Χορός σὺ ταῦτ΄ ἔπραξασ· καὶ τὰ λοιπὰ νῦν σκόπει.   ̔́εκτωρ ἁπλοῦς ἐπ΄ ἐχθροῖς μῦθος ὁπλίζειν χέρα.    Χορός καὶ μὴν ὅδ΄ Αἰνέας καὶ μάλα σπουδῇ ποδὸς στείχει, νέον τι πρᾶγμ΄ ἔχων φίλοις φράσαι.   Αἰνείας ̔́εκτορ, τί χρῆμα νύκτεροι κατὰ στρατὸν τὰς σὰς πρὸς εὐνὰς φύλακες ἐλθόντες φόβῳ νυκτηγοροῦσι καὶ κεκίνηται· στρατόσ;   ̔́εκτωρ Αἰνέα, πύκαζε τεύχεσιν δέμας σέθεν.   Αἰνείας τί δ΄ ἔστι; μῶν τις πολεμίων ἀγγέλλεται δόλος κρυφαῖος ἑστάναι κατ΄ εὐφρόνην;   ̔́εκτωρ φεύγουσιν ἅνδρες κἀπιβαίνουσιν νεῶν.   Αἰνείας τί τοῦδ΄ ἂν εἴποις ἀσφαλὲς τεκμήριον;   ̔́εκτωρ αἴθουσι πᾶσαν νύκτα λαμπάδας πυρόσ· καί μοι δοκοῦσιν οὐ μενεῖν ἐς αὔριον, ἀλλ΄ ἐκκέαντες πύρσ΄ ἐπ΄ εὐσέλμων νεῶν φυγῇ πρὸς οἴκους τῆσδ΄ ἀφορμήσειν χθονόσ.   Αἰνείας σὺ δ΄ ὡς τί δράσων πρὸς τάδ΄ ὁπλίζῃ χέρασ;   ̔́εκτωρ φεύγοντας αὐτοὺς κἀπιθρῴσκοντας νεῶν λόγχῃ καθέξω κἀπικείσομαι βαρύσ· αἰσχρὸν γὰρ ἡμῖν, καὶ πρὸς αἰσχύνῃ κακόν, θεοῦ διδόντος πολεμίους ἄνευ μάχης φεύγειν ἐᾶσαι πολλὰ δράσαντας κακά.   Αἰνείας εἴθ΄ ἦσθ΄ ἀνὴρ εὔβουλος ὡς δρᾶσαι χερί. ἀλλ΄ οὐ γὰρ αὑτὸς πάντ΄ ἐπίστασθαι βροτῶν πέφυκεν· ἄλλῳ δ΄ ἄλλο πρόσκειται γέρασ, σὲ μὲν μάχεσθαι, τοὺς δὲ βουλεύειν καλῶσ· ὅστις πυρὸς λαμπτῆρας ἐξήρθης κλύων φλέγειν ̓αχαιούσ, καὶ στρατὸν μέλλεις ἄγειν τάφρους ὑπερβὰς νυκτὸς ἐν καταστάσει. καίτοι περάσας κοῖλον αὐλώνων βάθοσ, εἰ μὴ κυρήσεις πολεμίους ἀπὸ χθονὸς φεύγοντασ, ἀλλὰ σὸν βλέποντας ἐς δόρυ, νικώμενος μὲν οὔτι μὴ μόλῃς πάλιν· πῶς γὰρ περάσει σκόλοπας ἐν τροπῇ στρατόσ; πῶς δ΄ αὖ γεφύρας διαβαλοῦσ΄ ἱππηλάται, ἢν ἆρα μὴ θραύσαντες ἀντύγων χνόασ; νικῶν δ΄ ἔφεδρον παῖδ΄ ἔχεις τὸν Πηλέωσ, ὅς σ΄ οὐκ ἐάσει ναυσὶν ἐμβαλεῖν φλόγα, οὐδ΄ ὧδ΄ ̓αχαιούσ, ὡς δοκεῖσ, ἀναρπάσαι. αἴθων γὰρ ἁνὴρ καὶ πεπύργωται χερί. ἀλλὰ στρατὸν μὲν ἥσυχον παρ΄ ἀσπίδας εὕδειν ἐῶμεν ἐκ κόπων ἀρειφάτων, κατάσκοπον δὲ πολεμίων, ὃς ἂν θέλῃ, πέμπειν δοκεῖ μοι· κἂν μὲν αἴρωνται φυγήν, στείχοντες ἐμπέσωμεν ̓αργείων στρατῷ· εἰ δ΄ ἐς δόλον τιν΄ ἥδ΄ ἄγει φρυκτωρία, μαθόντες ἐχθρῶν μηχανὰς κατασκόπου βουλευσόμεσθα· τήνδ΄ ἔχω γνώμην, ἄναξ.    Χορός τάδε δοκεῖ, τάδε μεταθέμενος νόει. σφαλερὰ δ΄ οὐ φιλῶ στρατηγῶν κράτη. τί γὰρ ἄμεινον ἢ ταχυβάταν νεῶν κατόπταν μολεῖν πέλας ὅ τί ποτ΄ ἄρα δαί̈οις πυρὰ κατ΄ ἀντίπρῳρα ναυστάθμων δαίεται;    ̔́εκτωρ νικᾶτ΄, ἐπειδὴ πᾶσιν ἁνδάνει τάδε. στείχων δὲ κοίμα συμμάχουσ· τάχ΄ ἂν στρατὸς κινοῖτ΄ ἀκούσας νυκτέρους ἐκκλησίασ. ἐγὼ δὲ πέμψω πολεμίων κατάσκοπον. κἂν μέν τιν΄ ἐχθρῶν μηχανὴν πυθώμεθα, σὺ πάντ΄ ἀκούσῃ καὶ παρὼν εἴσῃ λόγον· ἐὰν δ΄ ἀπαίρωσ΄ ἐς φυγὴν ὁρμώμενοι, σάλπιγγος αὐδὴν προσδοκῶν καραδόκει, ὡς οὐ μενοῦντά μ΄· ἀλλὰ προσμείξω νεῶν ὁλκοῖσι νυκτὸς τῆσδ΄ ἐπ΄ ̓αργείων στρατῷ.   Αἰνείας πέμφ΄ ὡς τάχιστα· νῦν γὰρ ἀσφαλῶς φρονεῖσ. σὺν σοὶ δ΄ ἔμ΄ ὄψῃ καρτεροῦνθ΄, ὅταν δέῃ.   ̔́εκτωρ τίς δῆτα Τρώων οἳ πάρεισιν ἐν λόγῳ θέλει κατόπτης ναῦς ἐπ΄ ̓αργείων μολεῖν; τίς ἂν γένοιτο τῆσδε γῆς εὐεργέτησ; τίς φησιν; οὔτοι πάντ΄ ἐγὼ δυνήσομαι πόλει πατρῴᾳ συμμάχοις θ΄ ὑπηρετεῖν.   Δόλων ἐγὼ πρὸ γαίας τόνδε κίνδυνον θέλω ῥίψας κατόπτης ναῦς ἐπ΄ ̓αργείων μολεῖν, καὶ πάντ΄ ̓αχαιῶν ἐκμαθὼν βουλεύματα ἥξω· ἐπὶ τούτοις τόνδ΄ ὑφίσταμαι πόνον.   ̔́εκτωρ ἐπώνυμος μὲν κάρτα καὶ φιλόπτολις Δόλων· πατρὸς δὲ καὶ πρὶν εὐκλεᾶ δόμον νῦν δὶς τόσως ἔθηκας εὐκλεέστερον.   Δόλων οὐκοῦν πονεῖν μὲν χρή, πονοῦντα δ΄ ἄξιον μισθὸν φέρεσθαι. παντὶ γὰρ προσκείμενον κέρδος πρὸς ἔργῳ τὴν χάριν τίκτει διπλῆν.    ̔́εκτωρ ναί, καὶ δίκαια ταῦτα κοὐκ ἄλλως λέγω. τάξαι δὲ μισθόν, πλὴν ἐμῆς τυραννίδοσ.   Δόλων οὐ σῆς ἐρῶμεν πολιόχου τυραννίδοσ.   ̔́εκτωρ σὺ δ΄ ἀλλὰ γήμας Πριαμιδῶν γαμβρὸς γενοῦ.   Δόλων οὐδ΄ ἐξ ἐμαυτοῦ μειζόνων γαμεῖν θέλω.   ̔́εκτωρ χρυσὸς πάρεστιν, εἰ τόδ΄ αἰτήσεις γέρασ.   Δόλων ἀλλ΄ ἔστ΄ ἐν οἴκοισ· οὐ βίου σπανίζομεν.   ̔́εκτωρ τί δῆτα χρῄζεις ὧν κέκευθεν ̓́ιλιοσ;   Δόλων ἑλὼν ̓αχαιοὺς δῶρά μοι ξυναίνεσον.   ̔́εκτωρ δώσω· σὺ δ΄ αἴτει πλὴν στρατηλάτας νεῶν.   Δόλων κτεῖν΄, οὔ σ΄ ἀπαιτῶ Μενέλεω σχέσθαι χέρα.   ̔́εκτωρ οὐ μὴν τὸν ̓ιλέως παῖδά μ΄ ἐξαιτῇ λαβεῖν;   Δόλων κακαὶ γεωργεῖν χεῖρες εὖ τεθραμμέναι.   ̔́εκτωρ τίν΄ οὖν ̓αχαιῶν ζῶντ΄ ἀποινᾶσθαι θέλεισ;   Δόλων καὶ πρόσθεν εἶπον· ἔστι χρυσὸς ἐν δόμοισ.   ̔́εκτωρ καὶ μὴν λαφύρων γ΄ αὐτὸς αἱρήσῃ παρών.   Δόλων θεοῖσιν αὐτὰ πασσάλευε πρὸς δόμοισ.   ̔́εκτωρ τί δῆτα μεῖζον τῶνδέ μ΄ αἰτήσεις γέρασ;   Δόλων ἵππους ̓αχιλλέωσ· χρὴ δ΄ ἐπ΄ ἀξίοις πονεῖν ψυχὴν προβάλλοντ΄ ἐν κύβοισι δαίμονοσ.   ̔́εκτωρ καὶ μὴν ἐρῶντί γ΄ ἀντερᾷς ἵππων ἐμοί· ἐξ ἀφθίτων γὰρ ἄφθιτοι πεφυκότες τὸν Πηλέως φέρουσι θούριον γόνον· δίδωσι δ΄ αὐτοὺς πωλοδαμνήσας ἄναξ Πηλεῖ Ποσειδῶν, ὡς λέγουσι, πόντιοσ. ἀλλ΄ οὔ σ΄ ἐπάρας ψεύσομαι· δώσω δέ σοι, κάλλιστον οἴκοις κτῆμ΄, ̓αχιλλέως ὄχον.   Δόλων αἰνῶ· λαβὼν δ΄ ἄν φημι κάλλιστον Φρυγῶν δῶρον δέχεσθαι τῆς ἐμῆς εὐσπλαγχνίασ. σὲ δ΄ οὐ φθονεῖν χρή· μυρί΄ ἔστιν ἄλλα σοι, ἐφ΄ οἷσι τέρψῃ τῆσδ΄ ἀριστεύων χθονόσ.    Χορός μέγας ἀγών, μεγάλα δ΄ ἐπινοεῖς ἑλεῖν· μακάριός γε μὴν κυρήσας ἔσῃ. πόνος ὅδ΄ εὐκλεήσ· μέγα δὲ κοιράνοισι γαμβρὸν πέλειν. τὰ θεόθεν ἐπιδέτω Δίκα, τὰ δὲ παρ΄ ἀνδράσιν τέλειά σοι φαίνεται.    Δόλων στείχοιμ΄ ἄν· ἐλθὼν <δ΄> ἐς δόμους ἐφέστιος σκευῇ πρεπόντως σῶμ΄ ἐμὸν καθάψομαι, κἀκεῖθεν ἥσω ναῦς ἐπ΄ ̓αργείων πόδα.   Χορός ἐπεὶ τίν΄ ἄλλην ἀντὶ τῆσδ΄ ἕξεις στολήν;   Δόλων πρέπουσαν ἔργῳ κλωπικοῖς τε βήμασι.   Χορός σοφοῦ παρ΄ ἀνδρὸς χρὴ σοφόν τι μανθάνειν· λέξον, τίς ἔσται τοῦδε σώματος σαγή;   Δόλων λύκειον ἀμφὶ νῶτ΄ ἐνάψομαι δορὰν καὶ χάσμα θηρὸς ἀμφ΄ ἐμῷ θήσω κάρᾳ, βάσιν τε χερσὶ προσθίαν καθαρμόσας καὶ κῶλα κώλοισ, τετράπουν μιμήσομαι λύκου κέλευθον πολεμίοις δυσεύρετον, τάφροις πελάζων καὶ νεῶν προβλήμασιν. ὅταν δ΄ ἔρημον χῶρον ἐμβαίνω ποδί, δίβαμος εἶμι· τῇδε σύγκειται δόλοσ.   Χορός ἀλλ΄ εὖ σ΄ ὁ Μαίας παῖς ἐκεῖσε καὶ πάλιν πέμψειεν ̔ερμῆσ, ὅς γε φηλητῶν ἄναξ. ἔχεις δὲ τοὔργον· εὐτυχεῖν μόνον σε δεῖ.   Δόλων σωθήσομαί γε καὶ κτανὼν ̓οδυσσέως οἴσω κάρα σοι  σύμβολον δ΄ ἔχων σαφὲς φήσεις Δόλωνα ναῦς ἐπ΄ ̓αργείων μολεῖν   ἢ παῖδα Τυδέωσ· οὐδ΄ ἀναιμάκτῳ χερὶ ἥξω πρὸς οἴκους πρὶν φάος μολεῖν χθόνα.      Χορός Θυμβραῖε καὶ Δάλιε καὶ Λυκίας ναὸν ἐμβατεύων ̓́απολλον, ὦ δία κεφαλά, μόλε τοξή- ρησ, ἱκοῦ ἐννύχιος καὶ γενοῦ σωτήριος ἀνέρι πομπᾶς ἁγεμὼν καὶ ξύλλαβε Δαρδανίδαισ, ὦ παγκρατέσ, ὦ Τροί̈ας τείχη παλαιὰ δείμασ.   Χορός μόλοι δὲ ναυκλήρια, καὶ στρατιᾶς ̔ελλάδος διόπτας ἵκοιτο, καὶ κάμψειε πάλιν θυμέλας οἴ- κων πατρὸς ̓ιλιάδασ. Φθιάδων δ΄ ἵππων ποτ΄ ἐπ΄ ἄντυγα βαίη, δεσπότου πέρσαντος ̓αχαιὸν ̓́αρη, τὰς πόντιος Αἰακίδᾳ Πηλεῖ δίδωσι δαίμων.   Χορός ἐπεὶ πρό τ΄ οἴκων πρό τε γᾶς ἔτλα μόνος ναύσταθμα βὰς κατιδεῖν· ἄγαμαι λήματοσ· ἦ σπανία <τισ> τῶν ἀγαθῶν, ὅταν ᾖ δυσάλιος ἐν πελάγει καὶ σαλεύῃ πόλισ. ἔστι Φρυγῶν τις ἔστιν ἄλκιμοσ· ἔνι δὲ θράσος ἐν αἰχ- μᾷ· πόθι Μυσῶν ὃς ἐμὰν συμμαχίαν ἀτίζει;   Χορός τίν΄ ἄνδρ΄ ̓αχαιῶν ὁ πεδοστιβὴς σφαγεὺς οὐτάσει ἐν κλισίαισ, τετράπουν μῖμον ἔχων ἐπιγαίου θηρόσ; ἕλοι Μενέλαν, κτανὼν δ΄ ̓αγαμεμνόνιον κρᾶτ΄ ἐνέγκοι ̔ελένᾳ κακόγαμβρον ἐς χέρας γόον, ὃς ἐπὶ πόλιν, ὃς ἐπὶ γᾶν Τροί̈αν χιλιόναυν ἤλυθ΄ ἔχων στρατείαν.     ̓́αγγελος Ποιμήν ἄναξ, τοιούτων δεσπόταισιν ἄγγελος εἴην τὸ λοιπὸν οἷά σοι φέρω μαθεῖν.   ̔́εκτωρ ἦ πόλλ΄ ἀγρώταις σκαιὰ πρόσκειται φρενί· καὶ γὰρ σὺ ποίμνας δεσπόταις τευχεσφόροις ἥκειν ἔοικας ἀγγελῶν ἵν΄ οὐ πρέπει. οὐκ οἶσθα δῶμα τοὐμὸν ἢ θρόνους πατρόσ, οἷ χρῆν γεγωνεῖν σ΄ εὐτυχοῦντα ποίμνια;   ̓́αγγελος σκαιοὶ βοτῆρές ἐσμεν· οὐκ ἄλλως λέγω. ἀλλ΄ οὐδὲν ἧσσον σοι φέρω κεδνοὺς λόγουσ.   ̔́εκτωρ παῦσαι λέγων μοι τὰς προσαυλείους τύχασ· μάχας πρὸ χειρῶν καὶ δόρη βαστάζομεν.   ̓́αγγελος τοιαῦτα κἀγὼ σημανῶν ἐλήλυθα· ἀνὴρ γὰρ ἀλκῆς μυρίας στρατηλατῶν στείχει φίλος σοὶ σύμμαχός τε τῇδε γῇ.   ̔́εκτωρ ποίας πατρῴας γῆς ἐρημώσας πέδον;   ̓́αγγελος Θρῄκησ· πατρὸς δὲ Στρυμόνος κικλήσκεται.   ̔́εκτωρ ̔ρῆσον τιθέντ΄ ἔλεξας ἐν Τροίᾳ πόδα;   ̓́αγγελος ἔγνωσ· λόγου δὲ δὶς τόσου μ΄ ἐκούφισασ.   ̔́εκτωρ καὶ πῶς πρὸς ̓́ιδης ὀργάδας πορεύεται, πλαγχθεὶς πλατείας πεδιάδος θ΄ ἁμαξιτοῦ;    ̓́αγγελος οὐκ οἶδ΄ ἀκριβῶσ· εἰκάσαι γε μὴν πάρα. νυκτὸς γὰρ οὔτι φαῦλον ἐμβαλεῖν στρατόν, κλύοντα πλήρη πεδία πολεμίας χερόσ. φόβον δ΄ ἀγρώσταισ, οἳ κατ΄ ̓ιδαῖον λέπας οἰκοῦμεν αὐτόρριζον ἑστίαν χθονόσ, παρέσχε δρυμὸν νυκτὸς ἔνθηρον μολών. πολλῇ γὰρ ἠχῇ Θρῄκιος ῥέων στρατὸς ἔστειχε· θάμβει δ΄ ἐκπλαγέντες ἵεμεν ποίμνας πρὸς ἄκρασ, μή τις ̓αργείων μόλῃ λεηλατήσων καὶ σὰ πορθήσων σταθμά, πρὶν δὴ δι΄ ὤτων γῆρυν οὐχ ̔ελληνικὴν ἐδεξάμεσθα καὶ μετέστημεν φόβου. στείχων δ΄ ἄνακτος προυξερευνητὰς ὁδοῦ ἀνιστόρησα Θρῃκίοις προσφθέγμασι, Τίς ὁ στρατηγὸς καὶ τίνος κεκλημένος στείχει πρὸς ἄστυ Πριαμίδαισι σύμμαχοσ; καὶ πάντ΄ ἀκούσας ὧν ἐφιέμην μαθεῖν, ἔστην· ὁρῶ δὲ ̔ρῆσον ὥστε δαίμονα ἑστῶτ΄ ἐν ἵπποις Θρῃκίοις τ΄ ὀχήμασι. χρυσῆ δὲ πλάστιγξ αὐχένα ζυγηφόρον πώλων ἔκλῃε χιόνος ἐξαυγεστέρων. πέλτη δ΄ ἐπ΄ ὤμων χρυσοκολλήτοις τύποις ἔλαμπε· Γοργὼν δ΄ ὡς ἐπ΄ αἰγίδος θεᾶς χαλκῆ μετώποις ἱππικοῖσι πρόσδετος πολλοῖσι σὺν κώδωσιν ἐκτύπει φόβον. στρατοῦ δὲ πλῆθος οὐδ΄ ἂν ἐν ψήφου λόγῳ θέσθαι δυναίμην, ὡς ἄπλατον ἦν ἰδεῖν, πολλοὶ μὲν ἱππῆσ, πολλὰ πελταστῶν τέλη, πολλοὶ δ΄ ἀτράκτων τοξόται, πολὺς δ΄ ὄχλος γυμνὴς ὁμαρτῇ, Θρῃκίαν ἔχων στολήν. τοιόσδε Τροίᾳ σύμμαχος πάρεστ΄ ἀνήρ, ὃν οὔτε φεύγων οὔθ΄ ὑποσταθεὶς δορὶ ὁ Πηλέως παῖς ἐκφυγεῖν δυνήσεται.   Χορός ὅταν πολίταις εὐσταθῶσι δαίμονεσ, ἕρπει κατάντης ξυμφορὰ πρὸς τἀγαθά.    ̔́εκτωρ πολλούσ, ἐπειδὴ τοὐμὸν εὐτυχεῖ δόρυ καὶ Ζεὺς πρὸς ἡμῶν ἐστιν, εὑρήσω φίλουσ. ἀλλ΄ οὐδὲν αὐτῶν δεόμεθ΄, οἵτινες πάλαι μὴ ξυμπονοῦσιν, ἡνίκ΄ ἐξώστης ̓́αρης ἔθραυε λαίφη τῆσδε γῆς μέγας πνέων. ̔ρῆσος δ΄ ἔδειξεν οἷος ἦν Τροίᾳ φίλοσ· ἥκει γὰρ ἐς δαῖτ΄, οὐ παρὼν κυνηγέταις αἱροῦσι λείαν οὐδὲ συγκαμὼν δορί.   Χορός ὀρθῶς ἀτίζεις κἀπίμομφος εἶ φίλοισ· δέχου δὲ τοὺς θέλοντας ὠφελεῖν πόλιν.   ̔́εκτωρ ἀρκοῦμεν οἱ σῴζοντες ̓́ιλιον πάλαι.   Χορός πέποιθας ἤδη πολεμίους ᾑρηκέναι;   ̔́εκτωρ πέποιθα· δείξει τοὐπιὸν σέλας θεοῦ.   Χορός ὅρα τὸ μέλλον· πόλλ΄ ἀναστρέφει θεόσ.   ̔́εκτωρ μισῶ φίλοισιν ὕστερον βοηδρομεῖν. ὃ δ΄ οὖν, ἐπείπερ ἦλθε, σύμμαχος μὲν οὔ, ξένος δὲ πρὸς τράπεζαν ἡκέτω ξένων· χάρις γὰρ αὐτῷ Πριαμιδῶν διώλετο.   Χορός ἄναξ, ἀπωθεῖν συμμάχους ἐπίφθονον.   ̓́αγγελος φόβος γένοιτ΄ ἂν πολεμίοις ὀφθεὶς μόνον.   ̔́εκτωρ σύ τ΄ εὖ παραινεῖς καὶ σὺ καιρίως σκοπεῖσ. ὁ χρυσοτευχὴς δ΄ οὕνεκ΄ ἀγγέλου λόγων ̔ρῆσος παρέστω τῇδε σύμμαχος χθονί.      Χορός ̓αδράστεια μὲν ἁ Διὸς παῖς εἴργοι στομάτων φθόνον· φράσω γὰρ δὴ ὅσον μοι ψυχᾷ προσφιλές ἐστιν εἰπεῖν. ἥκεισ, ὦ ποταμοῦ παῖ, ἥκεισ, ἐπλάθης Φιλίου πρὸς αὐλὰν ἀσπαστόσ, ἐπεί σε χρόνῳ Πιερὶς μάτηρ ὅ τε καλλιγέφυ- ρος ποταμὸς πορεύει   Χορός Στρυμών, ὅς ποτε τᾶς μελῳ- δοῦ Μούσας δι΄ ἀκηράτων δινηθεὶς ὑδροειδὴς κόλπων σὰν ἐφύτευσεν ἥβαν. σύ μοι Ζεὺς ὁ φαναῖος ἥκεις διφρεύων βαλιαῖσι πώλοισ. νῦν, ὦ πατρὶς ὦ Φρυγία, ξὺν θεῷ νῦν σοι τὸν ἐλευθέριον Ζῆνα πάρεστιν εἰπεῖν.   Χορός ἆρά ποτ΄ αὖθις ἁ παλαιὰ Τροί̈α τοὺς προπότας παναμερεύ- σει θιάσους ἐρώτων ψαλμοῖσι καὶ κυλίκων οἰνοπλανή- τοις ὑποδεξίαις ἁμίλ- λαις κατὰ πόντον ̓ατρειδᾶν Σπάρταν οἰχομένων ̓ιλιάδος παρ΄ ἀκτᾶσ; ὦ φίλοσ, εἴθε μοι σᾷ χερὶ καὶ σῷ δορὶ πρά- ξας τάδ΄ ἐς οἶκον ἔλθοισ.   Χορός ἐλθέ, φάνηθι, τὰν ζάχρυσον προβαλοῦ Πηλεί̈δα κατ΄ ὄμμα πέλ- ταν δοχμίαν πεδαίρων σχιστὰν παρ΄ ἄντυγα, πώλους ἐρεθί- ζων δίβολόν τ΄ ἄκοντα πάλ- λων. σὲ γὰρ οὔτις ὑποστὰς ̓αργείας ποτ΄ ἐν ̔́η- ρας δαπέδοις χορεύσει· ἀλλά νιν ἅδε γᾶ καπφθίμενον Θρῃκὶ μόρῳ φίλτατον ἄχθος οἴσει.      Χορός ἰὼ ἰώ, μέγας ὦ βασιλεῦ. καλόν, ὦ Θρῄκη, σκύμνον ἔθρεψας πολίαρχον ἰδεῖν. ἴδε χρυσόδετον σώματος ἀλκήν, κλύε καὶ κόμπους κωδωνοκρότους παρὰ πορπάκων κελαδοῦντασ. θεόσ, ὦ Τροία, θεόσ, αὐτὸς ̓́αρης ὁ Στρυμόνιος πῶλος ἀοιδοῦ Μούσης ἥκων καταπνεῖ σε.     ̔ρῆσος χαῖρ΄, ἐσθλὸς ἐσθλοῦ παῖσ, τύραννε τῆσδε γῆσ, ̔́εκτορ· παλαιᾷ σ΄ ἡμέρᾳ προσεννέπω. χαίρω δέ σ΄ εὐτυχοῦντα καὶ προσήμενον πύργοισιν ἐχθρῶν· συγκατασκάψων δ΄ ἐγὼ τείχη πάρειμι καὶ νεῶν πρήσων σκάφη.   ̔́εκτωρ παῖ τῆς μελῳδοῦ μητέρος Μουσῶν μιᾶς Θρῃκός τε ποταμοῦ Στρυμόνοσ, φιλῶ λέγειν τἀληθὲς αἰεὶ κοὐ διπλοῦς πέφυκ΄ ἀνήρ. πάλαι πάλαι χρῆν τῇδε συγκάμνειν χθονὶ ἐλθόντα, καὶ μὴ τοὐπί σ΄ ̓αργείων ὕπο Τροίαν ἐᾶσαι πολεμίῳ πεσεῖν δορί. οὐ γάρ τι λέξεις ὡς ἄκλητος ὢν φίλοις οὐκ ἦλθες οὐδ΄ ἤμυνας οὐδ΄ ἐπεστράφησ. τίς γάρ σε κῆρυξ ἢ γερουσία Φρυγῶν ἐλθοῦσ΄ ἀμύνειν οὐκ ἐπέσκηψεν πόλει; ποῖον δὲ δώρων κόσμον οὐκ ἐπέμψαμεν; σὺ δ΄ ἐγγενὴς ὢν βάρβαρός τε βαρβάρους ̔́ελλησιν ἡμᾶς προύπιες τὸ σὸν μέροσ. καίτοι σε μικρᾶς ἐκ τυραννίδος μέγαν Θρῃκῶν ἄνακτα τῇδ΄ ἔθηκ΄ ἐγὼ χερί, ὅτ΄ ἀμφὶ Πάγγαιόν τε Παιόνων τε γῆν Θρῃκῶν ἀρίστοις ἐμπεσὼν κατὰ στόμα ἔρρηξα πέλτην, σοὶ δὲ δουλώσας λεὼν παρέσχον· ὧν σὺ λακτίσας πολλὴν χάριν, φίλων νοσούντων ὕστερος βοηδρομεῖσ. οἱ δ΄ οὐδὲν ἡμῖν ἐν γένει πεφυκότεσ, πάλαι παρόντεσ, οἳ μὲν ἐν χωστοῖς τάφοις κεῖνται πεσόντεσ, πίστις οὐ σμικρὰ πόλει, οἳ δ΄ ἔν θ΄ ὅπλοισι καὶ παρ΄ ἱππείοις ὄχοις ψυχρὰν ἄησιν δίψιόν τε πῦρ θεοῦ μένουσι καρτεροῦντεσ, οὐκ ἐν δεμνίοις πυκνὴν ἄμυστιν ὡς σὺ δεξιούμενοι. ταῦθ΄, ὡς ἂν εἰδῇς ̔́εκτορ΄ ὄντ΄ ἐλεύθερον, καὶ μέμφομαί σοι καὶ λέγω κατ΄ ὄμμα σόν.    ̔ρῆσος τοιοῦτός εἰμι καὐτόσ, εὐθεῖαν λόγων τέμνων κέλευθον, κοὐ διπλοῦς πέφυκ΄ ἀνήρ. ἐγὼ δὲ μεῖζον ἢ σὺ τῆσδ΄ ἀπὼν χθονὸς λύπῃ πρὸς ἧπαρ δυσφορῶν ἐτειρόμην· ἀλλ΄ ἀγχιτέρμων γαῖά μοι, Σκύθης λεώσ, μέλλοντι νόστον τὸν πρὸς ̓́ιλιον περᾶν ξυνῆψε πόλεμον· Εὐξένου δ΄ ἀφικόμην πόντου πρὸς ἀκτάσ, Θρῇκα πορθμεύσων στρατόν. ἔνθ΄ αἱματηρὸς πέλανος ἐς γαῖαν Σκύθης ἠντλεῖτο λόγχῃ Θρῄξ τε συμμιγὴς φόνοσ. τοιάδε τοί μ΄ ἀπεῖργε συμφορὰ πέδον Τροίας ἱκέσθαι σύμμαχόν τέ σοι μολεῖν. ἐπεὶ δ΄ ἔπερσα, τῶνδ΄ ὁμηρεύσας τέκνα τάξας <τ΄> ἔτειον δασμὸν ἐς δόμους φέρειν, ἥκω περάσας ναυσὶ πόντιον στόμα, τὰ δ΄ ἄλλα πεζὸς γῆς περῶν ὁρίσματα   οὐχ ὡς σὺ κομπεῖς τὰς ἐμὰς ἀμύστιδασ, οὐδ΄ ἐν ζαχρύσοις δώμασιν κοιμώμενοσ, ἀλλ΄ οἷα πόντον Θρῄκιον φυσήματα κρυσταλλόπηκτα Παιόνας τ΄ ἐπεζάρει, ξὺν τοῖσδ΄ ἄυπνος οἶδα τλὰς πορπάμασιν. ἀλλ΄ ὕστερος μὲν ἦλθον, ἐν καιρῷ δ΄ ὅμωσ· σὺ μὲν γὰρ ἤδη δέκατον αἰχμάζεις ἔτος κοὐδὲν περαίνεισ, ἡμέραν δ΄ ἐξ ἡμέρας πίπτεις κυβεύων τὸν πρὸς ̓αργείους ̓́αρη· ἐμοὶ δὲ φῶς ἓν ἡλίου καταρκέσει πέρσαντι πύργους ναυστάθμοις ἐπεσπεσεῖν κτεῖναί τ΄ ̓αχαιούσ· θατέρᾳ δ΄ ἀπ΄ ̓ιλίου πρὸς οἶκον εἶμι, συντεμὼν τοὺς σοὺς πόνουσ, ὑμῶν δὲ μή τις ἀσπίδ΄ ἄρηται χερί· ἐγὼ γὰρ ἕξω τοὺς μέγ΄ αὐχοῦντας δορὶ πέρσας ̓αχαιούσ, καίπερ ὕστερος μολών.    Χορός ἰὼ ἰώ. φίλα θροεῖσ, φίλος Διόθεν εἶ· μόνον φθόνον ἄμαχον ὕπατος Ζεὺς θέλοι ἀμφὶ σοῖς λόγοισιν εἴργειν. τὸ δὲ νάιον ̓αργόθεν δόρυ οὔτε πρίν τιν΄ οὔτε νῦν ἀνδρῶν ἐπόρευσε σέθεν κρείσσω. πῶς μοι ̓αχιλεὺς τὸ σὸν ἔγχος ἂν δύναιτο, πῶς δ΄ Αἴας ὑπομεῖναι; εἰ γὰρ ἐγὼ τόδ΄ ἦμαρ εἰσίδοιμ΄, ἄναξ, ὅτῳ πολυφόνου χειρὸς  ἀποινάσαιο  λόγχᾳ.    ̔ρῆσος τοιαῦτα μέν σοι τῆς μακρᾶς ἀπουσίας πρᾶξαι παρέξω  σὺν δ΄ ̓αδραστείᾳ λέγω   ἐπειδἂν ἐχθρῶν τήνδ΄ ἐλευθέραν πόλιν θῶμεν θεοῖσί τ΄ ἀκροθίνι΄ ἐξέλῃσ, ξὺν σοὶ στρατεύειν γῆν ἐπ΄ ̓αργείων θέλω καὶ πᾶσαν ἐλθὼν ̔ελλάδ΄ ἐκπέρσαι δορί, ὡς ἂν μάθωσιν ἐν μέρει πάσχειν κακῶσ.   ̔́εκτωρ εἰ τοῦ παρόντος τοῦδ΄ ἀπαλλαχθεὶς κακοῦ πόλιν νεμοίμην ὡς τὸ πρίν ποτ΄ ἀσφαλῆ, ἦ κάρτα πολλὴν θεοῖς ἂν εἰδείην χάριν. τὰ δ΄ ἀμφί τ΄ ̓́αργος καὶ νομὸν τὸν ̔ελλάδος οὐχ ὧδε πορθεῖν ῥᾴδι΄, ὡς λέγεισ, δορί.   ̔ρῆσος οὐ τούσδ΄ ἀριστέας φασὶν ̔ελλήνων μολεῖν;   ̔́εκτωρ κοὐ μεμφόμεσθά γ΄, ἀλλ΄ ἄδην ἐλαύνομεν.   ̔ρῆσος οὐκ οὖν κτανόντες τούσδε πᾶν εἰργάσμεθα;   ̔́εκτωρ μή νυν τὰ πόρρω τἀγγύθεν μεθεὶς σκόπει.   ̔ρῆσος ἀρκεῖν ἔοικέ σοι παθεῖν, δρᾶσαι δὲ μή.   ̔́εκτωρ πολλῆς γὰρ ἄρχω κἀνθάδ΄ ὢν τυραννίδοσ. ἀλλ΄ εἴτε λαιὸν εἴτε δεξιὸν κέρας εἴτ΄ ἐν μέσοισι συμμάχοις πάρεστί σοι πέλτην ἐρεῖσαι καὶ καταστῆσαι στρατόν.    ̔ρῆσος μόνος μάχεσθαι πολεμίοισ, ̔́εκτορ, θέλω. εἰ δ΄ αἰσχρὸν ἡγῇ μὴ συνεμπρῆσαι νεῶν πρύμνασ, πονήσας τὸν πάρος πολὺν χρόνον, τάξον μ΄ ̓αχιλλέως καὶ στρατοῦ κατὰ στόμα.   ̔́εκτωρ οὐκ ἔστ΄ ἐκείνῳ θοῦρον ἐντάξαι δόρυ.   ̔ρῆσος καὶ μὴν λόγος γ΄ ἦν ὡς ἔπλευσ΄ ἐπ΄ ̓́ιλιον.   ̔́εκτωρ ἔπλευσε καὶ πάρεστιν· ἀλλὰ μηνίων στρατηλάταισιν οὐ συναίρεται δόρυ.   ̔ρῆσος τίς δὴ μετ΄ αὐτὸν ἄλλος εὐδοξεῖ στρατοῦ;   ̔́εκτωρ Αἴας ἐμοὶ μὲν οὐδὲν ἡσσᾶσθαι δοκεῖ χὡ Τυδέως παῖσ· ἔστι δ΄ αἱμυλώτατον κρότημ΄ ̓οδυσσεύσ, λῆμά τ΄ ἀρκούντως θρασὺς καὶ πλεῖστα χώραν τήνδ΄ ἀνὴρ καθυβρίσασ· ὃς εἰς ̓αθάνας σηκὸν ἔννυχος μολὼν κλέψας ἄγαλμα ναῦς ἐπ΄ ̓αργείων φέρει. ἤδη δ΄ ἀγύρτης πτωχικὴν ἔχων στολὴν ἐσῆλθε πύργουσ, πολλὰ δ΄ ̓αργείοις κακὰ ἠρᾶτο, πεμφθεὶς ̓ιλίου κατάσκοποσ· κτανὼν δὲ φρουροὺς καὶ παραστάτας πυλῶν ἐξῆλθεν· αἰεὶ δ΄ ἐν λόχοις εὑρίσκεται Θυμβραῖον ἀμφὶ βωμὸν ἄστεως πέλας θάσσων· κακῷ δὲ μερμέρῳ παλαίομεν.   ̔ρῆσος οὐδεὶς ἀνὴρ εὔψυχος ἀξιοῖ λάθρᾳ κτεῖναι τὸν ἐχθρόν, ἀλλ΄ ἰὼν κατὰ στόμα. τοῦτον δ΄ ὃν ἵζειν φὴς σὺ κλωπικὰς ἕδρας καὶ μηχανᾶσθαι, ζῶντα συλλαβὼν ἐγὼ πυλῶν ἐπ΄ ἐξόδοισιν ἀμπείρας ῥάχιν στήσω πετεινοῖς γυψὶ θοινατήριον. λῃστὴν γὰρ ὄντα καὶ θεῶν ἀνάκτορα συλῶντα δεῖ νιν τῷδε κατθανεῖν μόρῳ.   ̔́εκτωρ νῦν μὲν καταυλίσθητε· καὶ γὰρ εὐφρόνη. δείξω δ΄ ἐγώ σοι χῶρον, ἔνθα χρὴ στρατὸν τὸν σὸν νυχεῦσαι τοῦ τεταγμένου δίχα. ξύνθημα δ΄ ἡμῖν Φοῖβοσ, ἤν τι καὶ δέῃ· μέμνησ΄ ἀκούσασ, Θρῃκί τ΄ ἄγγειλον στρατῷ. ὑμᾶς δὲ βάντας χρὴ προταινὶ τάξεων φρουρεῖν ἐγερτὶ καὶ νεῶν κατάσκοπον δέχθαι Δόλωνα· καὶ γάρ, εἴπερ ἐστὶ σῶσ, ἤδη πελάζει στρατοπέδοισι Τρωικοῖσ.      Χορός τίνος ἁ φυλακά; τίς ἀμείβει τὰν ἐμάν; πρῶτα δύεται σημεῖα καὶ ἑπτάποροι Πλειάδες αἰθέριαι· μέσα δ΄ αἰετὸς οὐρανοῦ ποτᾶται.   ἔγρεσθε, τί μέλλετε; κοιτᾶν ἔγρεσθε πρὸς φυλακάν. οὐ λεύσσετε μηνάδος αἴγλαν;   ἀὼς δὴ πέλασ, ἀὼς γίγνεται, καί τις προδρόμων ὅδε γ΄ ἐστὶν ἀστήρ.   τίς ἐκηρύχθη πρώτην φυλακήν;   Μυγδόνος υἱόν φασι Κόροιβον.   τίς γὰρ ἐπ΄ αὐτῷ;   Κίλικας Παίων στρατὸς ἤγειρεν, Μυσοὶ δ΄ ἡμᾶσ.   οὐκ οὖν Λυκίους πέμπτην φυλακὴν βάντας ἐγείρειν καιρὸς κλήρου κατὰ μοῖραν;   Χορός καὶ μὴν ἀί̈ω· Σιμόεντος ἡμένα κοίτας φοινίας ὑμνεῖ πολυχορδοτάτᾳ γήρυϊ παιδολέτωρ μελοποιὸν ἀηδονὶς μέριμναν.   ἤδη δὲ νέμουσι κατ΄ ̓́ιδαν ποίμνια· νυκτιβρόμου σύριγγος ἰὰν κατακούω.   θέλγει δ΄ ὄμματος ἕδραν ὕπνοσ· ἅδιστος γὰρ ἔβα βλεφάροις πρὸς ἀοῦσ.   τί ποτ΄ οὐ πλάθει σκοπόσ, ὃν ναῶν ̔́εκτωρ ὤτρυνε κατόπταν;   ταρβῶ· χρόνιος γὰρ ἄπεστιν.   ἀλλ΄ ἦ κρυπτὸν λόχον ἐσπαίσας διόλωλε;   τάχ΄ ἄν. φοβερόν μοι.   αὐδῶ Λυκίους πέμπτην φυλακὴν βάντας ἐγείρειν ἡμᾶς κλήρου κατὰ μοῖραν.     ̓οδυσσεύς Διόμηδεσ, οὐκ ἤκουσας  ἢ κενὸς ψόφος στάζει δι΄ ὤτων;  τευχέων τινὰ κτύπον;   Διομήδης οὔκ, ἀλλὰ δεσμὰ πωλικῶν ἐξ ἀντύγων κλάζει σιδήρου· κἀμέ τοι, πρὶν ᾐσθόμην δεσμῶν ἀραγμὸν ἱππικῶν, ἔδυ φόβοσ.   ̓οδυσσεύς ὅρα κατ΄ ὄρφνην μὴ φύλαξιν ἐντύχῃσ.   Διομήδης φυλάξομαί τοι κἀν σκότῳ τιθεὶς πόδα.   ̓οδυσσεύς ἢν δ΄ οὖν ἐγείρῃσ, οἶσθα σύνθημα στρατοῦ;   Διομήδης <20Φοῖβον>20 Δόλωνος οἶδα σύμβολον κλύων.  ̓οδυσσεύς ἔα· εὐνὰς ἐρήμους τάσδε πολεμίων ὁρῶ.   Διομήδης καὶ μὴν Δόλων γε τάσδ΄ ἔφραζεν ̔́εκτορος κοίτασ, ἐφ΄ ᾧπερ ἔγχος εἵλκυσται τόδε.   ̓οδυσσεύς τί δῆτ΄ ἂν εἴη; μῶν λόχος βέβηκέ ποι;   Διομήδης ἴσως ἐφ΄ ἡμῖν μηχανὴν στήσων τινά.   ̓οδυσσεύς θρασὺς γὰρ ̔́εκτωρ νῦν, ἐπεὶ κρατεῖ, θρασύσ.   Διομήδης τί δῆτ΄, ̓οδυσσεῦ, δρῶμεν; οὐ γὰρ ηὕρομεν τὸν ἄνδρ΄ ἐν εὐναῖσ, ἐλπίδων δ΄ ἡμάρτομεν.   ̓οδυσσεύς στείχωμεν ὡς τάχιστα ναυστάθμων πέλασ. σῴζει γὰρ αὐτὸν ὅστις εὐτυχῆ θεῶν τίθησιν· ἡμῖν δ΄ οὐ βιαστέον τύχην.   Διομήδης οὐκ οὖν ἐπ΄ Αἰνέαν ἢ τὸν ἔχθιστον Φρυγῶν Πάριν μολόντε χρὴ καρατομεῖν ξίφει;   ̓οδυσσεύς πῶς οὖν ἐν ὄρφνῃ πολεμίων ἀνὰ στρατὸν ζητῶν δυνήσῃ τούσδ΄ ἀκινδύνως κτανεῖν;   Διομήδης αἰσχρόν γε μέντοι ναῦς ἐπ΄ ̓αργείων μολεῖν δράσαντε μηδὲν πολεμίους νεώτερον.   ̓οδυσσεύς πῶς δ΄ οὐ δέδρακασ; οὐ κτανόντε ναυστάθμων κατάσκοπον Δόλωνα σῴζομεν τάδε σκυλεύματ΄; ἢ πᾶν στρατόπεδον πέρσειν δοκεῖσ;   Διομήδης πείθεισ, πάλιν στείχωμεν· εὖ δ΄ εἴη τυχεῖν.    ̓αθήνα ποῖ δὴ λιπόντες Τρωικῶν ἐκ τάξεων χωρεῖτε, λύπῃ καρδίαν δεδηγμένοι, εἰ μὴ κτανεῖν σφῷν ̔́εκτορ΄ ἢ Πάριν θεὸς δίδωσιν; ἄνδρα δ΄ οὐ πέπυσθε σύμμαχον Τροίᾳ μολόντα ̔ρῆσον οὐ φαύλῳ τρόπῳ. ὃς εἰ διοίσει νύκτα τήνδ΄ ἐς αὔριον, οὔτε σφ΄ ̓αχιλλεὺς οὔτ΄ ἂν Αἴαντος δόρυ μὴ πάντα πέρσαι ναύσταθμ΄ ̓αργείων σχέθοι, τείχη κατασκάψαντα καὶ πυλῶν ἔσω λόγχῃ πλατεῖαν ἐσδρομὴν ποιούμενον. τοῦτον κατακτὰς πάντ΄ ἔχεισ. τὰς δ΄ ̔́εκτορος εὐνὰς ἔασον καὶ καρατόμους σφαγάσ· ἔσται γὰρ αὐτῷ θάνατος ἐξ ἄλλης χερόσ.   ̓οδυσσεύς δέσποιν΄ ̓αθάνα, φθέγματος γὰρ ᾐσθόμην τοῦ σοῦ συνήθη γῆρυν· ἐν πόνοισι γὰρ παροῦσ΄ ἀμύνεις τοῖς ἐμοῖς ἀεί ποτε· τὸν ἄνδρα δ΄ ἡμῖν, ποῦ κατηύνασται, φράσον· πόθεν τέτακται βαρβάρου στρατεύματοσ;   ̓αθήνα ὅδ΄ ἐγγὺς ἧσται κοὐ συνήθροισται στρατῷ, ἀλλ΄ ἐκτὸς αὐτὸν τάξεων κατηύνασεν ̔́εκτωρ, ἕως ἂν νὺξ ἀμείψηται φάοσ. πέλας δὲ πῶλοι Θρῃκίων ἐξ ἁρμάτων λευκαὶ δέδενται, διαπρεπεῖς ἐν εὐφρόνῃ· στίλβουσι δ΄ ὥστε ποταμίου κύκνου πτερόν. ταύτασ, κτανόντες δεσπότην, κομίζετε, κάλλιστον οἴκοις σκῦλον· οὐ γὰρ ἔσθ΄ ὅπου τοιόνδ΄ ὄχημα χθὼν κέκευθε πωλικόν.   ̓οδυσσεύς Διόμηδεσ, ἢ σὺ κτεῖνε Θρῄκιον λεών, ἢ ΄μοὶ πάρες γε, σοὶ δὲ χρὴ πώλους μέλειν.   Διομήδης ἐγὼ φονεύσω, πωλοδαμνήσεις δὲ σύ· τρίβων γὰρ εἶ τὰ κομψὰ καὶ νοεῖν σοφόσ. χρὴ δ΄ ἄνδρα τάσσειν οὗ μάλιστ΄ ἂν ὠφελοῖ.   ̓αθήνα καὶ μὴν καθ΄ ἡμᾶς τόνδ΄ ̓αλέξανδρον βλέπω στείχοντα, φυλάκων ἔκ τινος πεπυσμένον δόξας ἀσήμους πολεμίων μεμβλωκότων.   Διομήδης πότερα σὺν ἄλλοις ἢ μόνος πορεύεται;   ̓αθήνα μόνοσ· πρὸς εὐνὰς δ΄, ὡς ἔοικεν, ̔́εκτορος χωρεῖ, κατόπτας σημανῶν ἥκειν στρατοῦ.   Διομήδης οὐκ οὖν ὑπάρχειν τόνδε κατθανόντα χρή;   ̓αθήνα οὐκ ἂν δύναιο τοῦ πεπρωμένου πλέον. τοῦτον δὲ πρὸς σῆς χειρὸς οὐ θέμις θανεῖν. ἀλλ΄ ᾧπερ ἥκεις μορσίμους φέρων σφαγάσ, τάχυν΄· ἐγὼ δέ, τῷδε σύμμαχος Κύπρις δοκοῦσ΄ ἀρωγὸς ἐν πόνοις παραστατεῖν, σαθροῖς λόγοισιν ἐχθρὸν ἄνδρ΄ ἀμείψομαι. καὶ ταῦτ΄ ἐγὼ μὲν εἶπον· ὃν δὲ χρὴ παθεῖν, οὐκ οἶδεν οὐδ΄ ἤκουσεν ἐγγὺς ὢν λόγου.    ̓αλέξανδρος σὲ τὸν στρατηγὸν καὶ κασίγνητον λέγω, ̔́εκτορ, καθεύδεισ; οὐκ ἐγείρεσθαί σε χρῆν; ἐχθρῶν τις ἡμῖν χρίμπτεται στρατεύματι, ἢ κλῶπες ἄνδρες ἢ κατάσκοποί τινεσ.   ̓αθήνα θάρσει· φυλάσσει σ΄ ἥδε πρευμενὴς Κύπρισ. μέλει δ΄ ὁ σός μοι πόλεμοσ, οὐδ΄ ἀμνημονῶ τιμῆσ, ἐπαινῶ δ΄ εὖ παθοῦσα πρὸς σέθεν. καὶ νῦν ἐπ΄ εὐτυχοῦντι Τρωικῷ στρατῷ ἥκω πορεύουσ΄ ἄνδρα σοι μέγαν φίλον, τῆς ὑμνοποιοῦ παῖδα Θρῄκιον θεᾶς Μούσησ· πατρὸς δὲ Στρυμόνος κικλήσκεται.   ̓αλέξανδρος αἰεί ποτ΄ εὖ φρονοῦσα τυγχάνεις πόλει κἀμοί, μέγιστον δ΄ ἐν βίῳ κειμήλιον κρίνας σέ φημι τῇδε προσθέσθαι πόλει. ἥκω δ΄ ἀκούσας οὐ τορῶς  φήμη δέ τις φύλαξιν ἐμπέπτωκεν  ὡς κατάσκοποι ἥκουσ΄ ̓αχαιῶν. χὣ μὲν οὐκ ἰδὼν λέγει, ὃ δ΄ εἰσιδὼν μολόντας οὐκ ἔχει φράσαι· ὧν οὕνεκ΄ εὐνὰς ἤλυθον πρὸς ̔́εκτοροσ.   ̓αθήνα μηδὲν φοβηθῇσ· οὐδὲν ἐν στρατῷ νέον· ̔́εκτωρ δὲ φροῦδος Θρῇκα κοιμήσων στρατόν.   ̓αλέξανδρος σύ τοί με πείθεισ, σοῖς δὲ πιστεύων λόγοις τάξιν φυλάξων εἶμ΄ ἐλεύθερος φόβου.   ̓αθήνα χώρει· μέλειν γὰρ πάντ΄ ἐμοὶ δόκει τὰ σά, ὥστ΄ εὐτυχοῦντας συμμάχους ἐμοὺς ὁρᾶν. γνώσῃ δὲ καὶ σὺ τὴν ἐμὴν προθυμίαν. ὑμᾶς δ΄ ἀυτῶ τοὺς ἄγαν ἐρρωμένουσ, Λαερτίου παῖ, θηκτὰ κοιμίσαι ξίφη. κεῖται γὰρ ἡμῖν Θρῄκιος στρατηλάτησ, ἵπποι τ΄ ἔχονται, πολέμιοι δ΄ ᾐσθημένοι χωροῦσ΄ ἐφ΄ ὑμᾶσ· ἀλλ΄ ὅσον τάχιστα χρὴ φεύγειν πρὸς ὁλκοὺς ναυστάθμων. τί μέλλετε σκηπτοῦ ΄πιόντος πολεμίων σῷσαι βίον;     Χορός ἔα ἔα· βάλε βάλε βάλε βάλε. θένε θένε.   τίς ἁνήρ; λεύσσετε· τοῦτον αὐδῶ.   κλῶπες οἵτινες κατ΄ ὄρφνην τόνδε κινοῦσι στρατόν.   δεῦρο δεῦρο πᾶσ.   τούσδ΄ ἔχω, τούσδ΄ ἔμαρψα.   τίς ὁ λόχοσ; πόθεν ἔβασ; ποδαπὸς εἶ;     ̓οδυσσεύς οὔ σε χρὴ εἰδέναι· θανῇ γὰρ σήμερον δράσας κακῶσ.   Χορός οὐκ ἐρεῖς ξύνθημα, λόγχην πρὶν διὰ στέρνων μολεῖν;   ̓οδυσσεύς ἵστω. θάρσει.   Χορός πέλας ἴθι. παῖε πᾶσ.   ̓οδυσσεύς ἦ σὺ δὴ ̔ρῆσον κατέκτασ;   Χορός ἀλλὰ τὸν κτενοῦντα σὲ . . .   ̓οδυσσεύς ἴσχε πᾶς τισ.   Χορός οὐ μὲν οὖν.   ̓οδυσσεύς ἆ· φίλιον ἄνδρα μὴ θένῃσ.   Χορός καὶ τί δὴ τὸ σῆμα;   ̓οδυσσεύς Φοῖβοσ.   Χορός ἔμαθον· ἴσχε πᾶς δόρυ. οἶσθ΄ ὅποι βεβᾶσιν ἅνδρεσ;   ̓οδυσσεύς τῇδέ πῃ κατείδομεν.   Χορός ἕρπω πᾶς κατ΄ ἴχνος αὐτῶν. ἢ βοὴν ἐγερτέον; ἀλλὰ συμμάχους ταράσσειν δεινὸν ἐκ νυκτῶν φόβῳ.      Χορός τίς ἀνδρῶν ὁ βάσ; τίς ὁ μέγα θρασὺς ἐπεύξεται χέρα φυγὼν ἐμάν; πόθεν νιν κυρήσω; τίνι προσεικάσω, ὅστις δι΄ ὄρφνης ἦλθ΄ ἀδειμάντῳ ποδὶ διά τε τάξεων καὶ φυλάκων ἕδρασ; Θεσσαλὸς ἢ παραλίαν Λοκρῶν νεμόμενος πόλιν; ἢ νησιώτην σποράδα κέκτηται βίον; τίς ἦν; πόθεν; ποίας πάτρασ; ποῖον δ΄ εὔχεται τὸν ὕπατον θεῶν;   ἆρ΄ ἔστ΄ ̓οδυσσέως τοὔργον ἢ τίνος τόδε; εἰ τοῖς πάροιθε χρὴ τεκμαίρεσθαι· τί μήν;   δοκεῖς γάρ;   τί μὴν οὔ;   θρασὺς γοῦν ἐς ἡμᾶσ.   τίν΄ ἀλκήν; τίν΄ αἰνεῖσ;   ̓οδυσσῆ.   μὴ κλωπὸς αἴνει φωτὸς αἱμύλον δόρυ.   Χορός ἔβα καὶ πάρος κατὰ πόλιν, ὕπαφρον ὄμμ΄ ἔχων, ῥακοδύτῳ στολᾷ πυκασθείσ, ξιφήρης κρύφιος ἐν πέπλοισ. βίον δ΄ ἐπαιτῶν εἷρπ΄ ἀγύρτης τις λάτρισ, ψαφαρόχρουν κάρα πολυπινές τ΄ ἔχων· πολλὰ δὲ τὰν βασιλίδ΄ ἑστίαν ̓ατρειδᾶν κακῶς ἔβαζε δῆθεν ἐχθρὸς ὢν στρατηλάταισ. ὄλοιτ΄ ὄλοιτο πανδίκωσ, πρὶν ἐπὶ γᾶν Φρυγῶν ποδὸς ἴχνος βαλεῖν.   εἴτ΄ οὖν ̓οδυσσέως εἴτε μή, φόβος μ΄ ἔχει· ̔́εκτωρ γὰρ ἡμῖν τοῖς φύλαξι μέμψεται.   τί λάσκων;   δυσοίζων.   τί δρᾶσαι; τί ταρβεῖσ;   καθ΄ ἡμᾶς περᾶσαι . . .   τίν΄ ἀνδρῶν;   οἳ τῆσδε νυκτὸς ἦλθον ἐς Φρυγῶν στρατόν.      ̔ηνίοχος ἰὼ, ἰώ, δαίμονος τύχα βαρεῖα. φεῦ φεῦ.    Χορός ἔα, ἔα· σῖγα πᾶς ὕφιζ΄· ἴσως γὰρ ἐς βόλον τις ἔρχεται.   ̔ηνίοχος ἰὼ ἰώ, συμφορὰ βαρεῖα Θρῃκῶν.   Χορός συμμάχων τις ὁ στένων.     ̔ηνίοχος ἰὼ ἰώ, δύστηνος ἐγώ· σύ τ΄, ἄναξ Θρῃκῶν, ὦ στυγνοτάτην Τροίαν ἐσιδών, οἷόν σε βίου τέλος εἷλεν.    Χορός τίς εἶ ποτ΄ ἀνδρῶν συμμάχων; κατ΄ εὐφρόνην ἀμβλῶπες αὐγαὶ κοὔ σε γιγνώσκω τορῶσ.     ̔ηνίοχος ποῦ τιν΄ ἀνάκτων Τρωικῶν εὕρω; ποῦ δῆθ΄ ̔́εκτωρ τὸν ὑπασπίδιον κοῖτον ἰαύει; τίνι σημήνω διόπων στρατιᾶς οἷα πεπόνθαμεν, οἷά τις ἡμᾶς δράσας ἀφανῆ φροῦδοσ, φανερὸν Θρῃξὶν πένθος τολυπεύσασ;    Χορός κακὸν κυρεῖν τι Θρῃκίῳ στρατεύματι ἔοικεν, οἷα τοῦδε γιγνώσκω κλύων.    ̔ηνίοχος ἔρρει στρατιά, πέπτωκεν ἄναξ δολίῳ πληγῇ. ἆ ἆ ἆ ἆ, οἵα μ΄ ὀδύνη τείρει φονίου τραύματος εἴσω. πῶς ἂν ὀλοίμην; χρῆν γάρ μ΄ ἀκλεῶς ̔ρῆσόν τε θανεῖν, Τροίᾳ κέλσαντ΄ ἐπίκουρον;     Χορός τάδ΄ οὐκ ἐν αἰνιγμοῖσι σημαίνει κακά· σαφῶς γὰρ αὐδᾷ συμμάχους ὀλωλότασ.   ̔ηνίοχος κακῶς πέπρακται κἀπὶ τοῖς κακοῖσι πρὸς αἴσχιστα· καίτοι δὶς τόσον κακὸν τόδε· θανεῖν γὰρ εὐκλεῶς μέν, εἰ θανεῖν χρεών, λυπρὸν μὲν οἶμαι τῷ θανόντι  πῶς γὰρ οὔ;   τοῖς ζῶσι δ΄ ὄγκος καὶ δόμων εὐδοξία. ἡμεῖς δ΄ ἀβούλως κἀκλεῶς ὀλώλαμεν. ἐπεὶ γὰρ ἡμᾶς ηὔνασ΄ ̔εκτόρεια χείρ, ξύνθημα λέξασ, ηὕδομεν πεδοστιβεῖ κόπῳ δαμέντεσ, οὐδ΄ ἐφρουρεῖτο στρατὸς φυλακαῖσι νυκτέροισιν, οὐδ΄ ἐν τάξεσιν ἔκειτο τεύχη, πλῆκτρά τ΄ οὐκ ἐπὶ ζυγοῖς ἵππων καθήρμοσθ΄, ὡς ἄναξ ἐπεύθετο κρατοῦντας ὑμᾶς κἀφεδρεύοντας νεῶν πρύμναισι· φαύλως δ΄ ηὕδομεν πεπτωκότεσ. κἀγὼ μελούσῃ καρδίᾳ λήξας ὕπνου πώλοισι χόρτον, προσδοκῶν ἑωθινὴν ζεύξειν ἐς ἀλκήν, ἀφθόνῳ μετρῶ χερί. λεύσσω δὲ φῶτε περιπολοῦνθ΄ ἡμῶν στρατὸν πυκνῆς δι΄ ὄρφνησ· ὡς δ΄ ἐκινήθην ἐγώ, ἐπτηξάτην τε κἀνεχωρείτην πάλιν· ἤπυσα δ΄ αὐτοῖς μὴ πελάζεσθαι στρατῷ, κλῶπας δοκήσας συμμάχων πλάθειν τινάσ. οἳ δ΄ οὐδέν· οὐ μὴν οὐδ΄ ἐγὼ τὰ πλείονα. ηὗδον δ΄ ἀπελθὼν αὖθις ἐς κοίτην πάλιν.  καί μοι καθ΄ ὕπνον δόξα τις παρίσταται· ἵππους γὰρ ἃς ἔθρεψα κἀδιφρηλάτουν ̔ρήσῳ παρεστώσ, εἶδον, ὡς ὄναρ δοκῶν, λύκους ἐπεμβεβῶτας ἑδραίαν ῥάχιν· θείνοντε δ΄ οὐρᾷ πωλικῆς ῥινοῦ τρίχα ἤλαυνον, αἳ δ΄ ἔρρεγκον ἐξ ἀντηρίδων θυμὸν πνέουσαι κἀνεχαίτιζον φόβῳ. ἐγὼ δ΄ ἀμύνων θῆρας ἐξεγείρομαι πώλοισιν· ἔννυχος γὰρ ἐξώρμα φόβοσ. κλύω δ΄ ἐπάρας κρᾶτα μυχθισμὸν νεκρῶν. θερμὸς δὲ κρουνὸς δεσπότου πάρα σφαγαῖς βάλλει με δυσθνῄσκοντος αἵματος νέου. ὀρθὸς δ΄ ἀνᾴσσω χειρὶ σὺν κενῇ δορόσ. καί μ΄ ἔγχος αὐγάζοντα καὶ θηρώμενον παίει παραστὰς νεῖραν ἐς πλευρὰν ξίφει ἀνὴρ ἀκμάζων· φασγάνου γὰρ ᾐσθόμην πληγῆσ, βαθεῖαν ἄλοκα τραύματος λαβών. πίπτω δὲ πρηνήσ· οἳ δ΄ ὄχημα πωλικὸν λαβόντες ἵππων ἵεσαν φυγῇ πόδα. ἆ ἆ. ὀδύνη με τείρει, κοὐκέτ΄ ὀρθοῦμαι τάλασ. καὶ ξυμφορὰν μὲν οἶδ΄ ὁρῶν, τρόπῳ δ΄ ὅτῳ τεθνᾶσιν οἱ θανόντες οὐκ ἔχω φράσαι, οὐδ΄ ἐξ ὁποίας χειρόσ. εἰκάσαι δέ μοι πάρεστι λυπρὰ πρὸς φίλων πεπονθέναι.   Χορός ἡνίοχε Θρῃκὸς τοῦ κακῶς πεπραγότοσ, μηδὲν δυσοίζου· πολέμιοι ΄̓́δρασαν τάδε.  ̔́εκτωρ δὲ καὐτὸς συμφορᾶς πεπυσμένος χωρεῖ· συναλγεῖ δ΄, ὡς ἔοικε, σοῖς κακοῖσ.   ̔́εκτωρ πῶσ, ὦ μέγιστα πήματ΄ ἐξειργασμένοι, μολόντες ὑμᾶς πολεμίων κατάσκοποι λήθουσιν αἰσχρῶσ, καὶ κατεσφάγη στρατόσ, κοὔτ΄ εἰσιόντας στρατόπεδ΄ ἐξαπώσατε οὔτ΄ ἐξιόντασ; τῶνδε τίς τείσει δίκην πλὴν σοῦ; σὲ γὰρ δὴ φύλακά φημ΄ εἶναι στρατοῦ. φροῦδοι δ΄ ἄπληκτοι, τῇ Φρυγῶν κακανδρίᾳ πόλλ΄ ἐγγελῶντες τῷ στρατηλάτῃ τ΄ ἐμοί. εὖ νυν τόδ΄ ἴστε  Ζεὺς ὀμώμοται πατήρ   ἤτοι μάραγνά γ΄ ἢ καρανιστὴς μόρος μένει σε δρῶντα τοιάδ΄, ἢ τὸν ̔́εκτορα τὸ μηδὲν εἶναι καὶ κακὸν νομίζετε.    Χορός ἰὼ ἰώ, μετὰ σέ, ναί, μετὰ σέ, ὦ πολίοχον κράτοσ, τότ΄ ἄρ΄ ἔμολον, ὅτε σοι ἄγγελος ἦλθον ἀμφὶ ναῦς πύρ΄ αἴθειν· ἐπεὶ ἄγρυπνον ὄμμ΄ ἐν εὐφρόνῃ οὔτ΄ ἐκοίμισ΄ οὔτ΄ ἔβριξ΄, οὐ τὰς Σιμοεντιάδας πηγάσ· μή μοι κότον, ὦ ἄνα, θῇσ· ἀναίτιος γὰρ . . . ἔγωγε πάντων. εἰ δὲ χρόνῳ παράκαιρον ἔργον ἢ λόγον πύθῃ, κατά με γᾶς ζῶντα πόρευσον· οὐ παραιτοῦμαι.   ̔ηνίοχος τί τοῖσδ΄ ἀπειλεῖς βάρβαρός τε βαρβάρου γνώμην ὑφαιρῇ τὴν ἐμήν, πλέκων λόγουσ; σὺ ταῦτ΄ ἔδρασασ· οὐδέν΄ ἂν δεξαίμεθα οὔθ΄ οἱ θανόντες οὔτ΄ ἂν οἱ τετρωμένοι ἄλλον· μακροῦ γε δεῖ σε καὶ σοφοῦ λόγου, ὅτῳ με πείσεις μὴ φίλους κατακτανεῖν, ἵππων ἐρασθείσ, ὧν ἕκατι συμμάχους τοὺς σοὺς φονεύεισ, πόλλ΄ ἐπισκήπτων μολεῖν. ἦλθον, τεθνᾶσιν· εὐπρεπέστερον Πάρις ξενίαν κατῄσχυν΄ ἢ σὺ συμμάχους κτανών. μὴ γάρ τι λέξῃς ὥς τις ̓αργείων μολὼν διώλεσ΄ ἡμᾶσ· τίς δ΄ ὑπερβαλὼν λόχους Τρώων ἐφ΄ ἡμᾶς ἦλθεν, ὥστε καὶ λαθεῖν; σὺ πρόσθεν ἡμῶν ἧσο καὶ Φρυγῶν στρατόσ. τίς οὖν τέτρωται, τίς τέθνηκε συμμάχων τῶν σῶν, μολόντων ὧν σὺ πολεμίων λέγεισ; ἡμεῖς δ΄ ἑκὰς τετρώμεθ΄, οἳ δὲ μειζόνως παθόντες οὐχ ὁρῶσιν ἡλίου φάοσ. ἁπλῶς δ΄ ̓αχαιῶν οὐδέν΄ αἰτιώμεθα. τίς δ΄ ἂν χαμεύνας πολεμίων κατ΄ εὐφρόνην ̔ρήσου μολὼν ἐξηῦρεν, εἰ μή τις θεῶν ἔφραζε τοῖς κτανοῦσιν; οὐδ΄ ἀφιγμένον τὸ πάμπαν ᾖσαν· ἀλλὰ μηχανᾷ τάδε.   ̔́εκτωρ χρόνον μὲν ἤδη συμμάχοισι χρώμεθα ὅσονπερ ἐν γῇ τῇδ΄ ̓αχαιικὸς λεώσ, κοὐδὲν πρὸς αὐτῶν οἶδα πλημμελὲς κλύων· ἐν σοὶ δ΄ ἂν ἀρχοίμεσθα. μή μ΄ ἔρως ἕλοι τοιοῦτος ἵππων ὥστ΄ ἀποκτείνειν φίλουσ. καὶ ταῦτ΄ ̓οδυσσεύσ· τίς γὰρ ἄλλος ἄν ποτε ἔδρασεν ἢ ΄βούλευσεν ̓αργείων ἀνήρ; δέδοικα δ΄ αὐτὸν καί τί μου θράσσει φρένασ, μὴ καὶ Δόλωνα συντυχὼν κατακτάνῃ· χρόνον γὰρ ἤδη φροῦδος ὢν οὐ φαίνεται.   ̔ηνίοχος οὐκ οἶδα τοὺς σοὺς οὓς λέγεις ̓οδυσσέασ· ἡμεῖς δ΄ ὑπ΄ ἐχθρῶν οὐδενὸς πεπλήγμεθα.   ̔́εκτωρ σὺ δ΄ οὖν νόμιζε ταῦτ΄, ἐπείπερ σοι δοκεῖ.   ̔ηνίοχος ὦ γαῖα πατρίσ, πῶς ἂν ἐνθάνοιμί σοι;   ̔́εκτωρ μὴ θνῇσχ΄· ἅλις γὰρ τῶν τεθνηκότων ὄχλοσ.   ̔ηνίοχος ποῖ δὴ τράπωμαι δεσποτῶν μονούμενοσ;   ̔́εκτωρ οἶκός σε κεύθων οὑμὸς ἐξιάσεται.   ̔ηνίοχος καὶ πῶς με κηδεύσουσιν αὐθεντῶν χέρεσ;   ̔́εκτωρ ὅδ΄ αὖ τὸν αὐτὸν μῦθον οὐ λήξει λέγων.   ̔ηνίοχος ὄλοιθ΄ ὁ δράσασ. οὐ γὰρ ἐς σὲ τείνεται γλῶσσ΄, ὡς σὺ κομπεῖσ· ἡ Δίκη δ΄ ἐπίσταται.   ̔́εκτωρ λάζυσθ΄· ἄγοντες <δ΄> αὐτὸν ἐς δόμους ἐμούσ, οὕτως ὅπως ἂν μὴ ΄γκαλῇ πορσύνετε· ὑμᾶς δ΄ ἰόντας τοῖσιν ἐν τείχει χρεὼν Πριάμῳ τε καὶ γέρουσι σημῆναι νεκροὺς θάπτειν κελεύθου λεωφόρου πρὸς ἐκτροπάσ.     Χορός τί ποτ΄ εὐτυχίας ἐκ τῆς μεγάλης Τροίαν ἀνάγει πάλιν ἐς πένθη δαίμων ἄλλοσ, τί φυτεύων; ἔα ἔα. ὦ ὦ. τίς ὑπὲρ κεφαλῆς θεόσ, ὦ βασιλεῦ, τὸν νεόκμητον νεκρὸν ἐν χειροῖν φοράδην πέμπει; ταρβῶ, λεύσσων τόδε, πῆμα.    Μοῦσα ὁρᾶν πάρεστι, Τρῶεσ· ἡ γὰρ ἐν σοφοῖς τιμὰς ἔχουσα Μοῦσα συγγόνων μία πάρειμι, παῖδα τόνδ΄ ὁρῶσ΄ οἰκτρῶς φίλον θανόνθ΄ ὑπ΄ ἐχθρῶν· ὅν ποθ΄ ὁ κτείνας χρόνῳ δόλιος ̓οδυσσεὺς ἀξίαν τείσει δίκην.    Μοῦσα ἰαλέμῳ αὐθιγενεῖ, τέκνον, σ΄ ὀλοφύρομαι, ὦ ματρὸς ἄλγοσ, οἵαν ἔκελσας ὁδὸν ποτὶ Τροίαν· ἦ δυσδαίμονα καὶ μελέαν, ἀπομεμφομένας ἐμοῦ πορευθείσ, ἀπὸ δ΄ ἀντομένου πατρὸς βιαίωσ. ὤμοι ἐγὼ σέθεν, ὦ φιλία φιλία κεφαλά, τέκνον, ὤμοι.   Χορός ὅσον προσήκει μὴ γένους κοινωνίαν ἔχοντι λύπῃ τὸν σὸν οἰκτίρω γόνον.    Μοῦσα ὄλοιτο μὲν Οἰνεί̈δασ, ὄλοιτο δὲ Λαρτιάδασ, ὅς μ΄ ἄπαιδα γέννας ἔθηκεν ἀριστοτόκοιο· ἅ θ΄ ̔́ελλανα λιποῦσα δόμον Φρυγίων λεχέων ἔπλευσε πλαθεῖσ΄  ὑπ΄ ̓ιλίῳ  ὤλεσε μὲν σ΄ ἕκατι Τροίασ, φίλτατε, μυριάδας τε πόλεις ἀνδρῶν ἀγαθῶν ἐκένωσεν.   Μοῦσα ἦ πολλὰ μὲν ζῶν, πολλὰ δ΄ εἰς ̔́αιδου μολών, Φιλάμμονος παῖ, τῆς ἐμῆς ἥψω φρενόσ· ὕβρις γάρ, ἥ σ΄ ἔσφηλε, καὶ Μουσῶν ἔρις τεκεῖν μ΄ ἔθηκε τόνδε δύστηνον γόνον. περῶσα γὰρ δὴ ποταμίους διὰ ῥοὰς λέκτροις ἐπλάθην Στρυμόνος φυταλμίοισ, ὅτ΄ ἤλθομεν γῆς χρυσόβωλον ἐς λέπας Πάγγαιον ὀργάνοισιν ἐξησκημέναι Μοῦσαι μεγίστην εἰς ἔριν μελῳδίας κείνῳ σοφιστῇ Θρῃκί, κἀκτυφλώσαμεν Θάμυριν, ὃς ἡμῶν πόλλ΄ ἐδέννασεν τέχνην. κἀπεὶ σὲ τίκτω, συγγόνους αἰδουμένη καὶ παρθενείαν, ἧκ΄ ἐς εὐύδρου πατρὸς δίνασ· τρέφειν δέ σ΄ οὐ βρότειον ἐς χέρα Στρυμὼν δίδωσιν, ἀλλὰ πηγαίαις κόραισ. ἔνθ΄ ἐκτραφεὶς κάλλιστα Παρθένων ὕπο, Θρῄκης ἀνάσσων πρῶτος ἦσθ΄ ἀνδρῶν, τέκνον. καί σ΄ ἀμφὶ γῆν μὲν πατρίαν φιλαιμάτους ἀλκὰς κορύσσοντ΄ οὐκ ἐδείμαινον θανεῖν· Τροίας δ΄ ἀπηύδων ἄστυ μὴ κέλσαι ποτε, εἰδυῖα τὸν σὸν πότμον· ἀλλά σ΄ ̔́εκτορος πρεσβεύμαθ΄ αἵ τε μυρίαι γερουσίαι ἔπεισαν ἐλθεῖν κἀπικουρῆσαι φίλοισ. καὶ τοῦδ΄, ̓αθάνα, παντὸς αἰτία μόρου,   οὐδὲν δ΄ ̓οδυσσεὺς οὐδ΄ ὁ Τυδέως τόκος ἔδρασε δράσας  μὴ δόκει λεληθέναι. καίτοι πόλιν σὴν σύγγονοι πρεσβεύομεν Μοῦσαι μάλιστα κἀπιχρώμεθα χθονί, μυστηρίων τε τῶν ἀπορρήτων φανὰς ἔδειξεν ̓ορφεύσ, αὐτανέψιος νεκροῦ τοῦδ΄ ὃν κατακτείνεις σύ· Μουσαῖόν τε, σὸν σεμνὸν πολίτην κἀπὶ πλεῖστον ἄνδρ΄ ἕνα ἐλθόντα, Φοῖβος σύγγονοί τ΄ ἠσκήσαμεν. καὶ τῶνδε μισθὸν παῖδ΄ ἔχουσ΄ ἐν ἀγκάλαις θρηνῶ· σοφιστὴν δ΄ ἄλλον οὐκ ἐπάξομαι.   Χορός μάτην ἄρ΄ ἡμᾶς Θρῄκιος τροχηλάτης ἐδέννασ΄, ̔́εκτορ, τῷδε βουλεῦσαι φόνον.    ̔́εκτωρ ᾔδη τάδ΄· οὐδὲν μάντεων ἔδει φράσαι ̓οδυσσέως τέχναισι τόνδ΄ ὀλωλότα. ἐγὼ δὲ γῆς ἔφεδρον ̔ελλήνων στρατὸν λεύσσων, τί μὴν ἔμελλον οὐ πέμψειν φίλοις κήρυκασ, ἐλθεῖν κἀπικουρῆσαι χθονί; ἔπεμψ΄· ὀφείλων δ΄ ἦλθε συμπονεῖν ἐμοί. οὐ μὴν θανόντι γ΄ οὐδαμῶς συνήδομαι. καὶ νῦν ἕτοιμος τῷδε καὶ τεῦξαι τάφον καὶ ξυμπυρῶσαι μυρίων πέπλων χλιδήν· φίλος γὰρ ἐλθὼν δυστυχῶς ἀπέρχεται.   Μοῦσα οὐκ εἶσι γαίας ἐς μελάγχιμον πέδον· τοσόνδε Νύμφην τὴν ἔνερθ΄ αἰτήσομαι, τῆς καρποποιοῦ παῖδα Δήμητρος θεᾶσ, ψυχὴν ἀνεῖναι τοῦδ΄· ὀφειλέτις δέ μοι τοὺς ̓ορφέως τιμῶσα φαίνεσθαι φίλουσ. κἀμοὶ μὲν ὡς θανών τε κοὐ λεύσσων φάος ἔσται τὸ λοιπόν· οὐ γὰρ ἐς ταὐτόν ποτε οὔτ΄ εἶσιν οὔτε μητρὸς ὄψεται δέμασ· κρυπτὸς δ΄ ἐν ἄντροις τῆς ὑπαργύρου χθονὸς ἀνθρωποδαίμων κείσεται βλέπων φάοσ, Βάκχου προφήτης ὥστε Παγγαίου πέτραν ᾤκησε, σεμνὸς τοῖσιν εἰδόσιν θεόσ. ῥᾷον δὲ πένθος τῆς θαλασσίας θεοῦ οἴσω· θανεῖν γὰρ καὶ τὸν ἐκ κείνης χρεών. θρήνοις δ΄ ἀδελφαὶ πρῶτα μὲν σὲ ὑμνήσομεν, ἔπειτ΄ ̓αχιλλέα Θέτιδος ἐν πένθει ποτέ. οὐ ῥύσεταί νιν Παλλάσ, ἥ σ΄ ἀπέκτανεν· τοῖον φαρέτρα Λοξίου σῴζει βέλοσ. ὦ παιδοποιοὶ συμφοραί, πόνοι βροτῶν· ὡς ὅστις ὑμᾶς μὴ κακῶς λογίζεται, ἄπαις διοίσει κοὐ τεκὼν θάψει τέκνα.   Χορός οὗτος μὲν ἤδη μητρὶ κηδεύειν μέλει· σὺ δ΄ εἴ τι πράσσειν τῶν προκειμένων θέλεισ, ̔́εκτορ, πάρεστι· φῶς γὰρ ἡμέρας τόδε.   ̔́εκτωρ χωρεῖτε, συμμάχους δ΄ ὁπλίζεσθαι τάχος ἄνωχθε πληροῦν τ΄ αὐχένας ξυνωρίδων. πανοὺς δ΄ ἔχοντας χρὴ μένειν Τυρσηνικῆς σάλπιγγος αὐδήν· ὡς ὑπερβαλὼν στρατὸν τείχη τ΄ ̓αχαιῶν ναυσὶν αἶθον ἐμβαλεῖν πέποιθα Τρωσί θ΄ ἡμέραν ἐλευθέραν ἀκτῖνα τὴν στείχουσαν ἡλίου φέρειν.     Χορός πείθου βασιλεῖ· στείχωμεν ὅπλοις κοσμησάμενοι καὶ ξυμμαχίᾳ τάδε φράζωμεν· τάχα δ΄ ἂν νίκην δοίη δαίμων ὁ μεθ΄ ἡμῶν.   