    ̓ορέστης <̔ερμῆ χθόνιε, πατρῷ΄ ἐποπτεύων κράτη, σωτὴρ γενοῦ μοι ξύμμαχός τ΄ αἰτουμένῳ· ἥκω γὰρ ἐς γῆν τήνδε καὶ κατέρχομαι. τύμβου δ΄ ἐπ΄ ὄχθῳ τῷδε κηρύσσω πατρὶ κλύειν, ἀκοῦσαι . . .  .  .  .  πλόκαμον ̓ινάχῳ θρεπτήριον. τὸν δεύτερον δὲ τόνδε πενθητήριον  οὐ γὰρ παρὼν ᾤμωξα σόν, πάτερ, μόρον οὐδ΄ ἐξέτεινα χεῖρ΄ ἐπ΄ ἐκφορᾷ  νεκροῦ.>  τί χρῆμα λεύσσω; τίς ποθ΄ ἥδ΄ ὁμήγυρις στείχει γυναικῶν φάρεσιν μελαγχίμοις πρέπουσα; ποίᾳ ξυμφορᾷ προσεικάσω; πότερα δόμοισι πῆμα προσκυρεῖ νέον; ἢ πατρὶ τὠμῷ τάσδ΄ ἐπεικάσας τύχω χοὰς φερούσας νερτέροις μειλίγματα; οὐδέν ποτ΄ ἄλλο· καὶ γὰρ ̓ηλέκτραν δοκῶ στείχειν ἀδελφὴν τὴν ἐμὴν πένθει λυγρῷ πρέπουσαν.  ὦ Ζεῦ, δός με τείσασθαι  μόρον πατρόσ, γενοῦ δὲ σύμμαχος θέλων ἐμοί. Πυλάδη, σταθῶμεν ἐκποδών, ὡς ἂν σαφῶς μάθω γυναικῶν ἥτις ἥδε προστροπή.      Χορός ἰαλτὸς ἐκ δόμων ἔβαν χοὰς προπομπὸς ὀξύχειρι σὺν κτύπῳ. πρέπει παρηὶς φοινίοις ἀμυγμοῖς ὄνυχος ἄλοκι νεοτόμῳ· δι΄ αἰῶνος δ΄ ἰυγμοῖσι  βόσκεται κέαρ. λινοφθόροι δ΄ ὑφασμάτων λακίδες ἔφλαδον ὑπ΄ ἄλγεσιν, προστέρνῳ στολμῷ πέπλων ἀγελάστοις ξυμφοραῖς πεπληγμένων.   Χορός τορὸς δὲ  Φοῖβος ὀρθόθριξ δόμων ὀνειρόμαντισ, ἐξ ὕπνου κότον πνέων, ἀωρόνυκτον ἀμβόαμα μυχόθεν ἔλακε  περὶ φόβῳ, γυναικείοισιν  ἐν δώμασιν βαρὺς πίτνων. κριταί <τε> τῶνδ΄ ὀνειράτων θεόθεν ἔλακον  ὑπέγγυοι μέμφεσθαι τοὺς γᾶς νέρθεν περιθύμως τοῖς κτανοῦσί τ΄ ἐγκοτεῖν.   Χορός τοιάνδε χάριν  ἀχάριτον ἀπότροπον κακῶν, ἰὼ γαῖα μαῖα, μωμένα μ΄ ἰάλλει δύσθεος γυνά. φοβοῦ- μαι δ΄ ἔπος τόδ΄ ἐκβαλεῖν. τί γὰρ λύτρον  πεσόντος αἵματος πέδοι; ἰὼ πάνοιζυς ἑστία, ἰὼ κατασκαφαὶ δόμων. ἀνήλιοι βροτοστυγεῖς δνόφοι καλύπτουσι δόμους δεσποτῶν  θανάτοισι.   Χορός σέβας δ΄ ἄμαχον ἀδάματον  ἀπόλεμον τὸ πρὶν δι΄ ὤτων φρενός  τε δαμίας περαῖνον νῦν ἀφίσταται. φοβεῖ- ται δέ τισ.  τὸ δ΄ εὐτυχεῖν, τόδ΄ ἐν βροτοῖς  θεός τε καὶ θεοῦ πλέον. ῥοπὴ δ΄ ἐπισκοπεῖ δίκας ταχεῖα τοὺς  μὲν ἐν φάει, τὰ δ΄ ἐν μεταιχμίῳ σκότου μένει χρονίζοντας  ἄχη βρύει, τοὺς δ΄ ἄκραντος ἔχει νύξ.   Χορός δι΄ αἵματ΄ ἐκποθένθ΄  ὑπὸ χθονὸς τροφοῦ τίτας φόνος πέπηγεν οὐ διαρρύδαν. διαλγὴς <δ΄ > ἄτα  διαφέρει τὸν αἴτιον παναρκέτας νόσου βρύειν.   Χορός θιγόντι  δ΄ οὔτι νυμφικῶν ἑδωλίων ἄκοσ, πόροι τε πάντες ἐκ μιᾶς ὁδοῦ <προ>βαίνοντες  τὸν χερομυσῆ φόνον καθαίροντες ἴθυσαν  μάταν.   Χορός ἐμοὶ δ΄ ἀνάγκαν γὰρ ἀμφίπτολιν θεοὶ προσήνεγκαν· ἐκ γὰρ οἴκων πατρῴων δούλιόν <μ΄> ἐσᾶγον αἶσαν δίκαια καὶ μὴ δίκαια ἀρχὰς πρέπον βίᾳ φρενῶν αἰνέσαι πικρὸν  στύγος κρατούσῃ. δακρύω δ΄ ὑφ΄ εἱμάτων ματαίοισι δεσποτᾶν τύχαισ, κρυφαίοις πένθεσιν παχνουμένη.     ̓ηλέκτρα δμωαὶ γυναῖκεσ, δωμάτων εὐθήμονεσ, ἐπεὶ πάρεστε τῆσδε προστροπῆς ἐμοὶ πομποί, γένεσθε τῶνδε σύμβουλοι πέρι· τί φῶ χέουσα  τάσδε κηδείους χοάσ; πῶς εὔφρον΄  εἴπω, πῶς κατεύξομαι πατρί; πότερα λέγουσα παρὰ φίλης φίλῳ φέρειν γυναικὸς ἀνδρί, τῆς ἐμῆς μητρὸς πάρα; τῶνδ΄ οὐ πάρεστι θάρσοσ, οὐδ΄ ἔχω τί φῶ, χέουσα τόνδε πέλανον ἐν τύμβῳ πατρόσ. ἢ τοῦτο φάσκω τοὔποσ, ὡς νόμος βροτοῖσ, ἔσθλ΄  ἀντιδοῦναι τοῖσι πέμπουσιν  τάδε στέφη, δόσιν γε  τῶν κακῶν ἐπαξίαν; ἢ σῖγ΄ ἀτίμωσ, ὥσπερ οὖν ἀπώλετο πατήρ, τάδ΄ ἐκχέασα, γάποτον χύσιν, στείχω καθάρμαθ΄ ὥς τις ἐκπέμψας πάλιν δικοῦσα τεῦχος ἀστρόφοισιν ὄμμασιν; τῆσδ΄ ἐστὲ βουλῆσ, ὦ φίλαι, μεταίτιαι· κοινὸν γὰρ ἔχθος ἐν δόμοις νομίζομεν. μὴ κεύθετ΄ ἔνδον καρδίας φόβῳ τινόσ. τὸ μόρσιμον γὰρ τόν τ΄ ἐλεύθερον μένει καὶ τὸν πρὸς ἄλλης δεσποτούμενον χερόσ. λέγοις ἄν, εἴ τι τῶνδ΄ ἔχοις ὑπέρτερον.    Χορός αἰδουμένη σοι βωμὸν ὡς τύμβον πατρὸς λέξω, κελεύεις γάρ, τὸν ἐκ φρενὸς λόγον.   ̓ηλέκτρα λέγοις ἄν, ὥσπερ ᾐδέσω τάφον πατρόσ.   Χορός φθέγγου χέουσα κεδνὰ  τοῖσιν εὔφροσιν.   ̓ηλέκτρα τίνας δὲ τούτους τῶν φίλων προσεννέπω;   Χορός πρῶτον μὲν αὑτὴν χὤστις Αἴγισθον στυγεῖ.   ̓ηλέκτρα ἐμοί τε καὶ σοί τἄρ΄ ἐπεύξομαι τάδε;   Χορός αὐτὴ σὺ ταῦτα μανθάνουσ΄ ἤδη φράσαι.   ̓ηλέκτρα τίν΄ οὖν ἔτ΄ ἄλλον τῇδε προστιθῶ στάσει;   Χορός μέμνησ΄ ̓ορέστου, κεἰ θυραῖός ἐσθ΄ ὅμωσ.   ̓ηλέκτρα εὖ τοῦτο, κἀφρένωσας οὐχ ἥκιστά με.   Χορός τοῖς αἰτίοις νῦν τοῦ φόνου μεμνημένη   ̓ηλέκτρα τί φῶ; δίδασκ΄ ἄπειρον ἐξηγουμένη.   Χορός ἐλθεῖν τιν΄ αὐτοῖς δαίμον΄ ἢ βροτῶν τινα   ̓ηλέκτρα πότερα δικαστὴν ἢ δικηφόρον λέγεισ;   Χορός ἅπλῶς τι φράζουσ΄, ὅστις ἀνταποκτενεῖ.   ̓ηλέκτρα καὶ ταῦτά μοὐστὶν εὐσεβῆ θεῶν πάρα;   Χορός πῶς δ΄ οὐ τὸν ἐχθρὸν ἀνταμείβεσθαι κακοῖσ;   ̓ηλέκτρα κῆρυξ μέγιστε  τῶν ἄνω τε καὶ κάτω, <ἄρηξον,> ̔ερμῆ χθόνιε, κηρύξας ἐμοὶ τοὺς γῆς ἔνερθε δαίμονας κλύειν ἐμὰς εὐχάσ, πατρῴων δωμάτων  ἐπισκόπουσ, καὶ Γαῖαν αὐτήν, ἣ τὰ πάντα τίκτεται, θρέψασά τ΄ αὖθις τῶνδε κῦμα λαμβάνει· κἀγὼ χέουσα τάσδε χέρνιβας βροτοῖς λέγω καλοῦσα πατέρ΄, ἐποίκτιρόν  τ΄ ἐμὲ φίλον τ΄ ̓ορέστην· πῶς ἀνάξομεν δόμοισ; πεπραμένοι  γὰρ νῦν γέ πως ἀλώμεθα πρὸς τῆς τεκούσησ, ἄνδρα δ΄ ἀντηλλάξατο Αἴγισθον, ὅσπερ σοῦ φόνου μεταίτιοσ. κἀγὼ μὲν ἀντίδουλοσ· ἐκ δὲ χρημάτων φεύγων  ̓ορέστης ἐστίν, οἱ δ΄ ὑπερκόπως ἐν τοῖσι σοῖς πόνοισι  χλίουσιν μέγα. ἐλθεῖν δ΄ ̓ορέστην δεῦρο σὺν τύχῃ τινὶ κατεύχομαί σοι, καὶ σὺ κλῦθί μου, πάτερ· αὐτῇ τέ μοι δὸς σωφρονεστέραν  πολὺ μητρὸς γενέσθαι χεῖρά τ΄ εὐσεβεστέραν. ἡμῖν μὲν εὐχὰς τάσδε, τοῖς δ΄ ἐναντίοις λέγω φανῆναί σου, πάτερ, τιμάορον, καὶ τοὺς κτανόντας ἀντικατθανεῖν δίκῃ. ταῦτ΄ ἐν μέσῳ τίθημι τῆς καλῆς  ἀρᾶσ, κείνοις λέγουσα τήνδε τὴν κακὴν ἀράν· ἡμῖν δὲ πομπὸς ἴσθι τῶν ἐσθλῶν ἄνω, σὺν θεοῖσι καὶ γῇ καὶ δίκῃ νικηφόρῳ. τοιαῖσδ΄ ἐπ΄ εὐχαῖς τάσδ΄ ἐπισπένδω χοάσ. ὑμᾶς δὲ κωκυτοῖς ἐπανθίζειν νόμοσ, παιᾶνα τοῦ θανόντος ἐξαυδωμένασ.    Χορός ἵετε δάκρυ καναχὲς ὀλόμενον ὀλομένῳ δεσπότᾳ πρὸς ἔρυμα τόδε κακῶν, κεδνῶν τ΄ ἀπότροπον ἄγος  ἀπεύχετον κεχυμένων χοᾶν.  κλύε δέ μοι, κλύε, σέ- βας ὦ  δέσποτ΄, ἐξ ἀμαυρᾶς φρενόσ. ὀτοτοτοτοτοτοτοῖ, ἴτω τις δορυ- σθενὴς ἀνήρ, ἀναλυτὴρ δόμων, Σκυθικά τ΄  ἐν χεροῖν παλίντον΄ ἐν ἔργῳ βέλη ΄πιπάλλων ̓́αρης σχέδιά τ΄ αὐτόκωπα νωμῶν ξίφη.    ̓ηλέκτρα ἔχει μὲν ἤδη γαπότους  χοὰς πατήρ· νέου δὲ μύθου τοῦδε κοινωνήσατε·   Χορός λέγοις ἄν· ὀρχεῖται  δὲ καρδία φόβῳ.   ̓ηλέκτρα ὁρῶ τομαῖον τόνδε βόστρυχον τάφῳ.   Χορός τίνος ποτ΄ ἀνδρόσ, ἢ βαθυζώνου κόρησ;   ̓ηλέκτρα εὐξύμβολον τόδ΄ ἐστὶ παντὶ δοξάσαι.   Χορός πῶς οὖν; παλαιὰ παρὰ νεωτέρας μάθω.   ̓ηλέκτρα οὐκ ἔστιν ὅστις πλὴν ἐμοῦ κείραιτό νιν.   Χορός ἐχθροὶ γὰρ οἷς προσῆκε πενθῆσαι τριχί.   ̓ηλέκτρα καὶ μὴν ὅδ΄ ἐστὶ κάρτ΄ ἰδεῖν ὁμόπτερος   Χορός ποίαις ἐθείραισ; τοῦτο γὰρ θέλω μαθεῖν.   ̓ηλέκτρα αὐτοῖσιν ἡμῖν κάρτα προσφερὴς ἰδεῖν.   Χορός μῶν οὖν ̓ορέστου κρύβδα δῶρον ἦν  τόδε;   ̓ηλέκτρα μάλιστ΄ ἐκείνου βοστρύχοις προσείδεται.   Χορός καὶ πῶς ἐκεῖνος δεῦρ΄ ἐτόλμησεν μολεῖν;   ̓ηλέκτρα ἔπεμψε χαίτην  κουρίμην χάριν πατρόσ.   Χορός οὐχ ἧσσον εὐδάκρυτά μοι λέγεις τάδε, εἰ τῆσδε χώρας μήποτε ψαύσει  ποδί.   ̓ηλέκτρα κἀμοὶ προσέστη καρδίας κλυδώνιον χολῆσ, ἐπαίσθην  δ΄ ὡς διανταίῳ βέλει· ἐξ ὀμμάτων δὲ δίψιοι πίπτουσί μοι σταγόνες ἄφρακτοι δυσχίμου πλημμυρίδοσ, πλόκαμον ἰδούσῃ τόνδε· πῶς γὰρ ἐλπίσω ἀστῶν τιν΄ ἄλλον τῆσδε δεσπόζειν φόβησ; ἀλλ΄ οὐδὲ μήν νιν ἡ κτανοῦσ΄ ἐκείρατο, ἐμὴ δὲ μήτηρ, οὐδαμῶς ἐπώνυμον φρόνημα παισὶ δύσθεον πεπαμένη. ἐγὼ δ΄ ὅπως μὲν ἄντικρυς τάδ΄ αἰνέσω, εἶναι τόδ΄ ἀγλάισμά μοι τοῦ φιλτάτου βροτῶν ̓ορέστουσαίνομαι δ΄ ὑπ΄ ἐλπίδοσ.  φεῦ.  εἴθ΄ εἶχε φωνὴν εὔφρον΄ ἀγγέλου δίκην, ὅπως δίφροντις οὖσα μὴ ΄κινυσσόμην, ἀλλ΄ εὖ ΄σαφήνει  τόνδ΄ ἀποπτύσαι πλόκον, εἴπερ γ΄ ἀπ΄ ἐχθροῦ κρατὸς ἦν τετμημένοσ, ἢ ξυγγενὴς ὢν εἶχε συμπενθεῖν ἐμοὶ ἄγαλμα τύμβου τοῦδε καὶ τιμὴν πατρόσ. ἀλλ΄ εἰδότας μὲν τοὺς θεοὺς καλούμεθα, οἵοισιν ἐν χειμῶσι ναυτίλων δίκην στροβούμεθ΄· εἰ δὲ χρὴ τυχεῖν σωτηρίασ, σμικροῦ γένοιτ΄ ἂν σπέρματος μέγας πυθμήν. καὶ μὴν στίβοι γε, δεύτερον τεκμήριον, ποδῶν  ὅμοιοι τοῖς τ΄ ἐμοῖσιν ἐμφερεῖς καὶ γὰρ δύ΄ ἐστὸν τώδε περιγραφὰ ποδοῖν, αὐτοῦ τ΄ ἐκείνου καὶ συνεμπόρου τινόσ. πτέρναι τενόντων θ΄ ὑπογραφαὶ μετρούμεναι εἰς ταὐτὸ συμβαίνουσι τοῖς ἐμοῖς στίβοισ. πάρεστι δ΄ ὠδὶς καὶ φρενῶν καταφθορά.   ̓ορέστης εὔχου τὰ λοιπά, τοῖς θεοῖς τελεσφόρους εὐχὰς ἐπαγγέλλουσα, τυγχάνειν καλῶσ.   ̓ηλέκτρα ἐπεὶ τί νῦν ἕκατι δαιμόνων κυρῶ;   ̓ορέστης εἰς ὄψιν ἥκεις ὧνπερ ἐξηύχου   πάλαι.   ̓ηλέκτρα καὶ τίνα σύνοισθά μοι καλουμένῃ βροτῶν;   ̓ορέστης σύνοιδ΄ ̓ορέστην πολλά σ΄ ἐκπαγλουμένην.   ̓ηλέκτρα καὶ πρὸς τί δῆτα τυγχάνω κατευγμάτων;   ̓ορέστης ὅδ΄ εἰμί· μὴ μάτευ΄  ἐμοῦ μᾶλλον φίλον.   ̓ηλέκτρα ἀλλ΄ ἦ δόλον τιν΄, ὦ ξέν΄, ἀμφί μοι πλέκεισ;   ̓ορέστης αὐτὸς καθ΄ αὑτοῦ τἄρα  μηχανορραφῶ.   ̓ηλέκτρα ἀλλ΄ ἐν κακοῖσι τοῖς ἐμοῖς γελᾶν θέλεισ.   ̓ορέστης κἀν τοῖς ἐμοῖς  ἄρ΄, εἴπερ ἔν γε τοῖσι σοῖς   ̓ηλέκτρα ὡς ὄντ΄ ̓ορέστην τάδε σ΄ ἐγὼ προσεννέπω;    ̓ορέστης αὐτὸν μὲν οὖν  ὁρῶσα δυσμαθεῖς ἐμέ· κουρὰν δ΄ ἰδοῦσα τήνδε κηδείου τριχὸς ἰχνοσκοποῦσά τ΄ ἐν στίβοισι τοῖς ἐμοῖς ἀνεπτερώθης κἀδόκεις ὁρᾶν ἐμέ. σκέψαι τομῇ  προσθεῖσα βόστρυχον τριχὸς σαυτῆς ἀδελφοῦ σύμμετρον  τὠμῷ  κάρᾳ. ἰδοῦ δ΄ ὕφασμα τοῦτο, σῆς ἔργον χερόσ, σπάθης τε πληγὰς ἠδὲ  θήρειον  γραφήν. ἔνδον γενοῦ, χαρᾷ δὲ μὴ ΄κπλαγῇς  φρένασ· τοὺς φιλτάτους γὰρ οἶδα νῷν ὄντας πικρούσ.   ̓ηλέκτρα ὦ φίλτατον μέλημα δώμασιν πατρόσ, δακρυτὸς ἐλπὶς σπέρματος σωτηρίου, ἀλκῇ πεποιθὼς δῶμ΄ ἀνακτήσῃ πατρόσ. ὦ τερπνὸν ὄμμα τέσσαρας μοίρας ἔχον ἐμοί· προσαυδᾶν δ΄ ἐστ΄ ἀναγκαίως ἔχον πατέρα τε, καὶ τὸ μητρὸς ἐς σέ μοι ῥέπει στέργηθρον· ἡ δὲ πανδίκως ἐχθαίρεται· καὶ τῆς τυθείσης νηλεῶς ὁμοσπόρου· πιστὸς δ΄ ἀδελφὸς ἦσθ΄, ἐμοὶ σέβας φέρων μόνοσ· Κράτος τε καὶ Δίκη σὺν τῷ τρίτῳ πάντων μεγίστῳ Ζηνὶ συγγένοιτό σοι.   ̓ορέστης Ζεῦ Ζεῦ, θεωρὸς τῶνδε πραγμάτων  γενοῦ· ἰδοῦ δὲ γένναν  εὖνιν αἰετοῦ πατρόσ, θανόντος ἐν πλεκταῖσι καὶ σπειράμασιν δεινῆς ἐχίδνησ.  τοὺς δ΄ ἀπωρφανισμένους νῆστις πιέζει λιμόσ· οὐ γὰρ ἐντελεῖς θήραν πατρῴαν  προσφέρειν σκηνήμασιν. οὕτω δὲ κἀμὲ τήνδε τ΄, ̓ηλέκτραν λέγω, ἰδεῖν πάρεστί σοι, πατροστερῆ γόνον, ἄμφω φυγὴν ἔχοντε τὴν αὐτὴν δόμων. καὶ τοῦ θυτῆρος καί σε τιμῶντος μέγα πατρὸς νεοσσοὺς τούσδ΄ ἀποφθείρας πόθεν ἕξεις ὁμοίας χειρὸς εὔθοινον  γέρασ; οὔτ΄ αἰετοῦ γένεθλ΄ ἀποφθείρασ, πάλιν πέμπειν ἔχοις ἂν σήματ΄ εὐπιθῆ  βροτοῖσ· οὔτ΄ ἀρχικός σοι πᾶς ὅδ΄ αὐανθεὶς πυθμὴν βωμοῖς ἀρήξει βουθύτοις ἐν ἤμασιν. κόμιζ΄, ἀπὸ σμικροῦ δ΄ ἂν ἄρειας  μέγαν δόμον, δοκοῦντα κάρτα νῦν πεπτωκέναι.    Χορός ὦ παῖδεσ, ὦ σωτῆρες ἑστίας πατρόσ, σιγᾶθ΄, ὅπως μὴ πεύσεταί τισ, ὦ τέκνα, γλώσσης χάριν δὲ πάντ΄ ἀπαγγείλῃ τάδε πρὸς τοὺς κρατοῦντασ· οὓς ἴδοιμ΄ ἐγώ ποτε θανόντας ἐν κηκῖδι πισσήρει φλογόσ.   ̓ορέστης οὔτοι  προδώσει Λοξίου μεγασθενὴς χρησμὸς κελεύων τόνδε κίνδυνον περᾶν, κἀξορθιάζων  πολλὰ καὶ δυσχειμέρους ἄτας ὑφ΄ ἧπαρ θερμὸν ἐξαυδώμενοσ, εἰ μὴ μέτειμι τοῦ πατρὸς τοὺς αἰτίουσ· τρόπον τὸν αὐτὸν ἀνταποκτεῖναι λέγων, ἀποχρημάτοισι ζημίαις ταυρούμενον· αὐτὸν δ΄ ἔφασκε τῇ φίλῃ ψυχῇ τάδε τείσειν  μ΄ ἔχοντα πολλὰ δυστερπῆ κακά. τὰ μὲν γὰρ ἐκ γῆς δυσφρόνων μηνίματα βροτοῖς πιφαύσκων εἶπε, τὰς δ΄ αἰνῶν νόσουσ, σαρκῶν ἐπαμβατῆρας ἀγρίαις γνάθοις λειχῆνας  ἐξέσθοντας ἀρχαίαν φύσιν· λευκὰς δὲ κόρσας τῇδ΄ ἐπαντέλλειν  νόσῳ· ἄλλας τ΄ ἐφώνει  προσβολάς ̓ερινύων ἐκ τῶν πατρῴων αἱμάτων τελουμένασ· τὸ γὰρ σκοτεινὸν τῶν ἐνερτέρων βέλος ἐκ προστροπαίων ἐν γένει πεπτωκότων, καὶ λύσσα καὶ μάταιος ἐκ νυκτῶν φόβος ὁρῶντα λαμπρὸν ἐν σκότῳ νωμῶντ΄ ὀφρὺν κινεῖ, ταράσσει, καὶ διώκεσθαι πόλεως χαλκηλάτῳ πλάστιγγι λυμανθὲν δέμασ. καὶ τοῖς τοιούτοις οὔτε κρατῆρος  μέρος εἶναι μετασχεῖν, οὐ φιλοσπόνδου λιβόσ, βωμῶν τ΄ ἀπείργειν οὐχ ὁρωμένην πατρὸς μῆνιν· δέχεσθαι <δ΄> οὔτε συλλύειν τινά. πάντων δ΄ ἄτιμον κἄφιλον θνῄσκειν χρόνῳ κακῶς ταριχευθέντα παμφθάρτῳ μόρῳ. τοιοῖσδε χρησμοῖς ἆρα  χρὴ πεποιθέναι; κεἰ μὴ πέποιθα, τοὔργον ἔστ΄ ἐργαστέον. πολλοὶ γὰρ εἰς ἓν συμπίτνουσιν  ἵμεροι, θεοῦ τ΄ ἐφετμαὶ καὶ πατρὸς πένθος μέγα, καὶ πρὸς πιέζει  χρημάτων ἀχηνία, τὸ μὴ πολίτας εὐκλεεστάτους βροτῶν, Τροίας ἀναστατῆρας εὐδόξῳ φρενί, δυοῖν γυναικοῖν ὧδ΄ ὑπηκόους πέλειν. θήλεια γὰρ φρήν· εἰ δὲ μή, τάχ΄ εἴσεται.     Χορός ἀλλ΄ ὦ μεγάλαι Μοῖραι, Διόθεν τῇδε τελευτᾶν, τὸ δίκαιον μεταβαίνει. ἀντὶ μὲν ἐχθρᾶς γλώσσης ἐχθρὰ γλῶσσα τελείσθω· τοὐφειλόμενον πράσσουσα Δίκη  μέγ΄ ἀυτεῖ· ἀντὶ δὲ πληγῆς φονίας φονίαν πληγὴν τινέτω.  δράσαντι παθεῖν, τριγέρων μῦθος τάδε φωνεῖ.      ̓ορέστης ὦ πάτερ αἰνόπατερ, τί σοι φάμενος ἢ τί ῥέξας τύχοιμ΄ ἂν ἕκαθεν  οὐρίσασ, ἔνθα σ΄ ἔχουσιν εὐναί, σκότῳ φάος ἀντίμοι- ρον; χάριτες δ΄ ὁμοίως κέκληνται γόος εὐκλεὴς προσθοδόμοις ̓ατρείδαισ.   Χορός τέκνον, φρόνημα τοῦ θανόντος οὐ δαμάζει πυρὸς ἡ μαλερὰ γνάθοσ, φαίνει δ΄ ὕστερον ὀργάσ· ὀτοτύζεται δ΄ ὁ θνῄσκων, ἀναφαίνεται δ΄ ὁ βλάπτων. πατέρων τε καὶ τεκόντων γόος ἔνδικος ματεύει τὸ πᾶν ἀμφιλαφής ταραχθείσ.   ̓ηλέκτρα κλῦθὶ νυν, ὦ πάτερ, ἐν μέρει πολυδάκρυτα πένθη. δίπαις τοί σ΄  ἐπιτύμβιος θρῆνος ἀναστενάζει. τάφος δ΄ ἱκέτας δέδεκται φυγάδας θ΄ ὁμοίωσ. τί τῶνδ΄ εὖ, τί δ΄ ἄτερ κακῶν; οὐκ ἀτρίακτος ἄτα;    Χορός ἀλλ΄ ἔτ΄ ἂν ἐκ τῶνδε θεὸς χρῄζων θείη  κελάδους εὐφθογγοτέρουσ· ἀντὶ δὲ θρήνων ἐπιτυμβιδίων παιὰν  μελάθροις ἐν βασιλείοις νεοκρᾶτα φίλον κομίσειεν.    ̓ορέστης εἰ γὰρ ὑπ΄ ̓ιλίῳ πρός τινος Λυκίων, πάτερ, δορίτμητος κατηναρίσθησ· λιπὼν ἂν εὔκλειαν ἐν δόμοισι τέκνων τ΄ ἐν κελεύθοις ἐπιστρεπτὸν αἰῶ κτίσας  πολύχωστον ἂν εἶχες τάφον διαποντίου γᾶς δώμασιν εὐφόρητον,   Χορός φίλος φίλοισι τοῖς ἐκεῖ καλῶς θανοῦσιν κατὰ χθονὸς ἐμπρέπων σεμνότιμος ἀνάκτωρ, πρόπολός τε τῶν μεγίστων χθονίων ἐκεῖ τυράννων· βασιλεὺς γὰρ ἦσθ΄, ὄφρ΄ ἔζησ, μόριμον λάχος πιπλάντων χεροῖν πεισίβροτόν  τε βάκτρον.   ̓ηλέκτρα μηδ΄ ὑπὸ Τρωίας τείχεσι  φθίμενοσ, πάτερ, μετ΄ ἄλλῳ  δουρικμῆτι  λαῷ παρὰ Σκαμάνδρου πόρον τεθάφθαι. πάρος δ΄ οἱ κτανόντες νιν οὕτως  δαμῆναι <φίλοισ>, θανατηφόρον αἶσαν πρόσω  τινὰ πυνθάνεσθαι τῶνδε πόνων ἄπειρον.    Χορός ταῦτα μέν, ὦ παῖ, κρείσσονα χρυσοῦ, μεγάλης δὲ τύχης καὶ ὑπερβορέου μείζονα φωνεῖσ· δύνασαι  γάρ. ἀλλὰ διπλῆς γὰρ τῆσδε μαράγνης δοῦπος ἱκνεῖται· τῶν μὲν ἀρωγοὶ κατὰ γῆς ἤδη, τῶν δὲ κρατούντων χέρες οὐχ ὅσιαι στυγερῶν τούτων· παισὶ δὲ μᾶλλον γεγένηται.    ̓ορέστης τοῦτο διαμπερὲς οὖς ἵκεθ΄ ἅπερ τι  βέλοσ. Ζεῦ Ζεῦ, κάτωθεν ἀμπέμπων ὑστερόποινον ἄταν βροτῶν τλάμονι   καὶ πανούργῳ χειρὶτοκεῦσι δ΄ ὅμως τελεῖται.   Χορός ἐφυμνῆσαι γένοιτό μοι πυκά- εντ΄  ὀλολυγμὸν ἀνδρὸς θεινομένου, γυναικός τ΄ ὀλλυμένασ· τί γὰρ κεύθω φρενὸς οἷον  ἔμπας ποτᾶται; πάροιθεν δὲ πρῴρας δριμὺς ἄηται κραδίας θυμὸς ἔγκοτον στύγοσ.   ̓ηλέκτρα καί πότ΄ ἂν ἀμφιθαλὴς Ζεὺς ἐπὶ χεῖρα βάλοι, φεῦ φεῦ, κάρανα δαί̈ξασ; πιστὰ γένοιτο χώρᾳ. δίκαν δ΄ ἐξ ἀδίκων ἀπαιτῶ. κλῦτε δὲ Γᾶ χθονίων τε τιμαί.    Χορός ἀλλὰ νόμος  μὲν φονίας σταγόνας χυμένας ἐς πέδον ἄλλο προσαιτεῖν αἷμα.  βοᾷ γὰρ λοιγὸς ̓ερινὺν παρὰ τῶν πρότερον  φθιμένων ἄτην ἑτέραν ἐπάγουσαν ἐπ΄ ἄτῃ.    ̓ορέστης πόποι  δὴ νερτέρων τυραννίδεσ, ἴδετε πολυκρατεῖς ̓αραὶ φθινομένων, ἴδεσθ΄ ̓ατρειδᾶν τὰ λοίπ΄ ἀμηχάνως ἔχοντα καὶ δωμάτων ἄτιμα.  πᾷ τις τράποιτ΄ ἄν, ὦ Ζεῦ;   Χορός πέπαλται  δαὖτὲ  μοι φίλον κέαρ τόνδε κλύουσαν οἶκτον καὶ τότε μὲν δύσελπισ, σπλάγχνα δέ μοι κελαινοῦ- ται πρὸς ἔπος κλυούσᾳ. ὅταν δ΄ αὖτ΄ ἐπ΄ ἀλκῆς ἐπάρῃ <μ΄ ἐλπὶσ>, ἀπέστασεν ἄχος προσφανεῖσά  μοι καλῶσ.   ̓ηλέκτρα τί δ΄ ἂν φάντες  τύχοιμεν ἢ  τά περ πάθομεν ἄχεα  πρός γε τῶν τεκομένων; πάρεστι σαίνειν, τὰ δ΄ οὔτι θέλγεται. λύκος γὰρ ὥστ΄ ὠμόφρων ἄσαντος ἐκ ματρός ἐστι θυμόσ.   Χορός ἔκοψα κομμὸν ̓́αριον  ἔν τε  Κισσίας νόμοις ἰηλεμιστρίασ, ἀπριγδόπληκτα πολυπλάνητα  δ΄ ἦν  ἰδεῖν ἐπασσυτεροτριβῆ τὰ χερὸς ὀρέγματα ἄνωθεν ἀνέκαθεν, κτύπῳ δ΄ ἐπερρόθει κροτητὸν ἀμὸν καὶ πανάθλιον κάρα.   ̓ηλέκτρα ἰὼ ἰὼ δαί̈α πάντολμε μᾶτερ, δαί̈αις ἐν ἐκφοραῖς ἄνευ πολιτᾶν ἄνακτ΄, ἄνευ δὲ πενθημάτων ἔτλας  ἀνοίμωκτον ἄνδρα θάψαι.   ̓ορέστης τὸ πᾶν ἀτίμως ἔλεξασ, οἴμοι. πατρὸς δ΄ ἀτίμωσιν ἆρα  τείσει ἕκατι μὲν δαιμόνων, ἕκατι δ΄ ἀμᾶν χερῶν; ἔπειτ΄ ἐγὼ νοσφίσας ὀλοίμαν.   Χορός ἐμασχαλίσθη  δέ γ΄, ὡς τόδ΄ εἰδῇσ· ἔπρασσε δ΄, ᾇπέρ  νιν ὧδε θάπτει, μόρον κτίσαι  μωμένα ἄφερτον  αἰῶνι σῷ. κλύεις  πατρῴους δύας ἀτίμουσ.   ̓ηλέκτρα λέγεις πατρῷον μόρον· ἐγὼ δ΄ ἀπεστάτουν ἄτιμοσ, οὐδὲν ἀξία· μυχῷ  δ΄ ἄφερκτος πολυσινοῦς  κυνὸς δίκαν ἑτοιμότερα γέλωτος ἀνέφερον λίβη, χέουσα  πολύδακρυν γόον κεκρυμμένα. τοιαῦτ΄ ἀκούων ἐν φρεσὶν  γράφου < >.   Χορός δι΄ ὤτων δὲ συν- τέτραινε μῦθον ἡσύχῳ φρενῶν  βάσει. τὰ μὲν γὰρ οὕτως ἔχει, τὰ δ΄ αὐτὸς ὄργα  μαθεῖν. πρέπει δ΄ ἀκάμπτῳ μένει καθήκειν.   ̓ορέστης σὲ τοι λέγω, ξυγγενοῦ, πάτερ, φίλοισ. ̓ηλέκτρα ἐγὼ δ΄ ἐπιφθέγγομαι κεκλαυμένα. Χορός στάσις δὲ πάγκοινος ἅδ΄ ἐπιρροθεῖ· ἄκουσον ἐς φάος μολών, ξὺν δὲ γενοῦ πρὸς ἐχθρούσ.   ̓ορέστης ̓́αρης ̓́αρει ξυμβαλεῖ, Δίκᾳ Δίκα. ̓ηλέκτρα ἰὼ θεοί, κραίνετ΄ ἐνδίκως <δίκασ.> Χορός τρόμος μ΄ ὑφέρπει κλύουσαν εὐγμάτων. τὸ μόρσιμον μένει πάλαι, εὐχομένοις δ΄ ἂν ἔλθοι.   Χορός ὦ  πόνος ἐγγενὴς καὶ παράμουσος ̓́ατας αἱματόεσσα πλαγά. ἰὼ δύστον΄ ἄφερτα κήδη· ἰὼ δυσκατάπαυστον ἄλγοσ.   Χορός δώμασιν ἔμμοτον τῶνδ΄ ἄκοσ, οὐδ΄ ἀπ΄ ἄλλων ἔκτοθεν, ἀλλ΄ ἀπ΄ αὐτῶν, δι΄ ὠμὰν ἔριν αἱματηράν. θεῶν <τῶν> κατὰ γᾶς ὅδ΄ ὕμνοσ.   Χορός ἀλλὰ κλύοντεσ, μάκαρες χθόνιοι, τῆσδε κατευχῆς πέμπετ΄ ἀρωγὴν παισὶν προφρόνως ἐπὶ νίκῃ.      ̓ορέστης πάτερ, τρόποισιν οὐ τυραννικοῖς θανών, αἰτουμένῳ  μοι δὸς κράτος τῶν σῶν δόμων.   ̓ηλέκτρα κἀγώ, πάτερ, τοιάνδε  σου χρείαν ἔχω, φυγεῖν μέγαν προσθεῖσαν Αἰγίσθῳ <φθόρον>.   ̓ορέστης οὕτω γὰρ ἄν σοι δαῖτες ἔννομοι βροτῶν κτιζοίατ΄· εἰ δὲ μή, παρ΄ εὐδείπνοις ἔσῃ ἄτιμος ἐμπύροισι  κνισωτοῖς χθονόσ.   ̓ηλέκτρα κἀγὼ χοάς σοι τῆς ἐμῆς παγκληρίας οἴσω πατρῴων ἐκ δόμων γαμηλίουσ· πάντων δὲ πρῶτον τόνδε πρεσβεύσω τάφον.   ̓ορέστης ὦ Γαῖ΄, ἄνες μοι πατέρ΄  ἐποπτεῦσαι μάχην.   ̓ηλέκτρα ὦ Περσέφασσα, δὸς δ΄ ἔτ΄  εὔμορφον κράτοσ.   ̓ορέστης μέμνησο λουτρῶν οἷς ἐνοσφίσθησ, πάτερ.   ̓ηλέκτρα μέμνησο δ΄ ἀμφίβληστρον ὡς  ἐκαίνισαν.   ̓ορέστης πέδαις δ΄ ἀχαλκεύτοις ἐθηρεύθησ, πάτερ.   ̓ηλέκτρα αἰσχρῶς τε βουλευτοῖσιν ἐν καλύμμασιν.   ̓ορέστης ἆρ΄ ἐξεγείρῃ τοῖσδ΄ ὀνείδεσιν, πάτερ;   ̓ηλέκτρα ἆρ΄ ὀρθὸν αἴρεις φίλτατον τὸ σὸν κάρα;   ̓ορέστης ἤτοι δίκην ἴαλλε σύμμαχον φίλοισ, ἢ τὰς ὁμοίας ἀντίδος λαβὰς  λαβεῖν, εἴπερ κρατηθείς γ΄ ἀντινικῆσαι θέλεισ.   ̓ηλέκτρα καὶ τῆσδ΄ ἄκουσον λοισθίου βοῆσ, πάτερ, ἰδὼν νεοσσοὺς τούσδ΄ ἐφημένους τάφῳ· οἴκτιρε  θῆλυν ἄρσενός θ΄ ὁμοῦ γόνον, καὶ μὴ ΄ξαλείψῃς σπέρμα Πελοπιδῶν τόδε οὕτω γὰρ οὐ τέθνηκας οὐδὲ περ θανών· παῖδες γὰρ ἀνδρὶ κληδόνες σωτήριοι θανόντι· φελλοὶ δ΄ ὣς ἄγουσι δίκτυον, τὸν ἐκ βυθοῦ κλωστῆρα σῴζοντες λίνου. ἄκου΄, ὑπὲρ σοῦ τοιάδ΄ ἔστ΄ ὀδύρματα. αὐτὸς δὲ σῴζῃ τόνδε τιμήσας λόγον.    Χορός καὶ μὴν ἀμεμφῆ τόνδ΄ ἐτείνατον  λόγον, τίμημα τύμβου τῆς ἀνοιμώκτου τύχησ. τὰ δ΄ ἄλλ΄, ἐπειδὴ δρᾶν κατώρθωσαι φρενί, ἔρδοις ἂν ἤδη δαίμονος πειρώμενοσ.   ̓ορέστης ἔσται· πυθέσθαι δ΄ οὐδέν ἐστ΄ ἔξω δρόμου, πόθεν χοὰς ἔπεμψεν, ἐκ τίνος λόγου μεθύστερον τιμῶσ΄ ἀνήκεστον πάθοσ; θανόντι  δ΄ οὐ φρονοῦντι δειλαία χάρις ἐπέμπετ΄· οὐκ ἔχοιμ΄ ἂν εἰκάσαι τόδε. τὰ δῶρα μείω  δ΄ ἐστὶ τῆς ἁμαρτίασ. τὰ πάντα γάρ τις ἐκχέας ἀνθ΄ αἵματος ἑνόσ, μάτην ὁ μόχθοσ· ὧδ΄ ἔχει λόγοσ. θέλοντι δ΄, εἴπερ οἶσθ΄, ἐμοὶ φράσον τάδε.   Χορός οἶδ΄, ὦ τέκνον, παρῆ  γάρ· ἔκ τ΄ ὀνειράτων καὶ νυκτιπλάγκτων δειμάτων πεπαλμένη χοὰς ἔπεμψε τάσδε δύσθεος γυνή.   ̓ορέστης ἦ καὶ πέπυσθε τοὔναρ, ὥστ΄ ὀρθῶς φράσαι;   Χορός τεκεῖν δράκοντ΄ ἔδοξεν, ὡς αὐτὴ λέγει.   ̓ορέστης καὶ ποῖ τελευτᾷ καὶ καρανοῦται λόγοσ;   Χορός  ἐν ι παιδὸς ὁρμίσαι δίκην.   ̓ορέστης τίνος  βορᾶς χρῄζοντα, νεογενὲς  δάκοσ;   Χορός αὐτὴ προσέσχε μαζὸν ἐν τὠνείρατι.   ̓ορέστης καὶ πῶς ἄτρωτον οὖθαρ ἦν  ὑπὸ στύγουσ;   Χορός ὥστ΄ ἐν γάλακτι θρόμβον αἵματος σπάσαι.   ̓ορέστης οὔτοι μάταιον· ἀνδρὸς ὄψανον πέλει.   Χορός ἡ δ΄ ἐξ ὕπνου κέκλαγγεν  ἐπτοημένη. πολλοὶ δ΄ ἀνῇθον, ἐκτυφλωθέντες σκότῳ, λαμπτῆρες ἐν δόμοισι δεσποίνης χάριν· πέμπει τ΄ ἔπειτα τάσδε κηδείους χοάσ, ἄκος τομαῖον ἐλπίσασα πημάτων.    ̓ορέστης ἀλλ΄ εὔχομαι γῇ τῇδε καὶ πατρὸς τάφῳ τοὔνειρον εἶναι τοῦτ΄ ἐμοὶ τελεσφόρον. κρίνω δέ τοί νιν ὥστε συγκόλλως  ἔχειν. εἰ γὰρ τὸν αὐτὸν χῶρον ἐκλιπὼν  ἐμοὶ οὕφις ἐμοῖσι  σπαργάνοις ὡπλίζετο, καὶ μαστὸν  ἀμφέχασκ΄ ἐμὸν θρεπτήριον, θρόμβῳ δ΄ ἔμειξεν  αἵματος φίλον γάλα, ἡ δ΄ ἀμφὶ τάρβει τῷδ΄  ἐπῴμωξεν πάθει, δεῖ τοί νιν, ὡς ἔθρεψεν ἔκπαγλον τέρασ, θανεῖν βιαίωσ· ἐκδρακοντωθεὶς δ΄ ἐγὼ κτείνω νιν, ὡς τοὔνειρον ἐννέπει τόδε.   Χορός τερασκόπον δὴ  τῶνδέ σ΄ αἱροῦμαι πέρι. γένοιτο δ΄ οὕτωσ.  τἄλλα δ΄ ἐξηγοῦ φίλοισ, τοὺς μέν  τι ποιεῖν, τοὺς δὲ μή τι δρᾶν λέγων.   ̓ορέστης ἁπλοῦς ὁ μῦθοσ· τήνδε μὲν στείχειν  ἔσω, αἰνῶ δὲ κρύπτειν τάσδε συνθήκας ἐμάσ, ὡς ἂν δόλῳ κτείναντες  ἄνδρα τίμιον δόλοισι  καὶ ληφθῶσιν ἐν ταὐτῷ βρόχῳ θανόντεσ,  καὶ Λοξίας ἐφήμισεν, ἄναξ ̓απόλλων, μάντις ἀψευδὴς τὸ πρίν. ξένῳ γὰρ εἰκώσ, παντελῆ σαγὴν ἔχων, ἥξω σὺν ἀνδρὶ τῷδ΄ ἐφ΄ ἑρκείους  πύλας Πυλάδῃ, ξένος τε καὶ δορύξενος δόμων. ἄμφω δὲ φωνὴν ἥσομεν  Παρνησσίδα, γλώσσης ἀυτὴν Φωκίδος μιμουμένω. καὶ δὴ θυρωρῶν οὔτις ἂν φαιδρᾷ φρενὶ δέξαιτ΄, ἐπειδὴ δαιμονᾷ δόμος κακοῖσ· μενοῦμεν οὕτως ὥστ΄ ἐπεικάζειν τινὰ δόμους  παραστείχοντα  καὶ τάδ΄ ἐννέπειν· τί δὴ πύλαισι  τὸν ἱκέτην ἀπείργεται Αἴγισθοσ, εἴπερ οἶδεν ἔνδημος παρών; εἰ δ΄ οὖν ἀμείψω βαλὸν ἑρκείων  πυλῶν κἀκεῖνον ἐν θρόνοισιν εὑρήσω πατρόσ, ἢ καὶ μολὼν ἔπειτά μοι κατὰ στόμα ἀρεῖ, σάφ΄ ἴσθι, καὶ κατ΄ ὀφθαλμοὺς βαλεῖ, πρὶν αὐτὸν εἰπεῖν ποδαπὸς ὁ ξένοσ; νεκρὸν θήσω, ποδώκει περιβαλὼν χαλκεύματι. φόνου δ΄ ̓ερινὺς οὐχ ὑπεσπανισμένη ἄκρατον αἷμα πίεται τρίτην πόσιν. νῦν  οὖν σὺ μὲν φύλασσε τἀν οἴκῳ καλῶσ, ὅπως ἂν ἀρτίκολλα συμβαίνῃ τάδε· ὑμῖν δ΄ ἐπαινῶ γλῶσσαν εὔφημον φέρειν, σιγᾶν θ΄ ὅπου δεῖ καὶ λέγειν τὰ καίρια. τὰ δ΄ ἄλλα τούτῳ δεῦρ΄ ἐποπτεῦσαι λέγω, ξιφηφόρους ἀγῶνας ὀρθώσαντί μοι.      Χορός πολλὰ μὲν γᾶ  τρέφει δεινὰ καὶ  δειμάτων ἄχη, πόντιαί τ΄ ἀγκάλαι κνωδάλων ἀνταίων βρύουσι· πλάθουσι βλαστοῦσι καὶ πεδαίχμιοι λαμπάδες πεδάοροι, πτανά τε καὶ πεδοβά- μονα κἀνεμοέντ΄ ἂν αἰγίδων φράσαι κότον.   Χορός ἀλλ΄ ὑπέρτολμον ἀν- δρὸς φρόνημα τίς λέγοι καὶ γυναικῶν φρεσὶν  τλαμόνων  καὶ παντόλμους ἔρωτας ἄταισι συννόμους βροτῶν; ξυζύγους δ΄ ὁμαυλίας θηλυκρατὴς ἀπέρω- τος ἔρως παρανικᾷ κνωδάλων τε καὶ βροτῶν.   Χορός ἴστω δ΄, ὅστις οὐχ ὑπόπτερος φροντίσιν, δαεὶς τὰν ἁ παιδολυ- μὰς τάλαινα Θεστιὰς μήσατο πυρδαῆτιν  πρόνοιαν, καταίθουσα  παιδὸς δαφοινὸν δαλὸν ἥλικ΄, ἐπεὶ μολὼν ματρόθεν κελάδησε, ξύμμετρόν τε διαὶ  βίου μοιρόκραντον  ἐς ἆμαρ.   Χορός ἄλλαν  δεῖ τιν΄  ἐν λόγοις στυγεῖν φοινίαν κόραν, ἅτ΄  ἐχθρῶν ὑπαὶ φῶτ΄ ἀπώλεσεν  φίλον Κρητικοῖς χρυσοκμήτοισιν  ὅρμοις πιθήσασα  δώροισι  Μίνω, Νῖσον ἀθανάτας τριχὸς νοσφίσασ΄ ἀπροβούλως πνέονθ΄ ἁ κυνόφρων ὕπνῳ. κιγχάνει  δέ μιν ̔ερμῆσ.   Χορός ἐπεὶ δ΄ ἐπεμνασάμαν  ἀμειλίχων πόνων, ὁ καιρὸς δὲ δυσφιλὲς γαμή- λευμ΄ ἀπεύχετον δόμοις γυναικοβούλους τε μήτιδας φρενῶν ἐπ΄ ἀνδρὶ τευχεσφόρῳ, ἐπ΄ ἀνδρὶ  δᾴοις ἐπεικότως σέβαι. τίω  δ΄ ἀθέρμαντον ἑστίαν δόμων γυναικείαν <τ΄>  ἄτολμον αἰχμάν.   Χορός κακῶν δὲ πρεσβεύεται τὸ Λήμνιον λόγῳ· γοᾶται δὲ δὴ πάθος κατά- πτυστον· ᾔκασεν δέ τις τὸ δεινὸν αὖ Λημνίοισι πήμασιν. θεοστυγήτῳ δ΄ ἄχει βροτῶν ἀτιμωθὲν οἴχεται γένοσ. σέβει γὰρ οὔτις τὸ δυσφιλὲς θεοῖσ. τί τῶνδ΄ οὐκ ἐνδίκως ἀγείρω;   Χορός τὸ δ΄ ἄγχι πλευμόνων ξίφος διανταίαν ὀξυπευκὲς οὐτᾷ διαὶ Δίκασ.  τὸ μὴ θέμις γὰρ οὖν λὰξ πέδοι  πατούμενον, τὸ πᾶν Διὸς σέβας παρεκβάντος  οὐ θεμιστῶσ.   Χορός Δίκας  δ΄ ἐρείδεται πυθμήν· προχαλκεύει  δ΄ Αἶσα φασγανουργόσ· τέκνον δ΄ ἐπεισφέρει δόμοισιν αἱμάτων  παλαιτέρων τίνειν  μύσος χρόνῳ κλυτὰ  βυσσόφρων ̓ερινύσ.     ̓ορέστης παῖ παῖ, θύρας ἄκουσον ἑρκείας κτύπον. τίς ἔνδον, ὦ παῖ, παῖ, μάλ΄ αὖθισ, ἐν δόμοισ; τρίτον τόδ΄ ἐκπέραμα δωμάτων καλῶ, εἴπερ φιλόξεν΄ ἐστὶν Αἰγίσθου διαί.   Οἰκέτης εἶεν, ἀκούω· ποδαπὸς ὁ ξένοσ; πόθεν;   ̓ορέστης ἄγγελλε τοῖσι κυρίοισι δωμάτων, πρὸς οὕσπερ ἥκω καὶ φέρω καινοὺς λόγουσ. τάχυνε δ΄, ὡς καὶ νυκτὸς ἅρμ΄ ἐπείγεται σκοτεινόν, ὥρα  δ΄ ἐμπόρους καθιέναι ἄγκυραν ἐν δόμοισι πανδόκοις ξένων. ἐξελθέτω τις δωμάτων τελεσφόρος γυνὴ τόπαρχοσ, ἄνδρα δ΄  εὐπρεπέστερον· αἰδὼς γὰρ ἐν λεχθεῖσιν οὐκ ἐπαργέμους λόγους τίθησιν· εἶπε θαρσήσας ἀνὴρ πρὸς ἄνδρα κἀσήμηνεν ἐμφανὲς τέκμαρ.   Κλυταιμνήστρα ξένοι, λέγοιτ΄ ἂν εἴ τι δεῖ· πάρεστι γὰρ ὁποῖά περ δόμοισι τοῖσδ΄ ἐπεικότα, καὶ θερμὰ λουτρὰ καὶ πόνων θελκτηρία στρωμνή, δικαίων τ΄ ὀμμάτων παρουσία. εἰ δ΄ ἄλλο πρᾶξαι δεῖ τι βουλιώτερον, ἀνδρῶν τόδ΄ ἐστὶν ἔργον, οἷς κοινώσομεν   ̓ορέστης ξένος μέν εἰμι Δαυλιεὺς ἐκ Φωκέων· στείχοντα δ΄ αὐτόφορτον οἰκείᾳ  σαγῇ εἰς ̓́αργοσ, ὥσπερ δεῦρ΄ ἀπεζύγην πόδα, ἀγνὼς πρὸς ἀγνῶτ΄ εἶπε συμβαλὼν ἀνήρ, ἐξιστορήσας καὶ σαφηνίσας ὁδόν, Στροφίος ὁ Φωκεύσ· πεύθομαι γὰρ ἐν λόγῳ ἐπείπερ ἄλλωσ, ὦ ξέν΄, εἰς  ̓́αργος κίεισ, πρὸς τοὺς τεκόντας πανδίκως μεμνημένος τεθνεῶτ΄ ̓ορέστην εἰπέ, μηδαμῶς λάθῃ. εἴτ΄ οὖν κομίζειν δόξα νικήσει φίλων, εἴτ΄ οὖν μέτοικον, εἰς τὸ πᾶν ἀεὶ ξένον, θάπτειν, ἐφετμὰς τάσδε πόρθμευσον πάλιν. νῦν γὰρ λέβητος χαλκέου πλευρώματα σποδὸν κέκευθεν ἀνδρὸς εὖ κεκλαυμένου. τοσαῦτ΄ ἀκούσας εἶπον.  εἰ δὲ τυγχάνω τοῖς κυρίοισι καὶ προσήκουσιν λέγων οὐκ οἶδα, τὸν τεκόντα δ΄ εἰκὸς εἰδέναι.    Κλυταιμνήστρα οἲ ΄γώ, κατ΄ ἄκρας εἶπας  ὡς πορθούμεθα. ὦ δυσπάλαιστε τῶνδε δωμάτων ̓αρά, ὡς πόλλ΄ ἐπωπᾷσ, κἀκποδὼν εὖ κείμενα τόξοις πρόσωθεν εὐσκόποις χειρουμένη, φίλων ἀποψιλοῖς με τὴν παναθλίαν. καὶ νῦν ̓ορέστησἦν γὰρ εὐβούλως ἔχων, ἔξω κομίζων  ὀλεθρίου πηλοῦ πόδα, νῦν δ΄ ἥπερ  ἐν δόμοισι βακχείας  καλῆς ἰατρὸς ἐλπὶς ἦν, προδοῦσαν ἔγγραφε.   ̓ορέστης ἐγὼ μὲν οὖν  ξένοισιν ὧδ΄ εὐδαίμοσιν κεδνῶν ἕκατι πραγμάτων ἂν ἤθελον γνωστὸς γενέσθαι καὶ ξενωθῆναι· τί γὰρ ξένου ξένοισίν ἐστιν εὐμενέστερον; πρὸς δυσσεβείας <δ΄>  ἦν ἐμοὶ τόδ΄ ἐν φρεσίν, τοιόνδε πρᾶγμα μὴ καρανῶσαι φίλοισ, καταινέσαντα καὶ κατεξενωμένον.   Κλυταιμνήστρα οὔτοι κυρήσεις μεῖον ἀξίως σέθεν, οὐδ΄ ἧσσον ἂν γένοιο δώμασιν φίλοσ. ἄλλος δ΄ ὁμοίως ἦλθεν ἂν τάδ΄ ἀγγελῶν. ἀλλ΄ ἔσθ΄ ὁ καιρὸς ἡμερεύοντας ξένους μακρᾶς κελεύθου τυγχάνειν τὰ πρόσφορα. ἄγ΄ αὐτὸν εἰς ἀνδρῶνας εὐξένους δόμων, ὀπισθόπους τε  τούσδε καὶ ξυνέμπορον· κἀκεῖ κυρούντων δώμασιν τὰ πρόσφορα. αἰνῶ δὲ πράσσειν ὡς ὑπευθύνῳ  τάδε. ἡμεῖς δὲ ταῦτα τοῖς κρατοῦσι δωμάτων κοινώσομέν  τε κοὐ σπανίζοντες φίλων βουλευσόμεσθα  τῆσδε συμφορᾶς πέρι.     Χορός εἶεν, φίλιαι δμωίδες  οἴκων, πότε δὴ στομάτων δείξομεν ἰσχὺν ἐπ΄ ̓ορέστῃ; ὦ πότνια χθὼν καὶ πότνι΄ ἀκτὴ χώματοσ, ἣ νῦν ἐπὶ ναυάρχῳ σώματι κεῖσαι τῷ βασιλείῳ, νῦν ἐπάκουσον, νῦν ἐπάρηξον· νῦν γὰρ ἀκμάζει Πειθὼ δολίαν ξυγκαταβῆναι, χθόνιον δ΄ ̔ερμῆν καὶ τὸν νύχιον τοῖσδ΄ ἐφοδεῦσαι ξιφοδηλήτοισιν ἀγῶσιν.    ἔοικεν ἁνὴρ  ὁ ξένος τεύχειν κακόν· τροφὸν δ΄ ̓ορέστου τήνδ΄ ὁρῶ κεκλαυμένην. ποῖ δὴ πατεῖσ, Κίλισσα, δωμάτων πύλασ; λύπη δ΄ ἄμισθός ἐστί σοι ξυνέμποροσ;   Τροφός Αἴγισθον ἡ κρατοῦσα τοῖς ξένοις  καλεῖν ὅπως τάχιστ΄ ἄνωγεν, ὡς σαφέστερον ἀνὴρ ἀπ΄ ἀνδρὸς τὴν νεάγγελτον φάτιν ἐλθὼν πύθηται τήνδε, πρὸς μὲν οἰκέτας θετοσκυθρωπῶν  ἐντὸς ὀμμάτων γέλων κεύθουσ΄ ἐπ΄ ἔργοις διαπεπραγμένοις καλῶς κείνῃ, δόμοις δὲ τοῖσδε παγκάκως ἔχειν, φήμης ὕφ΄  ἧς ἤγγειλαν οἱ ξένοι τορῶσ. ἦ δὴ κλύων ἐκεῖνος  εὐφρανεῖ νόον, εὖτ΄ ἂν πύθηται μῦθον.  ὦ τάλαιν΄ ἐγώ· ὥς μοι τὰ μὲν παλαιὰ συγκεκραμένα ἄλγη δύσοιστα τοῖσδ΄ ἐν ̓ατρέως δόμοις τυχόντ΄ ἐμὴν ἤλγυνεν ἐν στέρνοις φρένα. ἀλλ΄ οὔτι πω τοιόνδε πῆμ΄ ἀνεσχόμην· τὰ μὲν γὰρ ἄλλα τλημόνως ἤντλουν κακά· φίλον δ΄ ̓ορέστην, τῆς ἐμῆς ψυχῆς τριβήν, ὃν ἐξέθρεψα μητρόθεν δεδεγμένη, κἀκ΄  νυκτιπλάγκτων ὀρθίων κελευμάτων καὶ πολλὰ καὶ μοχθήρ΄ ἀνωφέλητ΄ ἐμοὶ τλάσῃ·τὸ μὴ φρονοῦν γὰρ ὡσπερεὶ βοτὸν τρέφειν ἀνάγκη, πῶς γὰρ οὔ; τρόπῳ φρενόσ· οὐ γάρ τι φωνεῖ παῖς ἔτ΄ ὢν ἐν σπαργάνοισ, εἰ  λιμόσ, ἢ δίψη τισ, ἢ λιψουρία ἔχει· νέα δὲ νηδὺς αὐτάρκης τέκνων. τούτων πρόμαντις οὖσα, πολλὰ δ΄, οἴομαι, ψευσθεῖσα παιδὸς σπαργάνων φαιδρύντρια, γναφεὺς τροφεύς  τε ταὐτὸν εἰχέτην τέλοσ. ἐγὼ διπλᾶς δὲ τάσδε χειρωναξίας ἔχουσ΄ ̓ορέστην ἐξεδεξάμην πατρί· τεθνηκότος δὲ νῦν τάλαινα πεύθομαι. στείχω  δ΄ ἐπ΄ ἄνδρα τῶνδε  λυμαντήριον οἴκων, θέλων δὲ τόνδε πεύσεται λόγον.    Χορός πῶς οὖν κελεύει νιν μολεῖν ἐσταλμένον;   Τροφός ἦ  πῶσ; λέγ΄ αὖθισ, ὡς μάθω σαφέστερον.   Χορός εἰ  ξὺν λοχίταις εἴτε καὶ μονοστιβῆ.   Τροφός ἄγειν κελεύει δορυφόρους ὀπάονασ.   Χορός μή νυν σὺ ταῦτ΄ ἄγγελλε  δεσπότου στύγει· ἀλλ΄ αὐτὸν ἐλθεῖν, ὡς ἀδειμάντως κλύῃ, ἄνωχθ΄ ὅσον τάχιστα γηθούσῃ  φρενί. ἐν ἀγγέλῳ γὰρ κυπτὸς ὀρθοῦται λόγοσ.   Τροφός ἀλλ΄ ἦ φρονεῖς εὖ τοῖσι νῦν ἠγγελμένοισ;   Χορός ἀλλ΄ εἰ τροπαίαν Ζεὺς κακῶν θήσει ποτέ.   Τροφός καὶ πῶσ; ̓ορέστης ἐλπὶς οἴχεται δόμων.   Χορός οὔπω· κακός γε μάντις ἂν γνοίη τάδε.   Τροφός τί φήσ; ἔχεις τι τῶν λελεγμένων δίχα;   Χορός ἄγγελλ΄  ἰοῦσα, πρᾶσσε τἀπεσταλμένα. μέλει  θεοῖσιν ὧνπερ ἂν μέλῃ  πέρι.   Τροφός ἀλλ΄ εἶμι καὶ σοῖς ταῦτα πείσομαι λόγοισ. γένοιτο δ΄ ὡς ἄριστα σὺν θεῶν δόσει.      Χορός νῦν παραιτουμένᾳ μοι, πάτερ Ζεῦ θεῶν ̓ολυμπίων, δὸς τύχας τυχεῖν δόμου  κυρίως τὰ σώφρον΄ εὖ  μαιομένοις ἰδεῖν. διὰ δίκας  πᾶν ἔπος ἔλακον· <ὦ> Ζεῦ, σύ  νιν φυλάσσοισ.   Χορός ἓ ἕ, πρὸ δὲ δὴ ΄χθρῶν τὸν ἔσωθεν μελάθρων, Ζεῦ, θέσ, ἐπεί νιν  μέγαν ἄρασ, δίδυμα καὶ τριπλᾶ παλίμποινα θέλων ἀμείψει.   Χορός ἴσθι δ΄ ἀνδρὸς φίλου πῶλον εὖ- νιν ζυγέντ΄ ἐν ἅρμασιν πημάτων.  <σὺ δ΄> ἐν δρόμῳ προστιθεὶς μέτρον κτίσον  σῳζόμενον ῥυθμὸν τοῦτ΄ ἰδεῖν διὰ πέδον ἀνομένων βημάτων ὄρεγμα;   Χορός οἵ τ΄ ἔσω  δωμάτων πλουτογαθῆ  μυχὸν νομίζετε, κλῦτε, σύμφρονες  θεοί· ἄγετε  τῶν πάλαι πεπραγμένων λύσασθ΄ αἷμα προσφάτοις  δίκαισ. γέρων φόνος μηκέτ΄ ἐν δόμοις τέκοι.   Χορός τὸ δὲ  καλῶς κτίμενον  ὦ μέγα ναίων στόμιον, εὖ δὸς ἀνιδεῖν δόμον ἀνδρόσ, καί νιν ἐλευθερίας <φῶσ> λαμπρὸν  ἰδεῖν φιλίοις ὄμμασιν <ἐκ>  δνοφερᾶς καλύπτρασ.   Χορός ξυλλάβοι δ΄ ἐνδίκως παῖς ὁ Μαίασ, ἐπεὶ φορώτατος πρᾶξιν οὐρίαν θέλων· πολλὰ δ΄ ἄλλα φανεῖ χρηίζων κρυπτά. ἄσκοπον δ΄ ἔπος λέγων νύκτα πρό τ΄ ὀμμάτων σκότον φέρει, καθ΄ ἡμέραν δ΄ οὐδὲν ἐμφανέστεροσ.   Χορός καὶ τότ΄ ἤδη  κλυτὸν δωμάτων λυτήριον, θῆλυν οὐριοστάταν οὐδ΄ ὀξύκρεκτον  γοα- τᾶν  νόμον θήσομεν· πλεῖ  τάδ΄  εὖ· ἐμὸν ἐμὸν κέρδος αὔξεται  τόδ΄· ἄ- τα δ΄ ἀποστατεῖ φίλων.   Χορός σὺ δὲ θαρσῶν, ὅταν ἥκῃ μέρος ἔργων, ἐπαύ̈σας πατρὸς αὐδὰν θροούσᾳ πρὸς σὲ τέκνον πατρὸς αὐδὰν καὶ πέραιν΄  ἀνεπίμομφον  ἄταν.   Χορός Περσέως τ΄ ἐν φρεσὶν καρδίαν ἀνασχεθών, τοῖς θ΄  ὑπὸ χθονὸς φίλοισιν, τοῖς τ΄ ἄνωθεν πρόπρασ- σε  χάριν  ὀργᾶς λυγρᾶσ, ἔνδοθεν φόνιον  ἄταν τιθείσ, τὸν αἴτιον δ΄ ἐξαπολλύων  μόρου.     Αἴγισθος ἥκω μὲν οὐκ ἄκλητοσ, ἀλλ΄ ὑπάγγελοσ· νέαν φάτιν δὲ πεύθομαι λέγειν τινὰς ξένους μολόντας οὐδαμῶς ἐφίμερον, μόρον δ΄ ̓ορέστου.  καὶ τόδ΄ ἀμφέρειν δόμοις γένοιτ΄ ἂν ἄχθος δειματοσταγὲς  φόνῳ τῷ πρόσθεν ἑλκαίνουσι καὶ δεδηγμένοισ. πῶς ταῦτ΄ ἀληθῆ καὶ βλέποντα δοξάσω; ἢ πρὸς γυναικῶν δειματούμενοι λόγοι πεδάρσιοι θρῴσκουσι, θνῄσκοντες μάτην; τί τῶνδ΄ ἂν εἴποις ὥστε δηλῶσαι φρενί;   Χορός ἠκούσαμεν μέν, πυνθάνου δὲ τῶν ξένων ἔσω παρελθών.  οὐδὲν ἀγγέλων σθένος ὡς αὐτὸν  αὐτῶν  ἄνδρα πεύθεσθαι πάρα.   Αἴγισθος ἰδεῖν ἐλέγξαι τ΄ αὖ  θέλω τὸν ἄγγελον, εἴτ΄ αὐτὸς ἦν θνῄσκοντος  ἐγγύθεν παρών, εἴτ΄ ἐξ ἀμαυρᾶς κληδόνος λέγει μαθών. οὔτοι φρέν΄ ἂν  κλέψειεν  ὠμματωμένην.     Χορός Ζεῦ Ζεῦ, τί λέγω, πόθεν ἄρξωμαι τάδ΄ ἐπευχομένη κἀπιθεάζουσ΄, ὑπὸ δ΄ εὐνοίας πῶς ἴσον εἰποῦσ΄ ἀνύσωμαι; νῦν γὰρ μέλλουσι μιανθεῖσαι πειραὶ κοπάνων ἀνδροδαί̈κτων ἢ πάνυ θήσειν ̓αγαμεμνονίων οἴκων ὄλεθρον διὰ παντόσ, ἢ πῦρ καὶ φῶς ἐπ΄ ἐλευθερίᾳ δαίων ἀρχάς τε πολισσονόμους πατέρων <θ΄> ἕξει  μέγαν ὄλβον. τοιάνδε πάλην μόνος ὢν ἔφεδρος δισσοῖς μέλλει θεῖος  ̓ορέστης ἅψειν.  εἴη δ΄ ἐπὶ νίκῃ.    Αἴγισθος ἒ ἔ, ὀτοτοτοῖ.   Χορός ἔα ἔα μάλα· πῶς ἔχει; πῶς κέκρανται δόμοισ; ἀποσταθῶμεν  πράγματος τελουμένου, ὅπως δοκῶμεν τῶνδ΄ ἀναίτιαι κακῶν εἶναι· μάχης γὰρ δὴ κεκύρωται τέλοσ.    Οἰκέτης οἴμοι, πανοίμοι  δεσπότου πεπληγμένου· οἴμοι μάλ΄ αὖθις ἐν τρίτοις προσφθέγμασιν. Αἴγισθος οὐκέτ΄ ἔστιν.  ἀλλ΄ ἀνοίξατε ὅπως τάχιστα, καὶ γυναικείους πύλας μοχλοῖς χαλᾶτε· καὶ μάλ΄ ἡβῶντος δὲ δεῖ, οὐχ ὡς δ΄ ἀρῆξαι διαπεπραγμένῳ· τί γάρ; ἰοὺ ἰού. κωφοῖς ἀυτῶ καὶ καθεύδουσιν μάτην ἄκραντα βάζω; ποῖ Κλυταιμήστρα; τί δρᾷ; ἔοικε νῦν αὐτῆς ἐπὶ ξυροῦ πέλας αὐχὴν πεσεῖσθαι πρὸς δίκην  πεπληγμένοσ.   Κλυταιμνήστρα τί δ΄ ἐστὶ χρῆμα; τίνα βοὴν ἵστης δόμοισ;   Οἰκέτης τὸν ζῶντα καίνειν τοὺς τεθνηκότας λέγω.   Κλυταιμνήστρα οἲ ΄γώ.  ξυνῆκα τοὔπος ἐξ αἰνιγμάτων. δόλοις ὀλούμεθ΄, ὥσπερ οὖν ἐκτείναμεν. δοίη τις ἀνδροκμῆτα πέλεκυν ὡς τάχοσ· εἰδῶμεν εἰ  νικῶμεν, ἢ νικώμεθα· ἐνταῦθα γὰρ δὴ τοῦδ΄ ἀφικόμην κακοῦ.   ̓ορέστης σὲ καὶ ματεύω· τῷδε δ΄ ἀρκούντως ἔχει.   Κλυταιμνήστρα οἲ ΄γώ.  τέθνηκασ, φίλτατ΄ Αἰγίσθου βία.   ̓ορέστης φιλεῖς τὸν ἄνδρα; τοιγὰρ ἐν ταὐτῷ τάφῳ κείσῃ· θανόντα δ΄ οὔτι μὴ προδῷς ποτε.   Κλυταιμνήστρα ἐπίσχεσ, ὦ παῖ, τόνδε δ΄ αἴδεσαι, τέκνον, μαστόν, πρὸς ᾧ σὺ  πολλὰ δὴ βρίζων ἅμα οὔλοισιν ἐξήμελξας εὐτραφὲς γάλα.   ̓ορέστης Πυλάδη τί δράσω; μητέρ΄ αἰδεσθῶ κτανεῖν;    Πυλάδης ποῦ δὴ  τὰ λοιπὰ Λοξίου μαντεύματα τὰ πυθόχρηστα, πιστὰ δ΄ εὐορκώματα; ἅπαντας ἐχθροὺς τῶν θεῶν ἡγοῦ πλέον.   ̓ορέστης κρίνω σὲ νικᾶν, καὶ παραινεῖς μοι καλῶσ. ἕπου, πρὸς αὐτὸν τόνδε σὲ σφάξαι θέλω. καὶ ζῶντα γάρ νιν κρείσσον΄  ἡγήσω πατρόσ· τούτῳ θανοῦσα ξυγκάθευδ΄, ἐπεὶ φιλεῖς τὸν ἄνδρα τοῦτον, ὃν δ΄ ἐχρῆν φιλεῖν στυγεῖσ.   Κλυταιμνήστρα ἐγώ σ΄ ἔθρεψα, σὺν  δὲ γηράναι θέλω.   ̓ορέστης πατροκτονοῦσα γὰρ ξυνοικήσεις ἐμοί;   Κλυταιμνήστρα ἡ Μοῖρα τούτων, ὦ τέκνον, παραιτία.   ̓ορέστης καὶ τόνδε τοίνυν Μοῖρ΄ ἐπόρσυνεν  μόρον.   Κλυταιμνήστρα οὐδὲν σεβίζῃ γενεθλίους ἀράσ, τέκνον;   ̓ορέστης τεκοῦσα γάρ μ΄ ἔρριψας ἐς τὸ δυστυχέσ.   Κλυταιμνήστρα οὔτοι σ΄ ἀπέρριψ΄ εἰς δόμους δορυξένουσ.   ̓ορέστης αἰκῶς  ἐπράθην ὢν ἐλευθέρου πατρόσ.   Κλυταιμνήστρα ποῦ δῆθ΄ ὁ τῖμοσ, ὅντιν΄ ἀντεδεξάμην;   ̓ορέστης αἰσχύνομαί σοι  τοῦτ΄ ὀνειδίσαι σαφῶσ.   Κλυταιμνήστρα μὴ ἀλλ΄ εἴφ΄ ὁμοίως καὶ πατρὸς τοῦ σοῦ μάτασ.   ̓ορέστης μὴ ΄λεγχε τὸν πονοῦντ΄ ἔσω καθημένη.   Κλυταιμνήστρα ἄλγος γυναιξὶν ἀνδρὸς εἴργεσθαι, τέκνον.   ̓ορέστης τρέφει δέ γ΄ ἀνδρὸς μόχθος ἡμένας ἔσω.   Κλυταιμνήστρα κτενεῖν ἔοικασ, ὦ τέκνον, τὴν μητέρα.   ̓ορέστης σύ τοι σεαυτήν, οὐκ ἐγώ, κατακτενεῖσ.   Κλυταιμνήστρα ὅρα, φύλαξαι μητρὸς ἐγκότους κύνασ.   ̓ορέστης τὰς τοῦ πατρὸς δὲ πῶς φύγω, παρεὶς τάδε;   Κλυταιμνήστρα ἔοικα θρηνεῖν ζῶσα πρὸς τύμβον μάτην.   ̓ορέστης πατρὸς γὰρ αἶσα τόνδε σοὐρίζει  μόρον.   Κλυταιμνήστρα οἲ ΄γὼ τεκοῦσα τόνδ΄ ὄφιν ἐθρεψάμην.   ̓ορέστης ἦ κάρτα μάντις οὑξ ὀνειράτων φόβοσ. ἔκανες  ὃν οὐ χρῆν, καὶ τὸ μὴ χρεὼν πάθε.   Χορός στένω μὲν οὖν καὶ τῶνδε συμφορὰν διπλῆν. ἐπεὶ δὲ πολλῶν αἱμάτων ἐπήκρισε τλήμων ̓ορέστησ, τοῦθ΄ ὅμως αἱρούμεθα, ὀφθαλμὸν οἴκων μὴ πανώλεθρον πεσεῖν.      Χορός ἔμολε μὲν δίκα Πριαμίδαις χρόνῳ, βαρύδικος  ποινά· ἔμολε δ΄ ἐς δόμον τὸν ̓αγαμέμνονος διπλοῦς λέων, διπλοῦς ̓́αρησ. ἔλασε  δ΄ ἐς τὸ πᾶν ὁ πυθόχρηστος  φυγὰς θεόθεν εὖ φραδαῖσιν  ὡρμημένοσ.   Χορός ἐπολολύξατ΄ ὦ δεσποσύνων δόμων ἀναφυγᾶς  κακῶν καὶ κτεάνων τριβᾶς ὑπαὶ  δυοῖν μιαστόροιν, δυσοίμου τύχασ.   Χορός ἔμολε δ΄ ᾧ μέλει κρυπταδίου μάχας δολιόφρων ποινά· ἔθιγε δ΄ ἐν  μάχᾳ χερὸς ἐτήτυμος Διὸς κόραΔίκαν δέ νιν προσαγορεύομεν βροτοὶ τυχόντες καλῶς ὀλέθριον πνέουσ΄ ἐν ἐχθροῖς κότον.   Χορός <ἐπολολύξατ΄ ὦ δεσποσύνων δόμων ἀναφυγᾶς κακῶν καὶ κτεάνων τριβᾶς ὑπαὶ δυοῖν μιαστόροιν, δυσοίμου τύχασ.>   Χορός τά περ ὁ Λοξίας ὁ Παρνασσίας μέγαν ἔχων μυχὸν χθονὸς ἐπωρθία- ξεν  ἀδόλως δόλοις βλάβαν  ἐγχρονισθεῖσαν  ἐποίχεται. κρατεῖταί πως τὸ θεῖον παρὰ τὸ μὴ ὑπουργεῖν κακοῖσ. ἄξια  δ΄ οὐρανοῦχον ἀρχὰν σέβειν.   Χορός πάρα τε φῶς ἰδεῖν μέγα  τ΄ ἀφῃρέθην ψάλιον οἰκέων. ἄναγε μὰν  δόμοι· πολὺν ἄγαν χρόνον χαμαιπετεῖς ἔκεισθ΄  ἀεί.   Χορός τάχα δὲ παντελὴς χρόνος ἀμείψεται πρόθυρα δωμάτων, ὅταν ἀφ΄ ἑστίας πᾶν ἐλαθῇ  μύσος καθαρμοῖσιν  ἀτᾶν ἐλατηρίοισ. τύχαι δ΄ εὐπροσωποκοῖται  τὸ πᾶν ἰδεῖν ἀκοῦσαι πρευμενεῖς μετοίκοις δόμων  πεσοῦνται πάλιν.   Χορός πάρα τε φῶς ἰδεῖν <μέγα τ΄ ἀφῃρέθην ψάλιον οἰκέων. ἄναγε μὰν δόμοι· πολὺν ἄγαν χρόνον χαμαιπετεῖς ἔκεισθ΄ ἀεί.>     ̓ορέστης ἴδεσθε χώρας τὴν διπλῆν τυραννίδα πατροκτόνους τε δωμάτων πορθήτορασ. σεμνοὶ μὲν ἦσαν ἐν θρόνοις τόθ΄ ἥμενοι, φίλοι δὲ καὶ  νῦν, ὡς ἐπεικάσαι πάθη πάρεστιν, ὅρκος τ΄ ἐμμένει πιστώμασι. ξυνώμοσαν μὲν θάνατον ἀθλίῳ  πατρὶ καὶ ξυνθανεῖσθαι· καὶ τάδ΄ εὐόρκως ἔχει. ἴδεσθε δ΄ αὖτε, τῶνδ΄ ἐπήκοοι κακῶν, τὸ μηχάνημα, δεσμὸν ἀθλίῳ πατρί, πέδας τε χειροῖν καὶ ποδοῖν ξυνωρίδα. ἐκτείνατ΄ αὐτὸ  καὶ κύκλῳ παρασταδὸν στέγαστρον ἀνδρὸς δείξαθ΄, ὡς ἴδῃ πατήρ, οὐχ οὑμόσ, ἀλλ΄ ὁ πάντ΄ ἐποπτεύων τάδε ̔́ηλιοσ, ἄναγνα μητρὸς ἔργα τῆς ἐμῆσ, ὡς ἂν παρῇ μοι μάρτυς ἐν δίκῃ ποτέ, ὡς τόνδ΄ ἐγὼ μετῆλθον ἐνδίκως μόρον τὸν μητρόσ· Αἰγίσθου γὰρ οὐ λέγω  μόρον· ἔχει γὰρ αἰσχυντῆροσ, ὡς νόμοσ, δίκην· ἥτις δ΄ ἐπ΄ ἀνδρὶ τοῦτ΄ ἐμήσατο στύγοσ, ἐξ οὗ  τέκνων ἤνεγχ΄ ὑπὸ  ζώνην βάροσ, φίλον τέωσ, νῦν δ΄ ἐχθρόν, ὡς φαίνει, κακόν, τί σοι δοκεῖ; μύραινά γ΄ εἴτ΄  ἔχιδν΄ ἔφυ σήπειν θιγοῦσ΄ ἂν  ἄλλον οὐ δεδηγμένον τόλμης ἕκατι κἀκδίκου  φρονήματοσ. τί νιν προσείπω, κἂν τύχω μάλ΄ εὐστομῶν; ἄγρευμα θηρόσ, ἢ νεκροῦ ποδένδυτον δροίτης κατασκήνωμα; δίκτυον μὲν οὖν, ἄρκυν τ΄ ἂν  εἴποις καὶ ποδιστῆρας πέπλουσ. τοιοῦτον ἂν  κτήσαιτο φηλήτης  ἀνήρ, ξένων ἀπαιόλημα κἀργυροστερῆ βίον νομίζων, τῷδέ τ΄ ἂν δολώματι πολλοὺς ἀναιρῶν πολλὰ θερμαίνοι φρένα. τοιάδ΄ ἐμοὶ ξύνοικος ἐν δόμοισι μὴ γένοιτ΄· ὀλοίμην πρόσθεν  ἐκ θεῶν ἄπαισ.     Χορός αἰαῖ  <αἰαῖ> μελέων ἔργων· στυγερῷ θανάτῳ διεπράχθησ. ἒ ἔ, μίμνοντι δὲ καὶ πάθος ἀνθεῖ.    ̓ορέστης ἔδρασεν ἢ οὐκ ἔδρασε; μαρτυρεῖ δέ μοι φᾶρος τόδ΄, ὡς ἔβαψεν Αἰγίσθου ξίφοσ. φόνου δὲ κηκὶς ξὺν χρόνῳ ξυμβάλλεται, πολλὰς βαφὰς φθείρουσα τοῦ ποικίλματοσ. νῦν αὐτὸν αἰνῶ, νῦν ἀποιμώζω παρών, πατροκτόνον θ΄ ὕφασμα προσφωνῶν τόδε. ἀλγῶ μὲν ἔργα καὶ πάθος γένος τε πᾶν, ἄζηλα νίκης τῆσδ΄ ἔχων μιάσματα.     Χορός οὔτις μερόπων ἀσινὴς  βίοτον διὰ παντὸς  ἀπήμον΄  ἀμείψει. ἒ ἔ, μόχθος  δ΄ ὁ μὲν αὐτίχ΄, ὁ δ΄ ἥξει.    ̓ορέστης ἀλλ΄, ὡς ἂν εἰδῆτ΄, οὐ γὰρ  οἶδ΄ ὅπη τελεῖ, ὥσπερ ξὺν ἵπποις ἡνιοστροφῶ  δρόμου ἐξωτέρω· φέρουσι γὰρ νικώμενον φρένες δύσαρκτοι· πρὸς δὲ καρδίᾳ φόβος ᾄδειν ἕτοιμος ἠδ΄ ὑπορχεῖσθαι κότῳ. ἕως δ΄ ἔτ΄  ἔμφρων εἰμί, κηρύσσω φίλοις κτανεῖν τέ φημι μητέρ΄ οὐκ ἄνευ δίκησ, πατροκτόνον μίασμα καὶ θεῶν στύγοσ. καὶ φίλτρα τόλμης τῆσδε πλειστηρίζομαι τὸν πυθόμαντιν Λοξίαν, χρήσαντ΄ ἐμοὶ πράξαντι μὲν ταῦτ΄ ἐκτὸς αἰτίας κακῆς εἶναι, παρέντα δ΄οὐκ ἐρῶ τὴν ζημίαν· τόξῳ γὰρ οὔτις πημάτων ἐφίξεται. καὶ νῦν ὁρᾶτέ μ΄, ὡς παρεσκευασμένος ξὺν τῷδε θαλλῷ καὶ στέφει προσίξομαι μεσόμφαλόν θ΄ ἵδρυμα, Λοξίου πέδον, πυρός τε φέγγος ἄφθιτον κεκλημένον, φεύγων τόδ΄ αἷμα κοινόν· οὐδ΄ ἐφ΄ ἑστίαν ἄλλην τραπέσθαι Λοξίας ἐφίετο. καὶ μαρτυρεῖν μὲν ὡς  ἐπορσύνθη κακὰ τάδ΄ ἐν χρόνῳ μοι πάντας ̓αργείους λέγω· ἐγὼ δ΄ ἀλήτης τῆσδε γῆς ἀπόξενοσ, ζῶν καὶ τεθνηκὼς τάσδε κληδόνας λιπών.   Χορός ἀλλ΄ εὖ γ΄ ἔπραξασ, μηδ΄ ἐπιζευχθῇς  στόμα φήμῃ πονηρᾷ  μηδ΄ ἐπιγλωσσῶ κακά, ἐλευθερώσας πᾶσαν ̓αργείων  πόλιν, δυοῖν δρακόντοιν εὐπετῶς τεμὼν κάρα.   ̓ορέστης ἆ, ἆ.  δμωαὶ γυναῖκεσ, αἵδε Γοργόνων δίκην φαιοχίτωνες καὶ πεπλεκτανημέναι πυκνοῖς δράκουσιν· οὐκέτ΄ ἂν μείναιμ΄  ἐγώ.    Χορός τίνες σε δόξαι, φίλτατ΄ ἀνθρώπων πατρί, στροβοῦσιν; ἴσχε, μὴ φόβου νικῶ  πολύ.   ̓ορέστης οὐκ εἰσὶ δόξαι τῶνδε πημάτων ἐμοί· σαφῶς γὰρ αἵδε μητρὸς ἔγκοτοι κύνεσ.   Χορός ποταίνιον γὰρ αἷμά σοι χεροῖν ἔτι· ἐκ τῶνδέ τοι ταραγμὸς ἐς φρένας πίτνει.   ̓ορέστης ἄναξ ̓́απολλον, αἵδε πληθύουσι  δή, κἀξ ὀμμάτων στάζουσιν αἷμα δυσφιλέσ.   Χορός εἷς σοὶ  καθαρμόσ· Λοξίας  δὲ προσθιγὼν ἐλεύθερόν σε τῶνδε πημάτων κτίσει.   ̓ορέστης ὑμεῖς μὲν οὐχ ὁρᾶτε τάσδ΄, ἐγὼ δ΄ ὁρῶ· ἐλαύνομαι δὲ κοὐκέτ΄ ἂν μείναιμ΄  ἐγὼ.   Χορός ἀλλ΄ εὐτυχοίησ, καί σ΄ ἐποπτεύων πρόφρων θεὸς φυλάσσοι καιρίοισι συμφοραῖσ.    Χορός ὅδε τοι μελάθροις τοῖς βασιλείοις τρίτος αὖ χειμὼν πνεύσας γονίας ἐτελέσθη. παιδοβόροι  μὲν πρῶτον ὑπῆρξαν μόχθοι τάλανές τε Θυέστου· δεύτερον ἀνδρὸς βασίλεια πάθη· λουτροδάικτος δ΄ ὤλετ΄ ̓αχαιῶν πολέμαρχος ἀνήρ· νῦν δ΄ αὖ τρίτος ἦλθέ ποθεν σωτήρ, ἢ μόρον εἴπω; ποῖ δῆτα κρανεῖ, ποῖ καταλήξει μετακοιμισθὲν μένος ἄτησ;  