   ἢ οἵη προλιποῦσα δόμους καὶ πατρίδα γαῖαν ἤλυθεν ἐς Θήβας μετ΄ ἀρήιον ̓αμφιτρύωνα ̓αλκμήνη, θυγάτηρ λαοσσόου ̓ηλεκτρύωνοσ· ἥ ῥα γυναικῶν φῦλον ἐκαίνυτο θηλυτεράων εἴδεί̈ τε μεγέθει τε· νόον γε μὲν οὔ τις ἔριζε τάων, ἃς θνηταὶ θνητοῖς τέκον εὐνηθεῖσαι. τῆς καὶ ἀπὸ κρῆθεν βλεφάρων τ΄ ἄπο κυανεάων τοῖον ἄηθ΄ οἶόν τε πολυχρύσου ̓αφροδίτησ. ἣ δὲ καὶ ὣς κατὰ θυμὸν ἑὸν τίεσκεν ἀκοίτην, ὡς οὔ πώ τις ἔτισε γυναικῶν θηλυτεράων· ἦ μέν οἱ πατέρ΄ ἐσθλὸν ἀπέκτανε ἶφι δαμάσσασ, χωσάμενος περὶ βουσί· λιπὼν δ΄ ὅ γε πατρίδα γαῖαν ἐς Θήβας ἱκέτευσε φερεσσακέας Καδμείουσ. ἔνθ΄ ὅ γε δώματ΄ ἔναιε σὺν αἰδοίῃ παρακοίτι νόσφιν ἄτερ φιλότητος ἐφιμέρου,  οὐδέ οἱ ἦεν πρὶν λεχέων ἐπιβῆναι ἐυσφύρου ̓ηλεκτρυώνησ, πρίν γε φόνον τίσαιτο κασιγνήτων μεγαθύμων ἧς ἀλόχου, μαλερῷ δὲ καταφλέξαι πυρὶ κώμας ἀνδρῶν ἡρώων Ταφίων ἰδὲ Τηλεβοάων. τὼς  γάρ οἱ διέκειτο,  θεοὶ δ΄ ἐπὶ μάρτυροι ἦσαν· τῶν ὅ γ΄ ὀπίζετο μῆνιν, ἐπείγετο δ΄ ὅττι τάχιστα ἐκτελέσαι μέγα ἔργον, ὅ οἱ Διόθεν θέμις ἦεν. τῷ δ΄ ἅμα ἱέμενοι πολέμοιό τε φυλόπιδός τε Βοιωτοὶ πλήξιπποι, ὑπὲρ σακέων πνείοντεσ, Λοκροί τ΄ ἀγχέμαχοι καὶ Φωκῆες μεγάθυμοι ἕσποντ΄· ἦρχε δὲ τοῖσιν ἐὺς πάις ̓αλκαίοιο κυδιόων λαοῖσι. πατὴρ δ΄ ἀνδρῶν τε θεῶν τε ἄλλην μῆτιν ὕφαινε μετὰ φρεσίν, ὥς ῥα θεοῖσιν ἀνδράσι τ΄ ἀλφηστῇσιν ἀρῆς ἀλκτῆρα φυτεύσαι. ὦρτο δ΄ ἀπ΄ Οὐλύμποιο δόλον φρεσὶ βυσσοδομεύων, ἱμείρων φιλότητος ἐυζώνοιο γυναικόσ, ἐννύχιοσ· τάχα δ΄ ἷξε Τυφαόνιον· τόθεν αὖτις Φίκιον ἀκρότατον προσεβήσατο μητίετα Ζεύσ. ἔνθα καθεζόμενος φρεσὶ μήδετο θέσκελα ἔργα· αὐτῇ μὲν γὰρ νυκτὶ τανυσφύρου ̓ηλεκτρυώνης εὐνῇ καὶ φιλότητι μίγη, τέλεσεν δ΄ ἄρ΄ ἐέλδωρ· αὐτῇ δ΄ ̓αμφιτρύων λαοσσόοσ, ἀγλαὸς ἥρωσ, ἐκτελέσας μέγα ἔργον ἀφίκετο ὅνδε δόμονδε.  οὐδ΄ ὅ γ΄ ἐπὶ δμῶας καὶ ποιμένας ἀγροιώτας ὦρτ΄ ἰέναι,  πρίν γ΄ ἧς ἀλόχου ἐπιβήμεναι εὐνῆσ· τοῖος γὰρ κραδίην πόθος αἴνυτο ποιμένα λαῶν. ὡς δ΄ ὅτ΄ ἀνὴρ ἀσπαστὸν ὑπεκπροφύγῃ κακότητα νούσου ὕπ΄ ἀργαλέης ἢ καὶ κρατεροῦ ὑπὸ δεσμοῦ, ὥς ῥα τότ΄ ̓αμφιτρύων χαλεπὸν πόνον ἐκτολυπεύσας ἀσπασίως τε φίλως τε ἑὸν δόμον εἰσαφίκανεν. παννύχιος δ΄ ἄρ΄ ἔλεκτο σὺν αἰδοίῃ παρακοίτι τερπόμενος δώροισι πολυχρύσου ̓αφροδίτησ. ἣ δὲ θεῷ δμηθεῖσα καὶ ἀνέρι πολλὸν ἀρίστῳ Θήβῃ ἐν ἑπταπύλῳ διδυμάονε γείνατο παῖδε, οὐ καθ΄ ὁμὰ φρονέοντε· κασιγνήτω γε μὲν ἤστην· τὸν μὲν χειρότερον, τὸν δ΄ αὖ μέγ΄ ἀμείνονα φῶτα, δεινόν τε κρατερόν τε, βίην ̔ηρακληείην· τὸν μὲν ὑποδμηθεῖσα κελαινεφέι Κρονίωνι, τὸν δ΄ ἄρα ̓ιφικλῆα δορυσσόῳ  ̓αμφιτρύωνι, κεκριμένην γενεήν· τὸν μὲν βροτῷ ἀνδρὶ μιγεῖσα, τὸν δὲ Διὶ Κρονίωνι, θεῶν σημάντορι πάντων. ὃς καὶ Κύκνον ἔπεφνεν, ̓αρητιάδην μεγάθυμον. εὗρε γὰρ ἐν τεμένει ἑκατηβόλου ̓απόλλωνος αὐτὸν καὶ πατέρα ὅν ̓́αρην, ἄατον πολέμοιο, τεύχεσι λαμπομένους σέλας ὣς πυρὸς αἰθομένοιο, ἑσταότ΄ ἐν δίφρῳ· χθόνα δ΄ ἔκτυπον ὠκέες ἵπποι νύσσοντες χηλῇσι, κόνις δέ σφ΄ ἀμφιδεδήει κοπτομένη πλεκτοῖσιν ὑφ΄ ἅρμασι καὶ ποσὶν ἵππων. ἅρματα δ΄ εὐποίητα καὶ ἄντυγες ἀμφαράβιζον ἵππων ἱεμένων· κεχάρητο δὲ Κύκνος ἀμύμων, ἐλπόμενος Διὸς υἱὸν ἀρήιον ἡνίοχόν τε χαλκῷ δηιώσειν καὶ ἀπὸ κλυτὰ τεύχεα δύσειν. ἀλλά οἱ εὐχωλέων οὐκ ἔκλυε Φοῖβος ̓απόλλων· αὐτὸς γάρ οἱ ἐπῶρσε βίην ̔ηρακληείην. πᾶν δ΄ ἄλσος καὶ βωμὸς ̓απόλλωνος Παγασαίου λάμπεν ὑπὸ δεινοῖο θεοῦ τευχέων τε καὶ αὐτοῦ· πῦρ δ΄ ὣς ὀφθαλμῶν ἀπελάμπετο. τίς κεν ἐκείνου ἔτλη θνητὸς ἐὼν κατεναντίον ὁρμηθῆναι πλήν γ΄ ̔ηρακλῆος καὶ κυδαλίμου ̓ιολάου; κείνων γὰρ μεγάλη τε βίη καὶ χεῖρες ἄαπτοι ἐξ ὤμων ἐπέφυκον ἐπὶ στιβαροῖσι μέλεσσιν. ὅς ῥα τόθ΄ ἡνίοχον προσέφη κρατερὸν ̓ιόλαον·  ἥρως ὦ ̓ιόλαε, βροτῶν πολὺ φίλτατε πάντων, ἦ τε μέγ΄ ἀθανάτους μάκαρασ, τοὶ ̓́ολυμπον ἔχουσιν, ἤλιτεν ̓αμφιτρύων,  ὅτ΄ ἐυστέφανον ποτὶ Θήβην ἦλθε λιπὼν Τίρυνθα,  ἐυκτίμενον πτολίεθρον, κτείνας ̓ηλεκτρύωνα βοῶν ἕνεκ΄ εὐρυμετώπων· ἵκετο δ΄ ἐς Κρείοντα καὶ ̓ηνιόχην τανύπεπλον, οἵ ῥά μιν ἠσπάζοντο καὶ ἄρμενα πάντα παρεῖχον, ἣ δίκη ἔσθ΄ ἱκέτῃσι,  τίον δέ ἑ  κηρόθι μᾶλλον. ζῶε δ΄ ἀγαλλόμενος σὺν ἐυσφύρῳ ̓ηλεκτρυώνῃ, ᾗ ἀλόχῳ· τάχα δ΄ ἄμμες ἐπιπλομένων ἐνιαυτῶν γεινόμεθ΄ οὔτε φυὴν ἐναλίγκιοι οὔτε νόημα, σός τε πατὴρ καὶ ἐγώ· τοῦ μὲν φρένας ἐξέλετο Ζεύσ, ὃς προλιπὼν σφέτερον τε δόμον σφετέρους τε τοκῆας ᾤχετο, τιμήσων ἀλιτήμενον Εὐρυσθῆα, σχέτλιοσ· ἦ που πολλὰ μετεστεναχίζετ΄ ὀπίσσω ἣν ἄτην ὀχέων·  ἣ δ΄ οὐ παλινάγρετός ἐστιν. αὐτὰρ ἐμοὶ δαίμων χαλεποὺς ἐπετέλλετ΄ ἀέθλουσ. ὦ φίλοσ,  ἀλλὰ σὺ θᾶσσον ἔχ΄ ἡνία φοινικόεντα ἵππων ὠκυπόδων· μέγα δὲ φρεσὶ θάρσος ἀέξων ἰθὺς ἔχειν θοὸν ἅρμα καὶ ὠκυπόδων σθένος ἵππων, μηδὲν ὑποδδείσας κτύπον ̓́αρεος ἀνδροφόνοιο, ὃς νῦν κεκληγὼς περιμαίνεται ἱερὸν ἄλσος Φοίβου ̓απόλλωνοσ,  ἑκατηβελέταο ἄνακτοσ· ἦ μὴν καὶ κρατερός περ ἐὼν ἄαται πολέμοιο. τὸν δ΄ αὖτε προσέειπεν ἀμώμητος ̓ιόλαοσ· ἠθεῖ΄, ἦ μάλα δή τι πατὴρ ἀνδρῶν τε θεῶν τε τιμᾷ σὴν κεφαλὴν καὶ ταύρεος ̓εννοσίγαιοσ, ὃς Θήβης κρήδεμνον ἔχει ῥύεταί τε πόληα· οἶον δὴ καὶ τόνδε βροτὸν κρατερόν τε μέγαν τε σὰς ἐς χεῖρας ἄγουσιν, ἵνα κλέος ἐσθλὸν ἄρηαι. ἀλλ΄ ἄγε δύσεο τεύχε΄ ἀρήια, ὄφρα τάχιστα δίφρους ἐμπελάσαντες ̓́αρηός θ΄ ἡμέτερόν τε μαρνώμεσθ΄,  ἐπεὶ οὔ τοι ἀτάρβητον Διὸς υἱὸν οὐδ΄ ̓ιφικλεί̈δην δειδίξεται, ἀλλά μιν οἴω φεύξεσθαι δύο παῖδας ἀμύμονος ̓αλκεί̈δαο, οἳ δή σφι σχεδόν εἰσι, λιλαιόμενοι πολέμοιο φυλόπιδα στῆσαι, τά σφιν πολὺ φίλτερα θοίνησ.  ̔̀ως φάτο· μείδησεν δὲ βίη ̔ηρακληείη θυμῷ γηθήσασ· μάλα γάρ νύ οἱ ἄρμενα εἶπεν· καί μιν ἀμειβόμενος ἔπεα πτερόεντα προσηύδα· ἥρως ὦ ̓ιόλαε, διοτρεφέσ, οὐκέτι τηλοῦ ὑσμίνη τρηχεῖα· σὺ δ΄ ὡς πάρος ἦσθα δαί̈φρων, ὣς καὶ νῦν μέγαν ἵππον ̓αρίονα κυανοχαίτην πάντη ἀναστρωφᾶν καὶ ἀρηγέμεν, ὥς κε δύνηαι. ὣς εἰπὼν κνημῖδας ὀρειχάλκοιο φαεινοῦ, ̔ηφαίστου κλυτὰ δῶρα, περὶ κνήμῃσιν ἔθηκεν· δεύτερον αὖ θώρηκα περὶ στήθεσσιν ἔδυνε καλὸν χρύσειον πολυδαίδαλον,  ὅν οἱ ἔδωκε Παλλὰς ̓αθηναίη, κούρη Διόσ, ὁππότ΄ ἔμελλε τὸ πρῶτον στονόεντας ἐφορμήσεσθαι ἀέθλουσ. θήκατο δ΄ ἀμφ΄ ὤμοισιν ἀρῆς ἀλκτῆρα σίδηρον δεινὸς ἀνήρ· κοί̈λην δὲ περὶ στήθεσσι φαρέτρην καββάλετ΄ ἐξόπιθεν· πολλοὶ δ΄ ἔντοσθεν ὀιστοὶ ῥιγηλοί, θανάτοιο λαθιφθόγγοιο δοτῆρεσ. πρόσθεν μὲν θάνατόν τ΄ εἶχον καὶ δάκρυσι μῦρον, μέσσοι δὲ ξεστοί, περιμήκεεσ, αὐτὰρ ὄπισθε μόρφνοιο φλεγύαο καλυπτόμενοι πτερύγεσσιν. εἵλετο δ΄  ὄβριμον ἔγχοσ,  ἀκαχμένον αἴθοπι χαλκῷ, κρατὶ δ΄ ἔπ΄ ἰφθίμῳ κυνέην ἐύτυκτον ἔθηκε, δαιδαλέην ἀδάμαντοσ, ἐπὶ κροτάφοις ἀραρυῖαν, ἥτ΄ εἴρυτο κάρη ̔ηρακλῆος θείοιο. χερσί γε μὴν σάκος εἷλε παναίολον, οὐδέ τις αὐτὸ οὔτ΄ ἔρρηξε βαλὼν οὔτ΄ ἔθλασε, θαῦμα ἰδέσθαι. πᾶν μὲν γὰρ κύκλῳ τιτάνῳ λευκῷ τ΄ ἐλέφαντι ἠλέκτρῳ θ΄ ὑπολαμπὲς ἔην χρυσῷ τε φαεινῷ λαμπόμενον, κυάνου δὲ διὰ πτύχες ἠλήλαντο. ἐν μέσσῳ δ΄ ἀδάμαντος  ἔην Φόβος οὔ τι φατειόσ, ἔμπαλιν ὄσσοισιν πυρὶ λαμπομένοισι δεδορκώσ· τοῦ καὶ ὀδόντων μὲν πλῆτο στόμα λευκὰ θεόντων, δεινῶν ἀπλήτων, ἐπὶ δὲ βλοσυροῖο μετώπου δεινὴ ̓́ερις πεπότητο κορύσσουσα κλόνον ἀνδρῶν, σχετλίη, ἥ ῥα νόον τε καὶ ἐκ φρένας εἵλετο φωτῶν. οἵτινες ἀντιβίην πόλεμον Διὸς υἷι φέροιεν. τῶν καὶ ψυχαὶ μὲν χθόνα δύμεναι ̓́αιδος εἴσω κάκκιον,  ὀστέα δέ σφι περὶ ῥινοῖο σαπείσης Σειρίου ἀζαλέοιο μελαίνῃ πύθεται αἴῃ.  ἐν δὲ Προί̈ωξίς τε Παλίωξίς τε τέτυκτο, ἐν δ΄ ̔́ομαδός τε Φόβος τ΄ ̓ανδροκτασίη τε δεδήει, ἐν δ΄ ̓́ερισ, ἐν δὲ Κυδοιμὸς ἐθύνεον, ἐν δ΄ ὀλοὴ Κὴρ ἄλλον ζωὸν ἔχουσα νεούτατον, ἄλλον ἄουτον, ἄλλον τεθνηῶτα κατὰ μόθον ἕλκε ποδοῖιν. εἷμα δ΄ ἔχ΄ ἄμφ΄ ὤμοισι δαφοινεὸν αἵματι φωτῶν, δεινὸν δερκομένη καναχῇσί τε βεβρυχυῖα. ἐν δ΄ ὀφίων κεφαλαὶ δεινῶν ἔσαν, οὔ τι φατειῶν, δώδεκα, ταὶ φοβέεσκον ἐπὶ χθονὶ φῦλ΄ ἀνθρώπων, οἵ τινες ἀντιβίην πόλεμον Διὸς υἷι φέροιεν· τῶν καὶ ὀδόντων μὲν καναχὴ πέλεν, εὖτε μάχοιτο ̓αμφιτρυωνιάδησ,  τὰ δ΄ ἐδαίετο θαυματὰ ἔργα. στίγματα δ΄ ὣς ἐπέφαντο ἰδεῖν δεινοῖσι δράκουσιν· κυάνεοι κατὰ νῶτα, μελάνθησαν δὲ γένεια. ἐν δὲ συῶν ἀγέλαι χλούνων· ἔσαν ἠδὲ λεόντων ἐς σφέας δερκομένων, κοτεόντων θ΄ ἱεμένων τε. τῶν καὶ ὁμιληδὸν στίχες ἤισαν· οὐδέ νυ τώ γε οὐδέτεροι τρεέτην· φρῖσσόν γε μὲν αὐχένας ἄμφω. ἤδη γάρ σφιν ἔκειτο μέγας λῖσ, ἀμφὶ δὲ κάπροι δοιοί, ἀπουράμενοι ψυχάσ, κατὰ δέ σφι κελαινὸν αἷμ΄ ἀπελείβετ΄ ἔραζ΄· οἳ δ΄ αὐχένας ἐξεριπόντες κείατο τεθνηῶτες ὑπὸ βλοσυροῖσι λέουσιν. τοὶ δ΄ ἔτι μᾶλλον ἐγειρέσθην κοτέοντε μάχεσθαι, ἀμφότεροι, χλοῦναί τε σύες χαροποί τε λέοντεσ.  ἐν δ΄ ἦν ὑσμίνη Λαπιθάων αἰχμητάων Καινέα τ΄ ἀμφὶ ἄνακτα Δρύαντά τε Πειρίθοόν τε ̔οπλέα τ΄ ̓εξάδιόν τε Φάληρόν τε Πρόλοχόν τε Μόψον τ΄ ̓αμπυκίδην, Τιταρήσιον, ὄζον ̓́αρηοσ, Θησέα τ΄ Αἰγεί̈δην, ἐπιείκελον ἀθανάτοισιν· ἀργύρεοι, χρύσεια περὶ χροὶ̈ τεύχε΄ ἔχοντεσ. Κένταυροι δ΄ ἑτέρωθεν ἐναντίοι ἠγερέθοντο ἀμφὶ μέγαν Πετραῖον ἰδ΄ ̓́ασβολον οἰωνιστὴν ̓́αρκτον τ΄ Οὔρειόν τε μελαγχαίτην τε Μίμαντα καὶ δύο Πευκεί̈δασ, Περιμήδεά τε Δρύαλόν τε, ἀργύρεοι, χρυσέας ἐλάτας ἐν χερσὶν ἔχοντεσ. καί τε συναί̈γδην ὡς εἰ ζωοί περ ἐόντες ἔγχεσιν ἠδ΄ ἐλάτῃς αὐτοσχεδὸν ὠριγνῶντο. ἐν δ΄ ̓́αρεος βλοσυροῖο ποδώκεες ἕστασαν ἵπποι χρύσεοι, ἐν δὲ καὶ αὐτὸς ἐναρσφόρος οὔλιος ̓́αρης αἰχμὴν ἐν χείρεσσιν ἔχων, πρυλέεσσι κελεύων, αἵματι φοινικόεισ, ὡς εἰ ζωοὺς ἐναρίζων δίφρου ἐπεμβεβαώσ· παρὰ δὲ Δεῖμός τε Φόβος τε ἕστασαν ἱέμενοι πόλεμον καταδύμεναι ἀνδρῶν. ἐν δὲ Διὸς θυγάτηρ ἀγελείη Τριτογένεια, τῇ ἰκέλη ὡς εἴ τε μάχην ἐθέλουσα κορύσσειν, ἔγχος ἔχουσ΄ ἐν χερσὶν ἰδὲ χρυσέην τρυφάλειαν αἰγίδα τ΄ ἀμφ΄ ὤμοισ· ἐπὶ δ΄ ᾤχετο φύλοπιν αἰνήν. ἐν δ΄ ἦν ἀθανάτων ἱερὸς χορόσ· ἐν δ΄ ἄρα μέσσῳ ἱμερόεν κιθάριζε Διὸς καὶ Λητοῦς υἱὸς χρυσείῃ φόρμιγγι· θεῶν δ΄ ἕδος ἁγνὸς ̓́ολυμποσ· ἐν δ΄ ἀγορή, περὶ δ΄ ὄλβος ἀπείριτος ἐστεφάνωτο ἀθανάτων ἐν ἀγῶνι· θεαὶ δ΄ ἐξῆρχον ἀοιδῆς Μοῦσαι Πιερίδεσ, λιγὺ μελπομένῃς ἐικυῖαι. ἐν δὲ λιμὴν ἐύορμος ἀμαιμακέτοιο θαλάσσης κυκλοτερὴς ἐτέτυκτο πανέφθου κασσιτέροιο κλυζομένῳ ἴκελοσ· πολλοί γε μὲν ἂμ μέσον αὐτοῦ δελφῖνες τῇ καὶ τῇ ἐθύνεον ἰχθυάοντες νηχομένοις ἴκελοι·  δοιὼ δ΄ ἀναφυσιόωντες ἀργύρεοι δελφῖνες ἐθοινῶντ΄  ἔλλοπας ἰχθῦσ. τῶν δ΄ ὕπο χάλκειοι τρέον ἰχθύεσ· αὐτὰρ ἐπ΄ ἀκταῖς ἧστο ἀνὴρ ἁλιεὺς δεδοκημένοσ· εἶχε δὲ χερσὶν ἰχθύσιν ἀμφίβληστρον ἀπορρίψοντι ἐοικώσ.  ἐν δ΄ ἦν ἠυκόμου Δανάης τέκοσ, ἱππότα Περσεύσ, οὔτ΄ ἄρ΄ ἐπιψαύων σάκεος ποσὶν οὔθ΄ ἑκὰς αὐτοῦ, θαῦμα μέγα φράσσασθ΄, ἐπεὶ οὐδαμῇ ἐστήρικτο. τὼς γάρ μιν παλάμαις τεῦξεν κλυτὸς ̓αμφιγυήεις χρύσεον· ἀμφὶ δὲ ποσσὶν ἔχεν πτερόεντα πέδιλα. ὤμοισιν δέ μιν ἀμφὶ μελάνδετον ἆορ ἔκειτο χαλκέου ἐκ τελαμῶνοσ· ὃ δ΄ ὥς τε νόημ΄ ἐποτᾶτο· πᾶν δὲ μετάφρενον εἶχε κάρη δεινοῖο πελώρου, Γοργοῦσ· ἀμφὶ δέ μιν κίβισις θέε, θαῦμα ἰδέσθαι, ἀργυρέη· θύσανοι δὲ κατῃωρεῦντο φαεινοὶ χρύσειοι· δεινὴ δὲ περὶ κροτάφοισιν ἄνακτος κεῖτ΄ ̓́αιδος κυνέη νυκτὸς ζόφον αἰνὸν ἔχουσα. αὐτὸς δὲ σπεύδοντι καὶ ἐρρίγοντι ἐοικὼς Περσεὺς Δαναί̈δης ἐτιταίνετο. ταὶ δὲ μετ΄ αὐτὸν Γοργόνες ἄπλητοί τε καὶ οὐ φαταὶ ἐρρώοντο ἱέμεναι μαπέειν. ἐπὶ δὲ χλωροῦ ἀδάμαντος βαινουσέων ἰάχεσκε σάκος μεγάλῳ ὀρυμαγδῷ ὀξέα καὶ λιγέωσ· ἐπὶ δὲ ζώνῃσι δράκοντε δοιὼ ἀπῃωρεῦντ΄ ἐπικυρτώοντε κάρηνα. λίχμαζον δ΄ ἄρα τώ γε· μένει δ΄ ἐχάρασσον ὀδόντας ἄγρια δερκομένω.  ἐπὶ δὲ δεινοῖσι καρήνοις Γοργείοις ἐδονεῖτο μέγας Φόβοσ. οἳ δ΄ ὑπὲρ αὐτέων ἄνδρες ἐμαρνάσθην πολεμήια τεύχε΄ ἔχοντεσ, τοὶ μὲν ὑπὲρ σφετέρης πόλιος σφετέρων τε τοκήων λοιγὸν ἀμύνοντεσ,  τοὶ δὲ πραθέειν μεμαῶτεσ. πολλοὶ μὲν κέατο, πλέονες δ΄ ἔτι δῆριν ἔχοντες μάρνανθ΄· αἱ δὲ γυναῖκες ἐυδμήτων ἐπὶ πύργων χαλκέων ὀξὺ βόων, κατὰ δ΄ ἐδρύπτοντο παρειάσ, ζωῇσιν ἴκελαι, ἔργα κλυτοῦ ̔ηφαίστοιο.  ἄνδρες δ΄, οἳ πρεσβῆες ἔσαν γῆράς τε μέμαρπεν, ἀθρόοι ἔκτοσθεν πυλέων ἔσαν, ἂν δὲ θεοῖσι χεῖρας ἔχον μακάρεσσι, περὶ σφετέροισι τέκεσσι δειδιότεσ· τοὶ δ΄ αὖτε μάχην ἔχον. αἳ δὲ μετ΄ αὐτοὺς Κῆρες κυάνεαι, λευκοὺς ἀραβεῦσαι ὀδόντασ, δεινωπαὶ βλοσυραί τε δαφοιναί τ΄ ἄπληταί τε δῆριν ἔχον περὶ πιπτόντων· πᾶσαι δ΄ ἄρ΄ ἵεντο αἷμα μέλαν πιέειν· ὃν δὲ πρῶτον μεμάποιεν κείμενον ἢ πίπτοντα νεούτατον, ἀμφὶ μὲν αὐτῷ βάλλ΄ ὄνυχας μεγάλουσ, ψυχὴ δ΄ ̓́αιδόσδε κατῇεν Τάρταρον ἐς κρυόενθ΄. αἳ δὲ φρένας εὖτ΄ ἀρέσαντο αἵματος ἀνδρομέου, τὸν μὲν ῥίπτασκον ὀπίσσω, ἂψ δ΄ ὅμαδον καὶ μῶλον ἐθύνεον αὖτις ἰοῦσαι. Κλωθὼ καὶ Λάχεσίς σφιν ἐφέστασαν· ἣ μὲν ὑφήσσων ̓ατροπος οὔ τι πέλεν μεγάλη θεόσ, ἀλλ΄ ἄρα ἥ γε τῶν γε μὲν ἀλλάων προφερής τ΄ ἦν πρεσβυτάτη τε. πᾶσαι δ΄ ἀμφ΄ ἑνὶ φωτὶ μάχην δριμεῖαν ἔθεντο. δεινὰ δ΄ ἐς ἀλλήλας δράκον ὄμμασι θυμήνασαι, ἐν δ΄ ὄνυχας χεῖράς τε θρασείας ἰσώσαντο. πὰρ δ΄ ̓αχλὺς εἱστήκει ἐπισμυγερή τε καὶ αἰνή, χλωρὴ ἀυσταλέη λιμῷ καταπεπτηυῖα, γουνοπαχήσ, μακροὶ δ΄ ὄνυχες χείρεσσιν ὑπῆσαν. τῆς ἐκ μὲν ῥινῶν μύξαι ῥέον, ἐκ δὲ παρειῶν αἷμ΄ ἀπελείβετ΄ ἔραζ΄· ἣ δ΄ ἄπλητον σεσαρυῖα εἱστήκει, πολλὴ δὲ κόνις κατενήνοθεν ὤμουσ, δάκρυσι μυδαλέη.  παρὰ δ΄ εὔπυργος πόλις ἀνδρῶν· χρύσειαι δέ μιν εἶχον ὑπερθυρίοις ἀραρυῖαι ἑπτὰ πύλαι· τοὶ δ΄ ἄνδρες ἐν ἀγλαί̈ῃς τε χοροῖς τε τέρψιν ἔχον· τοὶ μὲν γὰρ ἐυσσώτρου ἐπ΄ ἀπήνης ἤγοντ΄ ἀνδρὶ γυναῖκα, πολὺς δ΄ ὑμέναιος ὀρώρει· τῆλε δ΄ ἀπ΄ αἰθομένων δαί̈δων σέλας εἰλύφαζε χερσὶν ἔνι δμῳῶν· ταὶ δ΄ ἀγλαί̈ῃ τεθαλυῖαι πρόσθ΄ ἔκιον· τῇσιν δὲ χοροὶ παίζοντες ἕποντο. τοὶ μὲν ὑπὸ λιγυρῶν συρίγγων ἵεσαν αὐδὴν ἐξ ἁπαλῶν στομάτων, περὶ δέ σφισιν ἄγνυτο ἠχώ.  αἳ δ΄ ὑπὸ φορμίγγων ἄναγον χορὸν ἱμερόεντα. ἔνθεν δ΄ αὖθ΄ ἑτέρωθε νέοι κώμαζον ὑπ΄ αὐλοῦ, τοί γε μὲν αὖ παίζοντες ὑπ΄ ὀρχηθμῷ καὶ ἀοιδῇ τοί γε μὲν αὖ γελόωντες ὑπ΄ αὐλητῆρι ἕκαστος πρόσθ΄ ἔκιον· πᾶσαν δὲ πόλιν θαλίαι τε χοροί τε ἀγλαί̈αι τ΄ εἶχον.  τοὶ δ΄ αὖ προπάροιθε πόληος νῶθ΄ ἵππων ἐπιβάντες ἐθύνεον. οἱ δ΄ ἀροτῆρες ἤρεικον χθόνα δῖαν, ἐπιστολάδην δὲ χιτῶνας ἐστάλατ΄. αὐτὰρ ἔην βαθὺ λήιον· οἵ γε μὲν ἤμων αἰχμῇς ὀξείῃσι κορωνιόωντα πέτηλα, βριθόμενα σταχύων,  ὡς εἰ Δημήτερος ἀκτήν· οἳ δ΄ ἄρ΄ ἐν ἐλλεδανοῖσι δέον καὶ ἔπιτνον ἀλωήν, οἳ δ΄ ἐτρύγων οἴνας δρεπάνας ἐν χερσὶν ἔχοντεσ, οἳ δ΄ αὖτ΄ ἐς ταλάρους ἐφόρευν ὑπὸ τρυγητήρων λευκοὺς καὶ μέλανας βότρυας μεγάλων ἀπὸ ὄρχων, βριθομένων φύλλοισι καὶ ἀργυρέῃς ἑλίκεσσιν. οἳ δ΄ αὖτ΄ ἐς ταλάρους ἐφόρευν. παρὰ δέ σφισιν ὄρχος χρύσεος ἦν,  κλυτὰ ἔργα περίφρονος ̔ηφαίστοιο, σειόμενος φύλλοισι καὶ ἀργυρέῃσι κάμαξι, βριθόμενος σταφυλῇσι· μελάνθησάν γε μὲν αἵδε. οἵ γε μὲν ἐτράπεον, τοὶ δ΄ ἤρυον· οἳ δ΄ ἐμάχοντο πύξ τε καὶ ἑλκηδόν· τοὶ δ΄ ὠκύποδας λαγὸς ᾕρευν ἄνδρες θηρευταί, καὶ καρχαρόδοντε κύνε πρό, ἱέμενοι μαπέειν, οἳ δ΄ ἱέμενοι ὑπαλύξαι. πὰρ δ΄ αὐτοῖς ἱππῆες ἔχον πόνον, ἀμφὶ δ΄ ἀέθλῳ δῆριν ἔχον καὶ μόχθον. ἐυπλεκέων δ΄ ἐπὶ δίφρων ἡνίοχοι βεβαῶτες ἐφίεσαν ὠκέας ἵππους ῥυτὰ χαλαίνοντεσ, τὰ δ΄ ἐπικροτέοντα πέτοντο ἅρματα κολλήεντ΄, ἐπὶ δὲ πλῆμναι μέγ΄ ἀύτευν. οἳ μὲν ἄρ΄ ἀίδιον εἶχον πόνον οὐδέ ποτέ σφιν νίκη ἐπηνύσθη, ἀλλ΄ ἄκριτον εἶχον ἄεθλον. τοῖσιν δὲ προέκειτο μέγας τρίπος ἐντὸς ἀγῶνοσ, χρύσειοσ, κλυτὰ ἔργα περίφρονος ̔ηφαίστοιο. ἀμφὶ δ΄ ἴτυν ῥέεν ̓ωκεανὸς πλήθοντι ἐοικώσ, πᾶν δὲ συνεῖχε σάκος πολυδαίδαλον,  οἳ δὲ κατ΄ αὐτὸν κύκνοι ἀερσιπόται μεγάλ΄ ἤπυον, οἵ ῥά τε πολλοὶ νῆχον ἐπ΄ ἄκρον ὕδωρ· παρὰ δ΄ ἰχθύες ἐκλονέοντο. θαῦμα ἰδεῖν καὶ Ζηνὶ βαρυκτύπῳ, οὗ διὰ βουλὰς ̔́ηφαιστος ποίησε σάκος μέγα τε στιβαρόν τε, ἀρσάμενος παλάμῃσι.  τὸ μὲν Διὸς ἄλκιμος υἱὸς πάλλεν ἐπικρατέωσ· ἐπὶ δ΄ ἱππείου θόρε δίφρου, εἴκελος ἀστεροπῇ πατρὸς Διὸς αἰγιόχοιο, κοῦφα βιβάσ· τῷ δ΄ ἡνίοχος κρατερὸς ̓ιόλαος δίφρου ἐπεμβεβαὼς ἰθύνετο καμπύλον ἅρμα. ἀγχίμολον δέ σφ΄ ἦλθε θεὰ γλαυκῶπις ̓αθήνη, καί σφεας θαρσύνουσα ἔπεα πτερόεντα προσηύδα·  χαίρετε, Λυγκῆος γενεὴ τηλεκλειτοῖο· νῦν δὴ Ζεὺς κράτος ὔμμι διδοῖ μακάρεσσιν ἀνάσσων Κύκνον τ΄ ἐξεναρεῖν καὶ ἀπὸ κλυτὰ τεύχεα δῦσαι. ἄλλο δὲ τοί τι ἔπος ἐρέω,  μέγα φέρτατε λαῶν· εὖτ΄ ἂν δὴ Κύκνον γλυκερῆς αἰῶνος ἀμέρσῃσ, τὸν μὲν ἔπειτ΄ αὐτοῦ λιπέειν καὶ τεύχεα τοῖο, αὐτὸς δὲ βροτολοιγὸν ̓́αρην ἐπιόντα δοκεύσασ, ἔνθα κε γυμνωθέντα σάκευς ὕπο δαιδαλέοιο ὀφθαλμοῖσιν ἴδῃσ,  ἔνθ΄ οὐτάμεν ὀξέι χαλκῷ· ἂψ δ΄ ἀναχάσσασθαι· ἐπεὶ οὔ νύ τοι αἴσιμόν ἐστιν οὔθ΄ ἵππους ἑλέειν οὔτε κλυτὰ τεύχεα τοῖο. ὣς εἰποῦσ΄ ἐς δίφρον ἐβήσατο δῖα θεάων, νίκην ἀθανάτῃς χερσὶν καὶ κῦδος ἔχουσα, ἐσσυμένωσ.  τότε δή ῥα διόγνητος ̓ιόλαος σμερδαλέον ἵπποισιν ἐκέκλετο· τοὶ δ΄ ὑπ΄ ὀμοκλῆς ῥίμφ΄ ἔφερον θοὸν ἅρμα κονίοντες πεδίοιο. ἐν γάρ σφιν μένος ἧκε θεὰ γλαυκῶπις ̓αθήνη αἰγίδ΄ ἀνασσείσασα· περιστονάχησε δὲ γαῖα. τοὶ δ΄ ἄμυδις προγένοντ΄ ἴκελοι πυρὶ ἠὲ θυέλλῃ, Κύκνος θ΄ ἱππόδαμος καὶ ̓́αρης ἀκόρητος ἀυτῆσ. τῶν ἵπποι μὲν ἔπειθ΄ ὑπεναντίοι ἀλλήλοισιν ὀξεῖα χρέμισαν, περὶ δέ σφισιν ἄγνυτο ἠχώ. τὸν πρότερος προσέειπε βίη ̔ηρακληείη· κύκνε πέπον,  τί νυ νῶιν ἐπίσχετον ὠκέας ἵππους ἀνδράσιν, οἵ τε πόνου καὶ ὀιζύος ἴδριές εἰμεν; ἀλλὰ παρὲξ ἔχε δίφρον ἐύξοον ἠδὲ κελεύθου εἶκε παρὲξ ἰέναι. Τρηχῖνα δέ τοι παρελαύνω ἐς Κήυκα ἄνακτα· ὃ γὰρ δυνάμι τε καὶ αἰδοῖ Τρηχῖνος προβέβηκε,  σὺ δ΄ εὖ μάλα οἶσθα καὶ αὐτόσ· τοῦ γὰρ ὀπυίεις παῖδα Θεμιστονόην κυανῶπιν. ὦ πέπον, οὐ μὲν γὰρ τοι ̓́αρης θανάτοιο τελευτὴν ἀρκέσει, εἰ δὴ νῶι συνοισόμεθα πτολεμίζειν. ἤδη μέν τέ ἕ φημι καὶ ἄλλοτε πειρηθῆναι ἔγχεος ἡμετέρου,  ὅθ΄ ὑπὲρ Πύλου ἠμαθόεντος ἀντίος ἔστη ἐμεῖο, μάχης ἄμοτον μενεαίνων. τρὶς μὲν ἐμῷ ὑπὸ δουρὶ τυπεὶς ἠρείσατο γαίῃ οὐταμένου σάκεοσ, τὸ δὲ τέτρατον ἤλασα μηρὸν παντὶ μένει σπεύδων, διὰ δὲ μέγα σαρκὸς ἄραξα.  πρηνὴς δ΄ ἐν κονίῃσι χαμαὶ πέσεν ἔγχεος ὁρμῇ. ἔνθα κε δὴ λωβητὸς ἐν ἀθανάτοισιν ἐτύχθη χερσὶν ὕφ΄ ἡμετέρῃσι λιπὼν ἔναρα βροτόεντα. ὣς ἔφατ΄· οὐδ΄ ἄρα Κύκνος ἐυμμελίης ἐμενοίνα τῷ ἐπιπειθόμενος ἐχέμεν ἐρυσάρματας ἵππουσ. δὴ τότ΄ ἀπ΄ εὐπλεκέων δίφρων θόρον αἶψ΄ ἐπὶ γαῖαν παῖς τε Διὸς μεγάλου καὶ ̓ενυαλίοιο ἄνακτοσ. ἡνίοχοι δ΄ ἔμπλην ἔλασαν καλλίτριχας ἵππουσ· τῶν δ΄ ὕπο σευομένων κανάχιζε πόσ΄ εὐρεῖα χθών. ὡς δ΄ ὅτ΄ ἀφ΄ ὑψηλῆς κορυφῆς ὄρεος μεγάλοιο πέτραι ἀποθρῴσκωσιν,  ἐπ΄ ἀλλήλῃς δὲ πέσωσι, πολλαὶ δὲ δρῦς ὑψίκομοι, πολλαὶ δὲ τε πεῦκαι αἴγειροί τε τανύρριζοι ῥήγνυνται ὑπ΄ αὐτέων ῥίμφα κυλινδομένων, εἵως πεδίονδ΄ ἀφίκωνται, ὣς οἳ ἐπ΄ ἀλλήλοισι πέσον μέγα κεκλήγοντεσ. πᾶσα δὲ Μυρμιδόνων τε πόλις κλειτή τ΄ ̓ιαωλκὸς ̓́αρνη τ΄ ἠδ΄ ̔ελίκη ̓́ανθειά τε ποιήεσσα φωνῇ ὕπ΄ ἀμφοτέρων μεγάλ΄ ἴαχον· οἳ δ΄ ἀλαλητῷ θεσπεσίῳ σύνισαν· μέγα δ΄ ἔκτυπε μητίετα Ζεύσ. κὰδ δ΄ ἄρ΄ ἀπ΄ οὐρανόθεν ψιάδας βάλεν αἱματοέσσασ, σῆμα τιθεὶς πολέμοιο ἑῷ μεγαθαρσέι παιδί. οἷος δ΄ ἐν βήσσῃς ὄρεος χαλεπὸς προϊδέσθαι κάπρος χαυλιόδων φρονέει θυμῷ μαχέσασθαι ἀνδράσι θηρευτῇσ, θήγει δέ τε λευκὸν ὀδόντα δοχμωθείσ, ἀφρὸς δὲ περὶ στόμα μαστιχόωντι λείβεται,  ὄσσε δέ οἱ πυρὶ λαμπετόωντι ἔικτον, ὀρθὰς δ΄ ἐν λοφιῇ φρίσσει τρίχας ἀμφί τε δειρήν· τῷ ἴκελος Διὸς υἱὸς ἀφ΄ ἱππείου θόρε δίφρου. ἦμος δὲ χλοερῷ κυανόπτερος ἠχέτα τέττιξ ὄζῳ ἐφεζόμενος θέρος ἀνθρώποισιν ἀείδειν ἄρχεται, ᾧ τε πόσις καὶ βρῶσις θῆλυς ἐέρση, καί τε πανημέριός τε καὶ ἠώιος χέει αὐδὴν ἴδει ἐν αἰνοτάτῳ, ὅτε τε χρόα Σείριος ἄζει, τῆμος δὴ κέγχροισι πέρι γλῶχες τελέθουσι τούς τε θέρει σπείρουσιν, ὅτ΄ ὄμφακες αἰόλλονται, οἷα Διώνυσος δῶκ΄ ἀνδράσι χάρμα καὶ ἄχθοσ· τὴν ὥρην μάρναντο, πολὺς δ΄ ὀρυμαγδὸς ὀρώρει.  ὡς δὲ λέοντε δύω ἀμφὶ κταμένης ἐλάφοιο ἀλλήλοις κοτέοντες ἐπὶ σφέας ὁρμήσωσι, δεινὴ δέ σφ΄ ἰαχὴ ἄραβός θ΄ ἅμα γίγνετ΄ ὀδόντων· οἳ δ΄ ὥς τ΄ αἰγυπιοὶ γαμψώνυχεσ, ἀγκυλοχεῖλαι, πέτρῃ ἔφ΄ ὑψηλῇ μεγάλα κλάζοντε μάχονται αἰγὸς ὀρεσσινόμου ἢ ἀγροτέρης ἐλάφοιο πίονοσ, ἥν τ΄ ἐδάμασσε βαλὼν αἰζήιος ἀνὴρ ἰῷ ἀπὸ νευρῆσ, αὐτὸς δ΄ ἀπαλήσεται ἄλλῃ χώρου ἄιδρις ἐών· οἳ δ΄ ὀτραλέως ἐνόησαν, ἐσσυμένως δέ οἱ ἀμφὶ μάχην δριμεῖαν ἔθεντο· ὣς οἳ κεκλήγοντες ἐπ΄ ἀλλήλοισιν ὄρουσαν. ἔνθ΄ ἦ τοι Κύκνος μὲν ὑπερμενέος Διὸς υἱὸν κτεινέμεναι μεμαὼς σάκει ἔμβαλε χάλκεον ἔγχοσ, οὐδ΄ ἔρρηξεν χαλκόν· ἔρυτο δὲ δῶρα θεοῖο. ̓αμφιτρυωνιάδης δέ, βίη ̔ηρακληείη, μεσσηγὺς κόρυθός τε καὶ ἀσπίδος ἔγχεϊ μακρῷ αὐχένα γυμνωθέντα θοῶς ὑπένερθε γενείου ἤλασ΄ ἐπικρατέωσ· ἀπὸ δ΄ ἄμφω κέρσε τένοντε ἀνδροφόνος μελίη· μέγα γὰρ σθένος ἔμπεσε φωτόσ. ἤριπε δ΄, ὡς ὅτε τις δρῦς ἤριπεν ἢ ὅτε πεύκη ἠλίβατοσ, πληγεῖσα Διὸς ψολόεντι κεραυνῷ· ὣς ἔριπ΄· ἀμφὶ δέ οἱ βράχε τεύχεα ποικίλα χαλκῷ. τὸν μὲν ἔπειτ΄ εἴασε Διὸς ταλακάρδιος υἱόσ, αὐτὸς δὲ βροτολοιγὸν ̓́αρην προσιόντα δοκεύσασ, δεινὸν ὁρῶν ὄσσοισι, λέων ὣς σώματι κύρσασ, ὅς τε μάλ΄ ἐνδυκέως ῥινὸν κρατεροῖς ὀνύχεσσι σχίσσας ὅττι τάχιστα μελίφρονα θυμὸν ἀπηύρα· ἐμ μένεος  δ΄ ἄρα τοῦ γε κελαινὸν πίμπλαται ἦτορ· γλαυκιόων δ΄ ὄσσοις δεινὸν πλευράς τε καὶ ὤμους οὐρῇ μαστιόων ποσσὶν γλάφει, οὐδέ τις αὐτὸν ἔτλη ἐς ἄντα ἰδὼν σχεδὸν ἐλθέμεν  οὐδὲ μάχεσθαι· τοῖος ἄρ΄ ̓αμφιτρυωνιάδησ, ἀκόρητος ἀυτῆσ, ἀντίος ἔστη ̓́αρηοσ, ἐνὶ φρεσὶ θάρσος ἀέξων, ἐσσυμένωσ· ὃ δέ οἱ σχεδὸν ἤλυθεν ἀχνύμενος κῆρ· ἀμφότεροι δ΄ ἰάχοντες ἐπ΄ ἀλλήλοισιν ὄρουσαν. ὡς δ΄ ὅτ΄ ἀπὸ μεγάλου πέτρη πρηῶνος ὀρούσῃ, μακρὰ δ΄ ἐπιθρῴσκουσα κυλίνδεται, ἣ δέ τε ἠχῇ ἔρχεται ἐμμεμαυῖα, πάγος δέ οἱ ἀντεβόλησεν ὑψηλόσ· τῷ δὴ συνενείκεται,  ἔνθα μιν ἴσχει· τόσσῃ ὃ μὲν ἰαχῇ βρισάρματος οὔλιος ̓́αρης κεκληγὼς ἐπόρουσεν· ὃ δ΄ ἐμμαπέως ὑπέδεκτο.  αὐτὰρ ̓αθηναίη, κούρη Διὸς αἰγιόχοιο, ἀντίη ἦλθεν ̓́αρηος ἐρεμνὴν αἰγίδ΄ ἔχουσα· δεινὰ δ΄ ὑπόδρα ἰδοῦσα ἔπεα πτερόεντα προσηύδα· ̓͂αρεσ, ἔπισχε μένος κρατερὸν καὶ χεῖρας ἀάπτουσ· οὐ γάρ τοι θέμις ἐστὶν ἀπὸ κλυτὰ τεύχεα δῦσαι ̔ηρακλέα κτείναντα, Διὸς θρασυκάρδιον υἱόν· ἀλλ΄ ἄγε παῦε μάχην, μηδ΄ ἀντίος ἵστασ΄ ἐμεῖο. ὣς ἔφατ΄· ἀλλ΄ οὐ πεῖθ΄ ̓́αρεος μεγαλήτορα θυμόν, ἀλλὰ μέγα ἰάχων φλογὶ εἴκελά τ΄ ἔγχεα πάλλων καρπαλίμως ἐπόρουσε βίῃ ̔ηρακληείῃ κακτάμεναι μεμαώσ· καί ῥ΄ ἔμβαλε χάλκεον ἔγχοσ, σπερχνὸν παιδὸς ἑοῦ κοτέων πέρι τεθνηῶτοσ, ἐν σάκεϊ μεγάλῳ. ἀπὸ δὲ γλαυκῶπις ̓αθήνη ἔγχεος ὁρμὴν ἔτραπ΄ ὀρεξαμένη ἀπὸ δίφρου. δριμὺ δ΄ ̓́αρην ἄχος εἷλε· ἐρυσσάμενος δ΄ ἄορ ὀξὺ ἔσσυτ΄ ἐφ΄ ̔ηρακλέα κρατερόφρονα· τὸν δ΄ ἐπιόντα ̓αμφιτρυωνιάδησ, δεινῆς ἀκόρητος ἀυτῆσ, μηρὸν γυμνωθέντα σάκευς ὕπο δαιδαλέοιο οὔτασ΄ ἐπικρατέωσ· διὰ δὲ μέγα σαρκὸς ἄραξε δούρατι νωμήσασ, ἐπὶ δὲ χθονὶ κάββαλε μέσσῃ. τῷ δὲ Φόβος καὶ Δεῖμος ἐύτροχον ἅρμα καὶ ἵππους ἤλασαν αἶψ΄ ἐγγύσ, καὶ ἀπὸ χθονὸς εὐρυοδείης ἐς δίφρον θῆκαν πολυδαίδαλον· αἶψα δ΄ ἔπειτα ἵππους μαστιέτην· ἵκοντο δὲ μακρὸν ̓́ολυμπον. υἱὸς δ΄ ̓αλκμήνης καὶ κυδάλιμος ̓ιόλαος Κύκνον σκυλεύσαντες ἀπ΄ ὤμων τεύχεα καλὰ νίσσοντ΄· αἶψα δ΄ ἔπειτα πόλιν Τρηχῖνος ἵκοντο ἵπποις ὠκυπόδεσσιν.  ἀτὰρ γλαυκῶπις ̓αθήνη ἐξίκετ΄ Οὔλυμπόν τε μέγαν καὶ δώματα πατρόσ. κύκνον δ΄ αὖ Κῆυξ θάπτεν καὶ λαὸς ἀπείρων, οἵ ῥ΄ ἐγγὺς ναῖον πόλιας κλειτοῦ βασιλῆος ̓́ανθην Μυρμιδόνων τε πόλιν κλειτήν τ΄ ̓ιαωλκὸν ̓́αρνην τ΄ ἠδ΄ ̔ελίκην· πολλὸς δ΄ ἠγείρετο λαόσ, τιμῶντες Κήυκα, φίλον μακάρεσσι θεοῖσιν. τοῦ δὲ τάφον καὶ σῆμ΄ ἀιδὲς ποίησεν ̓́αναυρος ὄμβρῳ χειμερίῳ πλήθων· τὼς γάρ μιν ̓απόλλων Λητοί̈δης ἤνωξ΄, ὅτι ῥα κλειτὰς ἑκατόμβας ὅστις ἄγοι Πυθοῖδε βίῃ σύλασκε δοκεύων. 