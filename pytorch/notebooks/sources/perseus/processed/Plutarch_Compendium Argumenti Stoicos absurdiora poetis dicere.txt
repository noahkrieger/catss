    ὁ Πινδάρου Καινεὺς εὔθυναν ὑπεῖχεν, ἀπιθάνως  ἄρρηκτος σιδήρῳ καὶ ἀπαθὴς τὸ σῶμα πλασσόμενοσ, εἶτα καταδὺς ἄτρωτος ὑπὸ γῆν  σχίσας ὀρθῷ ποδὶ γᾶν· ὁ δὲ Στωικὸς Λαπίθησ, ὥσπερ ἐξ ἀδαμαντίνης ὕλης ὑπ΄ αὐτῶν τῆς ἀπαθείας κεχαλκευμένοσ, οὐκ ἄτρωτός ἐστιν οὐδ΄ ἄνοσος οὐδ΄ ἀναλγήσ,  ἄφοβος δὲ μένει καὶ ἄλυπος καὶ ἀήττητος καὶ ἀβίαστοσ, τιτρωσκόμενος ἀλγῶν στρεβλούμενοσ, ἐν κατασκαφαῖς πατρίδος ἐν πάθεσιν, τοιούτοισ. καὶ ὁ μὲν Πινδάρου Καινεὺς βαλλόμενος οὐ τιτρώσκεται, ὁ δὲ τῶν Στωικῶν σοφὸς ἐγκλειόμενος οὐ κωλύεται   καὶ κατακρημνιζόμενος οὐκ ἀναγκάζεται καὶ στρεβλούμενος οὐ βασανίζεται καὶ πηρούμενος οὐ βλάπτεται καὶ πίπτων ἐν τῷ παλαίειν ἀήττητός ἐστι καὶ περιτειχιζόμενος ἀπολιόρκητος καὶ πωλούμενοσ; ὑπὸ τῶν πολεμίων ἀνάλωτοσ· οὐδὲν τῶν πλοίων  διαφέρων, οἷς ἐπιγέγραπται μὲν Εὔπλοια καὶ Πρόνοια Σῴζουσα καὶ Θεραπεία, χειμάζεται δὲ καὶ συντρίβεται καὶ ἀνατρέπεται.  στοιξος ἀβσιιρδιορα ποετις διξερε.    ὁ Εὐριπίδου ̓ιόλαος ἐξ ἀδρανοῦς καὶ παρήλικος εὐχῇ τινι νέος καὶ ἰσχυρὸς ἐπὶ τὴν μάχην ἄφνω  γέγονεν· ὁ δὲ τῶν Στωικῶν σοφὸς χθὲς μὲν ἦν αἴσχιστος ἅμα καὶ κάκιστοσ, τήμερον δ΄ ἄφνω μεταβέβληκεν  εἰς ἀρετὴν καὶ γέγονεν ἐκ ῥυσσοῦ καὶ ὠχροῦ καὶ κατ΄ Αἰσχύλον  ἐξ ὀσφυαλγοῦς κὡδυνοσπάδος λυγροῦ  γέροντος  εὐπρεπὴς θεοειδὴς καλλίμορφος      καὶ τοῦ ̓οδυσσέως ἡ ̓αθηνᾶ τὴν ῥυσσότητα καὶ φαλακρότητα καὶ ἀμορφίαν ἀφῄρηκεν, ὅπως φανείη καλόσ· ὁ δὲ τούτων σοφόσ, οὐκ ἀπολιπόντος τὸ σῶμα τοῦ γήρως ἀλλὰ καὶ προσεπιθέντος καὶ προσεπιχώσαντοσ, μένων κυρτόσ, ἂν οὕτω τύχῃ,  νωδὸς ἑτερόφθαλμοσ, οὔτ΄ αἰσχρὸς οὔτε δύσμορφος οὔτε κακοπρόσωπός ἐστιν. ὁ γὰρ Στωικὸς ἔρωσ, ὥσπερ οἱ κάνθαροι λέγονται τὸ μὲν μύρον ἀπολείπειν τὰ δὲ δυσώδη διώκειν, οὕτω τοῖς αἰσχίστοις καὶ ἀμορφοτάτοις ὁμιλῶν, ὅταν εἰς εὐμορφίαν καὶ κάλλος  ὑπὸ σοφίας μεταβάλωσιν, ἀποτρέπεται.    ὁ παρὰ τοῖς Στωικοῖς κάκιστοσ, ἂν οὕτω  τύχῃ πρωῒ, δείλης ἄριστοσ· καὶ καταδαρθὼν ἔμπληκτος καὶ ἀμαθὴς καὶ ἄδικος καὶ, ἀκόλαστος καὶ ναὶ μὰ Δία δοῦλος καὶ πένης καὶ ἄπορος αὐθημερὸν ἀνί  σταται καὶ βασιλεὺς καὶ πλούσιος καὶ ὄλβιος γεγονώσ, σώφρων τε καὶ δίκαιος καὶ βέβαιος καὶ ἀδόξαστοσ· οὐ γένεια φύσας οὐδ΄ ἥβην ἐν σώματι νέῳ καὶ ἁπαλῷ, ἀλλ΄ ἐν ἀσθενεῖ καὶ ἁπαλῇ ψυχῇ καὶ ἀνάνδρῳ  καὶ ἀβεβαίῳ νοῦν τέλειον, ἄκραν φρόνησιν, ἰσόθεον διάθεσιν, ἀδόξαστον ἐπιστήμην καὶ ἀμετάπτωτον ἕξιν ἐσχηκώσ, οὐδὲν ἐνδούσης πρότερον αὐτῷ τῆς μοχθηρίασ, ἀλλ΄ ἐξαίφνησ, ὀλίγου δέω εἰπεῖν, ἣρως τις  ἢ δαίμων ἢ θεὸς ἐκ θηρίων τοῦ κακίστου γενόμενοσ.  ἐκ τῆς Στοᾶσ; γὰρ λαβόντα τὴν ἀρετὴν ἔστιν εἰπεῖν  εὖξαι τί βούλει, πάντα σοι γενήσεται  πλοῦτον φέρει, βασιλείαν ἔχει, τύχην δίδωσιν, εὐπότμους ποιεῖ καὶ ἀπροσδεεῖς καὶ αὐτάρκεισ, μίαν οἴκοθεν δραχμὴν οὐκ ἔχοντας     ὁ μὲν γὰρ ποιητικὸσ; μῦθος τὸ κατὰ λόγον φυλάττων οὐδαμοῦ προλείπει τὸν ̔ηρακλέα τῶν ἀναγκαίων δεόμενον, ἀλλ΄ ὥσπερ ἐκ πηγῆς ἐπιρρεῖ αὐτῷ καὶ τοῖς συνοῦσιν ὁ δὲ τὴν Στωικὴν λαβὼν ̓αμάλθειαν πλούσιος μὲν γέγονεν, ἐρανίζεται δὲ  τροφὴν παρ΄ ἑτέρων· καὶ βασιλεὺς μέν ἐστι μισθοῦ δ΄ ἀναλύει συλλογισμούς καὶ πάντα μὲν ἔχει μόνος ἐνοίκιον δὲ τελεῖ καὶ ἄλφιτ΄ ὠνεῖται, πολλάκις δανειζόμενος ἢ μεταιτῶν παρὰ τῶν οὐδὲν ἐχόντων.    καὶ ὁ μὲν ̓ιθακησίων βασιλεὺς προσαιτεῖ  λανθάνειν ὅς ἐστι, βουλόμενος καὶ ποιῶν ἑαυτὸν ὡς μάλιστα πτωχῷ λευγαλέῳ ἐναλίγκιον δ΄ δ΄ ἐκ τῆς  Στοᾶς βοῶν μέγα καὶ κεκραγώς  ἐγὼ μόνοσ· εἰμὶ βασιλεύσ, ἐγὼ μόνος εἰμὶ πλούσιος ὁρᾶται πολλάκις ἐπ΄ ἀλλοτρίαις θύραις λέγων    δὸς χλαῖναν ̔ιππώνακτι κάρτα γὰρ ῥιγῶ     καὶ βαμβακύζω.    