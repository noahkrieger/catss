    Δημοσθένης ἰατταταιὰξ τῶν κακῶν, ἰατταταῖ. κακῶς Παφλαγόνα τὸν νεώνητον κακὸν αὐταῖσι βουλαῖς ἀπολέσειαν οἱ θεοί. ἐξ οὗ γὰρ εἰσήρρησεν ἐς τὴν οἰκίαν πληγὰς ἀεὶ προστρίβεται τοῖς οἰκέταισ.  Νικίας κάκιστα δῆθ΄ οὗτός γε πρῶτος Παφλαγόνων αὐταῖς διαβολαῖσ.  Δημοσθένης ὦ κακόδαιμον πῶς ἔχεισ;  Νικίας κακῶς καθάπερ σύ.  Δημοσθένης δεῦρο δὴ πρόσελθ΄, ἵνα ξυναυλίαν κλαύσωμεν Οὐλύμπου νόμον.  Δημοσθένης καὶ Νικίας  μυμῦ μυμῦ μυμῦ μυμῦ μυμῦ μυμῦ.  Δημοσθένης τί κινυρόμεθ΄ ἄλλωσ; οὐκ ἐχρῆν ζητεῖν τινα σωτηρίαν νῷν, ἀλλὰ μὴ κλάειν ἔτι;  Νικίας τίς οὖν γένοιτ΄ ἄν;  Δημοσθένης λέγε σύ.  Νικίας σὺ μὲν οὖν μοι λέγε, ἵνα μὴ μάχωμαι.  Δημοσθένης μὰ τὸν ̓απόλλω ΄γὼ μὲν οὔ.  Νικίας πῶς ἂν σύ μοι λέξειας ἁμὲ χρὴ λέγειν;  Δημοσθένης ἀλλ΄ εἰπὲ θαρρῶν, εἶτα κἀγὼ σοὶ φράσω.  Νικίας ἀλλ΄ οὐκ ἔνι μοι τὸ θρέττε. πῶς ἂν οὖν ποτε εἴποιμ΄ ἂν αὐτὸ δῆτα κομψευριπικῶσ;  Δημοσθένης μὴ ΄μοί γε, μὴ ΄μοί, μὴ διασκανδικίσῃσ· ἀλλ΄ εὑρέ τιν΄ ἀπόκινον ἀπὸ τοῦ δεσπότου.  Νικίας λέγε δὴ μόλωμεν ξυνεχὲς ὡδὶ ξυλλαβών.  Δημοσθένης καὶ δὴ λέγω μόλωμεν.  Νικίας ἐξόπισθε νῦν αὐτὸ φάθι τοῦ μόλωμεν.  Δημοσθένης αὐτό.  Νικίας πάνυ καλῶσ. ὥσπερ δεφόμενος νῦν ἀτρέμα πρῶτον λέγε τὸ μόλωμεν, εἶτα δ΄ αὐτό, κᾆτ΄ ἐπάγων πυκνόν.  Δημοσθένης μόλωμεν αὐτὸ μόλωμεν αὐτομολῶμεν.  Νικίας ἢν οὐχ ἡδύ;  Δημοσθένης νὴ Δία· πλήν γε περὶ τῷ δέρματι δέδοικα τουτονὶ τὸν οἰωνόν.  Νικίας τί δαί;  Δημοσθένης ὁτιὴ τὸ δέρμα δεφομένων ἀπέρχεται.  Νικίας κράτιστα τοίνυν τῶν παρόντων ἐστὶ νῷν, θεῶν ἰόντε προσπεσεῖν του πρὸς βρέτασ.  Δημοσθένης  ποῖον βρέτας ; ἐτεὸν ἡγεῖ γὰρ θεούσ;  Νικίας ἔγωγε.  Δημοσθένης ποίῳ χρώμενος τεκμηρίῳ;  Νικίας ὁτιὴ θεοῖσιν ἐχθρός εἰμ΄. οὐκ εἰκότωσ;  Δημοσθένης εὖ προσβιβάζεις μ΄. ἀλλ΄ ἑτέρᾳ πῃ σκεπτέον. βούλει τὸ πρᾶγμα τοῖς θεαταῖσιν φράσω;  Νικίας οὐ χεῖρον· ἓν δ΄ αὐτοὺς παραιτησώμεθα, ἐπίδηλον ἡμῖν τοῖς προσώποισιν ποιεῖν, ἢν τοῖς ἔπεσι χαίρωσι καὶ τοῖς πράγμασιν.  Δημοσθένης λέγοιμ΄ ἂν ἤδη. νῷν γάρ ἐστι δεσπότης ἄγροικος ὀργὴν κυαμοτρὼξ ἀκράχολοσ, Δῆμος πυκνίτησ, δύσκολον γερόντιον ὑπόκωφον. οὗτος τῇ προτέρᾳ νουμηνίᾳ ἐπρίατο δοῦλον, βυρσοδέψην Παφλαγόνα, πανουργότατον καὶ διαβολώτατόν τινα. οὗτος καταγνοὺς τοῦ γέροντος τοὺς τρόπουσ, ὁ βυρσοπαφλαγών, ὑποπεσὼν τὸν δεσπότην ᾔκαλλ΄ ἐθώπευ΄ ἐκολάκευ΄ ἐξηπάτα κοσκυλματίοις ἄκροισι τοιαυτὶ λέγων· ὦ Δῆμε λοῦσαι πρῶτον ἐκδικάσας μίαν, ἐνθοῦ ῥόφησον ἔντραγ΄ ἔχε τριώβολον. βούλει παραθῶ σοι δόρπον; εἶτ΄ ἀναρπάσας ὅ τι ἄν τις ἡμῶν σκευάσῃ, τῷ δεσπότῃ Παφλαγὼν κεχάρισται τοῦτο. καὶ πρώην γ΄ ἐμοῦ μᾶζαν μεμαχότος ἐν Πύλῳ Λακωνικήν, πανουργότατά πως περιδραμὼν ὑφαρπάσας αὐτὸς παρέθηκε τὴν ὑπ΄ ἐμοῦ μεμαγμένην, ἡμᾶς δ΄ ἀπελαύνει κοὐκ ἐᾷ τὸν δεσπότην ἄλλον θεραπεύειν, ἀλλὰ βυρσίνην ἔχων δειπνοῦντος ἑστὼς ἀποσοβεῖ τοὺς ῥήτορασ. ᾄδει δὲ χρησμούσ· ὁ δὲ γέρων σιβυλλιᾷ. ὁ δ΄ αὐτὸν ὡς ὁρᾷ μεμακκοακότα, τέχνην πεποίηται. τοὺς γὰρ ἔνδον ἄντικρυς ψευδῆ διαβάλλει· κᾆτα μαστιγούμεθα ἡμεῖσ· Παφλαγὼν δὲ περιθέων τοὺς οἰκέτας αἰτεῖ ταράττει δωροδοκεῖ λέγων τάδε· ὁρᾶτε τὸν ̔́υλαν δι΄ ἐμὲ μαστιγούμενον; εἰ μή μ΄ ἀναπείσετ΄, ἀποθανεῖσθε τήμερον. ἡμεῖς δὲ δίδομεν· εἰ δὲ μή, πατούμενοι ὑπὸ τοῦ γέροντος ὀκταπλάσιον χέζομεν. νῦν οὖν ἀνύσαντε φροντίσωμεν ὦγαθέ, ποίαν ὁδὸν νὼ τρεπτέον καὶ πρὸς τίνα.  Νικίας κράτιστ΄ ἐκείνην τὴν μόλωμεν ὦγαθέ.  Δημοσθένης ἀλλ΄ οὐχ οἷόν τε τὸν Παφλαγόν΄ οὐδὲν λαθεῖν· ἐφορᾷ γὰρ οὗτος πάντ΄. ἔχει γὰρ τὸ σκέλος τὸ μὲν ἐν Πύλῳ, τὸ δ΄ ἓτερον ἐν τἠκκλησίᾳ. τοσόνδε δ΄ αὐτοῦ βῆμα διαβεβηκότος ὁ πρωκτός ἐστιν αὐτόχρημ΄ ἐν Χάοσιν, τὼ χεῖρ΄ ἐν Αἰτωλοῖσ, ὁ νοῦς δ΄ ἐν Κλωπιδῶν.  Νικίας κράτιστον οὖν νῷν ἀποθανεῖν.  Δημοσθένης ἀλλὰ σκόπει, ὅπως ἂν ἀποθάνοιμεν ἀνδρικώτατα.  Νικίας πῶς δῆτα πῶς γένοιτ΄ ἂν ἀνδρικώτατα; βέλτιστον ἡμῖν αἷμα ταύρειον πιεῖν. ὁ Θεμιστοκλέους γὰρ θάνατος αἱρετώτεροσ.  Δημοσθένης μὰ Δί΄ ἀλλ΄ ἄκρατον οἶνον ἀγαθοῦ δαίμονοσ. ἴσως γὰρ ἂν χρηστόν τι βουλευσαίμεθα.  Νικίας ἰδού γ΄ ἄκρατον. περὶ πότου γοῦν ἐστί σοι; πῶς δ΄ ἂν μεθύων χρηστόν τι βουλεύσαιτ΄ ἀνήρ;  Δημοσθένης ἄληθες οὗτοσ; κρουνοχυτρολήραιον εἶ. οἶνον σὺ τολμᾷς εἰς ἐπίνοιαν λοιδορεῖν; οἴνου γὰρ εὕροις ἄν τι πρακτικώτερον; ὁρᾷσ, ὅταν πίνωσιν ἄνθρωποι τότε πλουτοῦσι διαπράττουσι νικῶσιν δίκας εὐδαιμονοῦσιν ὠφελοῦσι τοὺς φίλουσ. ἀλλ΄ ἐξένεγκέ μοι ταχέως οἴνου χοᾶ, τὸν νοῦν ἵν΄ ἄρδω καὶ λέγω τι δεξιόν.  Νικίας οἴμοι τί ποθ΄ ἡμᾶς ἐργάσει τῷ σῷ πότῳ;  Δημοσθένης ἀγάθ΄· ἀλλ΄ ἔνεγκ΄· ἐγὼ δὲ κατακλινήσομαι. ἢν γὰρ μεθυσθῶ, πάντα ταυτὶ καταπάσω βουλευματίων καὶ γνωμιδίων καὶ νοιδίων.  Νικίας ὡς εὐτυχῶς ὅτι οὐκ ἐλήφθην ἔνδοθεν κλέπτων τὸν οἶνον.  Δημοσθένης εἰπέ μοι Παφλαγὼν τί δρᾷ;  Νικίας ἐπίπαστα λείξας δημιόπραθ΄ ὁ βάσκανος ῥέγκει μεθύων ἐν ταῖσι βύρσαις ὕπτιοσ.  Δημοσθένης ἴθι νυν ἄκρατον ἐγκάναξόν μοι πολὺν σπονδήν.  Νικίας λαβὲ δὴ καὶ σπεῖσον ἀγαθοῦ δαίμονοσ.  Δημοσθένης ἕλχ΄ ἕλκε τὴν τοῦ δαίμονος τοῦ Πραμνίου. ὦ δαῖμον ἀγαθὲ σὸν τὸ βούλευμ΄, οὐκ ἐμόν.  Νικίας εἴπ΄, ἀντιβολῶ, τί ἔστι;  Δημοσθένης τοὺς χρησμοὺς ταχὺ κλέψας ἔνεγκε τοῦ Παφλαγόνος ἔνδοθεν, ἕως καθεύδει.  Νικίας ταῦτ΄. ἀτὰρ τοῦ δαίμονος δέδοιχ΄ ὅπως μὴ τεύξομαι κακοδαίμονοσ.  Δημοσθένης φέρε νυν ἐγὼ μ΄ αὐτῷ προσαγάγω τὸν χοᾶ. τὸν νοῦν ἵν΄ ἄρδω καὶ λέγω τι δεξιόν.  Νικίας ὡς μεγάλ΄ ὁ Παφλαγὼν πέρδεται καὶ ῥέγκεται, ὥστ΄ ἔλαθον αὐτὸν τὸν ἱερὸν χρησμὸν λαβών, ὅνπερ μάλιστ΄ ἐφύλαττεν.  Δημοσθένης ὦ σοφώτατε. φέρ΄ αὐτὸν ἵν΄ ἀναγνῶ· σὺ δ΄ ἔγχεον πιεῖν ἀνύσας τι. φέρ΄ ἴδω τί ἄρ΄ ἔνεστιν αὐτόθι. ὦ λόγια. δός μοι δὸς τὸ ποτήριον ταχύ.  Νικίας ἰδού. τί φησ΄ ὁ χρησμόσ;  Δημοσθένης ἑτέραν ἔγχεον.  Νικίας ἐν τοῖς λογίοις ἔνεστιν ἑτέραν ἔγχεον;  Δημοσθένης ὦ Βάκι.  Νικίας τί ἔστι;  Δημοσθένης δὸς τὸ ποτήριον ταχύ.  Νικίας πολλῷ γ΄ ὁ Βάκις ἐχρῆτο τῷ ποτηρίῳ.  Δημοσθένης ὦ μιαρὲ Παφλαγὼν ταῦτ΄ ἄρ΄ ἐφυλάττου πάλαι, τὸν περὶ σεαυτοῦ χρησμὸν ὀρρωδῶν;  Νικίας τιή;  Δημοσθένης ἐνταῦθ΄ ἔνεστιν, αὐτὸς ὡς ἀπόλλυται.  Νικίας καὶ πῶσ;  Δημοσθένης ὅπωσ; ὁ χρησμὸς ἄντικρυς λέγει ὡς πρῶτα μὲν στυππειοπώλης γίγνεται, ὃς πρῶτος ἕξει τῆς πόλεως τὰ πράγματα.  Νικίας εἷς οὑτοσὶ πώλησ. τί τοὐντεῦθεν; λέγε.  Δημοσθένης μετὰ τοῦτον αὖθις προβατοπώλης δεύτεροσ.  Νικίας δύο τώδε πώλα. καὶ τί τόνδε χρὴ παθεῖν;  Δημοσθένης κρατεῖν, ἕως ἕτερος ἀνὴρ βδελυρώτερος αὐτοῦ γένοιτο· μετὰ δὲ ταῦτ΄ ἀπόλλυται. ἐπιγίγνεται γὰρ βυρσοπώλης ὁ Παφλαγών, ἅρπαξ κεκράκτης Κυκλοβόρου φωνὴν ἔχων.  Νικίας τὸν προβατοπώλην ἦν ἄρ΄ ἀπολέσθαι χρεὼν ὑπὸ βυρσοπώλου;  Δημοσθένης νὴ Δί΄.  Νικίας οἴμοι δείλαιοσ. πόθεν οὖν ἂν ἔτι γένοιτο πώλης εἶς μόνοσ;  Δημοσθένης ἔτ΄ ἐστὶν εἷς ὑπερφυᾶ τέχνην ἔχων.  Νικίας εἴπ΄, ἀντιβολῶ, τίς ἐστιν;  Δημοσθένης εἴπω;  Νικίας νὴ Δία.  Δημοσθένης ἀλλαντοπώλης ἔσθ΄ ὁ τοῦτον ἐξολῶν.  Νικίας ἀλλαντοπώλησ; ὦ Πόσειδον τῆς τέχνησ. φέρε ποῦ τὸν ἄνδρα τοῦτον ἐξευρήσομεν;  Δημοσθένης ζητῶμεν αὐτόν.  Νικίας ἀλλ΄ ὁδὶ προσέρχεται ὥσπερ κατὰ θεὸν εἰς ἀγοράν.  Δημοσθένης ὦ μακάριε ἀλλαντοπῶλα, δεῦρο δεῦρ΄ ὦ φίλτατε ἀνάβαινε σωτὴρ τῇ πόλει καὶ νῷν φανείσ.  ̓αλλαντοπώλης τί ἔστι; τί με καλεῖτε;  Δημοσθένης δεῦρ΄ ἔλθ΄, ἵνα πύθῃ ὡς εὐτυχὴς εἶ καὶ μεγάλως εὐδαιμονεῖσ.  Νικίας ἴθι δὴ κάθελ΄ αὐτοῦ τοὐλεὸν καὶ τοῦ θεοῦ τὸν χρησμὸν ἀναδίδαξον αὐτὸν ὡς ἔχει· ἐγὼ δ΄ ἰὼν προσκέψομαι τὸν Παφλαγόνα.  Δημοσθένης ἄγε δὴ σὺ κατάθου πρῶτα τὰ σκεύη χαμαί· ἔπειτα τὴν γῆν πρόσκυσον καὶ τοὺς θεούσ.  ̓αλλαντοπώλης ἰδού· τί ἔστιν;  Δημοσθένης ὦ μακάρι΄ ὦ πλούσιε, ὦ νῦν μὲν οὐδεὶς αὔριον δ΄ ὑπέρμεγασ, ὦ τῶν ̓αθηνῶν ταγὲ τῶν εὐδαιμόνων.  ̓αλλαντοπώλης τί μ΄ ὦγάθ΄ οὐ πλύνειν ἐᾷς τὰς κοιλίας πωλεῖν τε τοὺς ἀλλᾶντασ, ἀλλὰ καταγελᾷσ;  Δημοσθένης ὦ μῶρε ποίας κοιλίασ; δευρὶ βλέπε. τὰς στίχας ὁρᾷς τὰς τῶνδε τῶν λαῶν;  ̓αλλαντοπώλης ὁρῶ.  Δημοσθένης τούτων ἁπάντων αὐτὸς ἀρχέλας ἔσει, καὶ τῆς ἀγορᾶς καὶ τῶν λιμένων καὶ τῆς πυκνόσ· βουλὴν πατήσεις καὶ στρατηγοὺς κλαστάσεισ, δήσεις φυλάξεισ, ἐν πρυτανείῳ λαικάσει.  ̓αλλαντοπώλης ἐγώ;  Δημοσθένης σὺ μέντοι· κοὐδέπω γε πάνθ΄ ὁρᾷσ. ἀλλ΄ ἐπανάβηθι κἀπὶ τοὐλεὸν τοδὶ καὶ κάτιδε τὰς νήσους ἁπάσας ἐν κύκλῳ.  ̓αλλαντοπώλης καθορῶ.  Δημοσθένης τί δαί; τἀμπόρια καὶ τὰς ὁλκάδασ;  ̓αλλαντοπώλης ἔγωγε.  Δημοσθένης πῶς οὖν οὐ μεγάλως εὐδαιμονεῖσ; ἔτι νῦν τὸν ὀφθαλμὸν παράβαλλ΄ ἐς Καρίαν τὸν δεξιόν, τὸν δ΄ ἕτερον ἐς Καρχηδόνα.  ̓αλλαντοπώλης εὐδαιμονήσω δ΄ εἰ διαστραφήσομαι;  Δημοσθένης οὐκ ἀλλὰ διὰ σοῦ ταῦτα πάντα πέρναται. γίγνει γάρ, ὡς ὁ χρησμὸς οὑτοσὶ λέγει, ἀνὴρ μέγιστοσ.  ̓αλλαντοπώλης εἰπέ μοι καὶ πῶς ἐγὼ ἀλλαντοπώλης ὢν ἀνὴρ γενήσομαι;  Δημοσθένης δι΄ αὐτὸ γάρ τοι τοῦτο καὶ γίγνει μέγασ, ὁτιὴ πονηρὸς κἀξ ἀγορᾶς εἶ καὶ θρασύσ.  ̓αλλαντοπώλης οὐκ ἀξιῶ ΄γὼ ΄μαυτὸν ἰσχύειν μέγα.  Δημοσθένης οἴμοι τί ποτ΄ ἔσθ΄ ὅτι σαυτὸν οὐ φῂς ἄξιον; ξυνειδέναι τί μοι δοκεῖς σαυτῷ καλόν. μῶν ἐκ καλῶν εἶ κἀγαθῶν;  ̓αλλαντοπώλης μὰ τοὺς θεοὺς εἰ μὴ ΄κ πονηρῶν γ΄.  Δημοσθένης ὦ μακάριε τῆς τύχης ὅσον πέπονθας ἀγαθὸν ἐς τὰ πράγματα.  ̓αλλαντοπώλης ἀλλ΄ ὦγάθ΄ οὐδὲ μουσικὴν ἐπίσταμαι πλὴν γραμμάτων, καὶ ταῦτα μέντοι κακὰ κακῶσ.  Δημοσθένης τουτὶ μόνον σ΄ ἔβλαψεν, ὅτι καὶ κακὰ κακῶσ. ἡ δημαγωγία γὰρ οὐ πρὸς μουσικοῦ ἔτ΄ ἐστὶν ἀνδρὸς οὐδὲ χρηστοῦ τοὺς τρόπουσ, ἀλλ΄ εἰς ἀμαθῆ καὶ βδελυρόν. ἀλλὰ μὴ παρῇς ἅ σοι διδόασ΄ ἐν τοῖς λογίοισιν οἱ θεοί.  ̓αλλαντοπώλης πῶς δῆτά φησ΄ ὁ χρησμόσ;  Δημοσθένης εὖ νὴ τοὺς θεοὺς καὶ ποικίλως πως καὶ σοφῶς ᾐνιγμένοσ· ἀλλ΄ ὁπόταν μάρψῃ βυρσαίετος ἀγκυλοχήλης γαμφηλῇσι δράκοντα κοάλεμον αἱματοπώτην, δὴ τότε Παφλαγόνων μὲν ἀπόλλυται ἡ σκοροδάλμη, κοιλιοπώλῃσιν δὲ θεὸς μέγα κῦδος ὀπάζει, αἴ κεν μὴ πωλεῖν ἀλλᾶντας μᾶλλον ἕλωνται.  ̓αλλαντοπώλης πῶς οὖν πρὸς ἐμὲ ταῦτ΄ ἐστίν; ἀναδίδασκέ με.  Δημοσθένης βυρσαίετος μὲν ὁ Παφλαγών ἐσθ΄ οὑτοσί.  ̓αλλαντοπώλης τί δ΄ ἀγκυλοχήλης ἐστίν;  Δημοσθένης αὐτό που λέγει, ὅτι ἀγκύλαις ταῖς χερσὶν ἁρπάζων φέρει.  ̓αλλαντοπώλης ὁ δράκων δὲ πρὸς τί;  Δημοσθένης τοῦτο περιφανέστατον. ὁ δράκων γάρ ἐστι μακρὸν ὅ τ΄ ἀλλᾶς αὖ μακρόν. εἶθ΄ αἱματοπώτης ἔσθ΄ ὅ τ΄ ἀλλᾶς χὠ δράκων· τὸν οὖν δράκοντά φησι τὸν βυρσαίετον ἤδη κρατήσειν, αἴ κε μὴ θαλφθῇ λόγοισ.  ̓αλλαντοπώλης τὰ μὲν λόγι΄ αἰκάλλει με· θαυμάζω δ΄ ὅπως τὸν δῆμον οἷός τ΄ ἐπιτροπεύειν εἴμ΄ ἐγώ.  Δημοσθένης φαυλότατον ἔργον· ταῦθ΄ ἅπερ ποιεῖς ποίει· τάραττε καὶ χόρδευ΄ ὁμοῦ τὰ πράγματα ἅπαντα, καὶ τὸν δῆμον ἀεὶ προσποιοῦ ὑπογλυκαίνων ῥηματίοις μαγειρικοῖσ. τὰ δ΄ ἄλλα σοι πρόσεστι δημαγωγικά, φωνὴ μιαρά, γέγονας κακῶσ, ἀγοραῖος εἶ· ἔχεις ἅπαντα πρὸς πολιτείαν ἃ δεῖ· χρησμοί τε συμβαίνουσι καὶ τὸ Πυθικόν. ἀλλὰ στεφανοῦ καὶ σπένδε τῷ Κοαλέμῳ· χὤπως ἀμυνεῖ τὸν ἄνδρα.  ̓αλλαντοπώλης καὶ τίς ξύμμαχος γενήσεταί μοι; καὶ γὰρ οἵ τε πλούσιοι δεδίασιν αὐτὸν ὅ τε πένης βδύλλει λεώσ.  Δημοσθένης ἀλλ΄ εἰσὶν ἱππῆς ἄνδρες ἀγαθοὶ χίλιοι μισοῦντες αὐτόν, οἳ βοηθήσουσί σοι, καὶ τῶν πολιτῶν οἱ καλοί τε κἀγαθοί, καὶ τῶν θεατῶν ὅστις ἐστὶ δεξιόσ, κἀγὼ μετ΄ αὐτῶν χὠ θεὸς ξυλλήψεται. καὶ μὴ δέδιθ΄· οὐ γάρ ἐστιν ἐξῃκασμένοσ, ὑπὸ τοῦ δέους γὰρ αὐτὸν οὐδεὶς ἤθελεν τῶν σκευοποιῶν εἰκάσαι. πάντως γε μὴν γνωσθήσεται· τὸ γὰρ θέατρον δεξιόν.  ̓αλλαντοπώλης οἴμοι κακοδαίμων ὁ Παφλαγὼν ἐξέρχεται.  Κλέων οὔτοι μὰ τοὺς δώδεκα θεοὺς χαιρήσετον, ὁτιὴ ΄πὶ τῷ δήμῳ ξυνόμνυτον πάλαι. τουτὶ τί δρᾷ τὸ Χαλκιδικὸν ποτήριον; οὐκ ἔσθ΄ ὅπως οὐ Χαλκιδέας ἀφίστατον. ἀπολεῖσθον ἀποθανεῖσθον ὦ μιαρωτάτω.  Δημοσθένης οὗτος τί φεύγεισ; οὐ μενεῖσ; ὦ γεννάδα ἀλλαντοπῶλα μὴ προδῷς τὰ πράγματα.    Δημοσθένης ἄνδρες ἱππῆς παραγένεσθε· νῦν ὁ καιρόσ. ὦ Σίμων, ὦ Παναίτι΄ οὐκ ἐλᾶτε πρὸς τὸ δεξιὸν κέρασ; ἅνδρες ἐγγύσ. ἀλλ΄ ἀμύνου κἀπαναστρέφου πάλιν. ὁ κονιορτὸς δῆλος αὐτῶν ὡς ὁμοῦ προσκειμένων. ἀλλ΄ ἀμύνου καὶ δίωκε καὶ τροπὴν αὐτοῦ ποιοῦ.  Χορός ̔ιππεῶν παῖε παῖε τὸν πανοῦργον καὶ ταραξιππόστρατον καὶ τελώνην καὶ φάραγγα καὶ Χάρυβδιν ἁρπαγῆσ, καὶ πανοῦργον καὶ πανοῦργον· πολλάκις γὰρ αὔτ΄ ἐρῶ. καὶ γὰρ οὗτος ἦν πανοῦργος πολλάκις τῆς ἡμέρασ. ἀλλὰ παῖε καὶ δίωκε καὶ τάραττε καὶ κύκα καὶ βδελύττου, καὶ γὰρ ἡμεῖσ, κἀπικείμενος βόα· εὐλαβοῦ δὲ μὴ ΄κφύγῃ σε· καὶ γὰρ οἶδε τὰς ὁδούσ, ἅσπερ Εὐκράτης ἔφευγεν εὐθὺ τῶν κυρηβίων.  Κλέων ὦ γέροντες ἡλιασταί, φράτερες τριωβόλου, οὓς ἐγὼ βόσκω κεκραγὼς καὶ δίκαια κἄδικα, παραβοηθεῖθ΄, ὡς ὑπ΄ ἀνδρῶν τύπτομαι ξυνωμοτῶν.  Χορός ἐν δίκῃ γ΄, ἐπεὶ τὰ κοινὰ πρὶν λαχεῖν κατεσθίεισ, κἀποσυκάζεις πιέζων τοὺς ὑπευθύνους σκοπῶν, ὅστις αὐτῶν ὠμός ἐστιν ἢ πέπων ἢ μὴ πέπων, κἄν τιν΄ αὐτῶν γνῷς ἀπράγμον΄ ὄντα καὶ κεχηνότα, καταγαγὼν ἐκ Χερρονήσου διαβαλὼν ἀγκυρίσας εἶτ΄ ἀποστρέψας τὸν ὦμον αὐτὸν ἐνεκολήβασασ· καὶ σκοπεῖς γε τῶν πολιτῶν ὅστις ἐστὶν ἀμνοκῶν, πλούσιος καὶ μὴ πονηρὸς καὶ τρέμων τὰ πράγματα.  Κλέων ξυνεπίκεισθ΄ ὑμεῖσ; ἐγὼ δ΄ ἄνδρες δι΄ ὑμᾶς τύπτομαι, ὅτι λέγειν γνώμην ἔμελλον ὡς δίκαιον ἐν πόλει ἑστάναι μνημεῖον ὑμῶν ἐστιν ἀνδρείας χάριν.  Χορός ὡς δ΄ ἀλαζών, ὡς δὲ μάσθλησ· εἶδες οἷ΄ ὑπέρχεται ὡσπερεὶ γέροντας ἡμᾶς καὶ κοβαλικεύεται; ἀλλ΄ ἐὰν ταύτῃ γε νικᾷ, ταυτῃὶ πεπλήξεται· ἢν δ΄ ὑπεκκλίνῃ γε δευρί, τὸ σκέλος κυρηβάσει.  Κλέων ὦ πόλις καὶ δῆμ΄ ὑφ΄ οἵων θηρίων γαστρίζομαι.  Χορός καὶ κέκραγασ, ὥσπερ ἀεὶ τὴν πόλιν καταστρέφει;  Κλέων ἀλλ΄ ἐγώ σε τῇ βοῇ ταύτῃ γε πρῶτα τρέψομαι.  Χορός ἀλλ΄ ἐὰν μέντοι γε νικᾷς τῇ βοῇ, τήνελλος εἶ· ἢν δ΄ ἀναιδείᾳ παρέλθῃ σ΄, ἡμέτερος ὁ πυραμοῦσ.  Κλέων τουτονὶ τὸν ἄνδρ΄ ἐγὼ ΄νδείκνυμι, καὶ φήμ΄ ἐξάγειν ταῖσι Πελοποννησίων τριήρεσι ζωμεύματα.  ̓αλλαντοπώλης ναὶ μὰ Δία κἄγωγε τοῦτον, ὅτι κενῇ τῇ κοιλίᾳ ἐσδραμὼν ἐς τὸ πρυτανεῖον, εἶτα πάλιν ἐκθεῖ πλέᾳ.  Δημοσθένης νὴ Δί΄ ἐξάγων γε τἀπόρρηθ΄, ἅμ΄ ἄρτον καὶ κρέας καὶ τέμαχοσ, οὗ Περικλέης οὐκ ἠξιώθη πώποτε.   Κλέων ἀποθανεῖσθον αὐτίκα μάλα. ̓αλλαντοπώλης τριπλάσιον κεκράξομαί σου. Κλέων καταβοήσομαι βοῶν σε. ̓αλλαντοπώλης κατακεκράξομαί σε κράζων. Κλέων διαβαλῶ σ΄ ἐὰν στρατηγῇσ. ̓αλλαντοπώλης κυνοκοπήσω σου τὸ νῶτον. Κλέων περιελῶ σ΄ ἀλαζονείαισ. ̓αλλαντοπώλης ὑποτεμοῦμαι τὰς ὁδούς σου. Κλέων βλέψον ἔς μ΄ ἀσκαρδάμυκτοσ. ̓αλλαντοπώλης ἐν ἀγορᾷ κἀγὼ τέθραμμαι. Κλέων διαφορήσω σ΄ εἴ τι γρύξει. ̓αλλαντοπώλης κοπροφορήσω σ΄ εἰ λαλήσεισ. Κλέων ὁμολογῶ κλέπτειν· σὺ δ΄ οὐχί. ̓αλλαντοπώλης νὴ τὸν ̔ερμῆν τὸν ἀγοραῖον, κἀπιορκῶ γε βλεπόντων. Κλέων ἀλλότρια τοίνυν σοφίζει, καὶ φανῶ σε τοῖς πρυτάνεσιν ἀδεκατεύτους τῶν θεῶν ἱερὰς ἔχοντα κοιλίασ.  Χορός ὦ μιαρὲ καὶ βδελυρὲ  καὶ κεκράκτα , τοῦ σοῦ θράσους πᾶσα μὲν γῆ πλέα, πᾶσα δ΄ ἐκκλησία, καὶ τέλη καὶ γραφαὶ καὶ δικαστήρι΄, ὦ βορβοροτάραξι καὶ τὴν πόλιν ἅπασαν ἡμῶν ἀνατετυρβακώσ, ὅστις ἡμῶν τὰς ̓αθήνας ἐκκεκώφωκας βοῶν, κἀπὸ τῶν πετρῶν ἄνωθεν τοὺς φόρους θυννοσκοπῶν.   Κλέων οἶδ΄ ἐγὼ τὸ πρᾶγμα τοῦθ΄ ὅθεν πάλαι καττύεται.  ̓αλλαντοπώλης εἰ δὲ μὴ σύ γ΄ οἶσθα κάττυμ΄, οὐδ΄ ἐγὼ χορδεύματα, ὅστις ὑποτέμνων ἐπώλεις δέρμα μοχθηροῦ βοὸς τοῖς ἀγροίκοισιν πανούργωσ, ὥστε φαίνεσθαι παχύ, καὶ πρὶν ἡμέραν φορῆσαι μεῖζον ἦν δυοῖν δοχμαῖν.  Δημοσθένης νὴ Δία κἀμὲ τοῦτ΄ ἔδρασε ταὐτόν, ὥστε κατάγελων πάμπολυν τοῖς δημόταισι καὶ φίλοις παρασχεθεῖν· πρὶν γὰρ εἶναι Περγασῆσιν ἔνεον ἐν ταῖς ἐμβάσιν.  Χορός ἆρα δῆτ΄ οὐκ ἀπ΄ ἀρχῆς ἐδήλους ἀναίδειαν, ἥπερ μόνη προστατεῖ ῥητόρων; ᾗ σὺ πιστεύων ἀμέλγεις τῶν ξένων τοὺς καρπίμουσ, πρῶτος ὤν· ὁ δ΄ ̔ιπποδάμου λείβεται θεώμενοσ. ἀλλ΄ ἐφάνη γὰρ ἀνὴρ ἕτερος πολὺ σοῦ μιαρώτεροσ, ὥστε με χαίρειν, ὅς σε παύσει καὶ πάρεισι, δῆλός ἐστιν αὐτόθεν, πανουργίᾳ τε καὶ θράσει καὶ κοβαλικεύμασιν.  ἀλλ΄ ὦ τραφεὶς ὅθενπέρ εἰσιν ἄνδρες οἵπερ εἰσίν, νῦν δεῖξον ὡς οὐδὲν λέγει τὸ σωφρόνως τραφῆναι.  ̓αλλαντοπώλης καὶ μὴν ἀκούσαθ΄ οἷός ἐστιν οὑτοσὶ πολίτησ. Κλέων οὐκ αὖ μ΄ ἐάσεισ; ̓αλλαντοπώλης μὰ Δί΄ ἐπεὶ κἀγὼ πονηρός εἰμι. Χορός ἐὰν δὲ μὴ ταύτῃ γ΄ ὑπείκῃ, λέγ΄ ὅτι κἀκ πονηρῶν. Κλέων οὐκ αὖ μ΄ ἐάσεισ; ̓αλλαντοπώλης μὰ Δία. Κλέων ναὶ μὰ Δία. ̓αλλαντοπώλης μὰ τὸν Ποσειδῶ. ἀλλ΄ αὐτὸ περὶ τοῦ πρότερος εἰπεῖν πρῶτα διαμαχοῦμαι. Κλέων οἴμοι διαρραγήσομαι. ̓αλλαντοπώλης καὶ μὴν ἐγὼ οὐ παρήσω. Χορός πάρες πάρες πρὸς τῶν θεῶν αὐτῷ διαρραγῆναι. Κλέων τῷ καὶ πεποιθὼς ἀξιοῖς ἐμοῦ λέγειν ἔναντα; ̓αλλαντοπώλης ὁτιὴ λέγειν οἷός τε κἀγὼ καὶ καρυκοποιεῖν. Κλέων ἰδοὺ λέγειν. καλῶς γ΄ ἂν οὖν σὺ πρᾶγμα προσπεσόν σοι ὠμοσπάρακτον παραλαβὼν μεταχειρίσαιο χρηστῶσ. ἀλλ΄ οἶσθ΄ ὅπερ πεπονθέναι δοκεῖσ; ὅπερ τὸ πλῆθοσ. εἴ που δικίδιον εἶπας εὖ κατὰ ξένου μετοίκου, τὴν νύκτα θρυλῶν καὶ λαλῶν ἐν ταῖς ὁδοῖς σεαυτῷ, ὕδωρ τε πίνων κἀπιδεικνὺς τοὺς φίλους τ΄ ἀνιῶν, ᾤου δυνατὸς εἶναι λέγειν. ὦ μῶρε τῆς ἀνοίασ. ̓αλλαντοπώλης τί δαὶ σὺ πίνων τὴν πόλιν πεποίηκασ, ὥστε νυνὶ ὑπὸ σοῦ μονωτάτου κατεγλωττισμένην σιωπᾶν; Κλέων ἐμοὶ γὰρ ἀντέθηκας ἀνθρώπων τίν΄; ὅστις εὐθὺς θύννεια θερμὰ καταφαγών, κᾆτ΄ ἐπιπιὼν ἀκράτου οἴνου χοᾶ κασαλβάσω τοὺς ἐν Πύλῳ στρατηγούσ. ̓αλλαντοπώλης ἐγὼ δέ γ΄ ἤνυστρον βοὸς καὶ κοιλίαν ὑείαν καταβροχθίσας κᾆτ΄ ἐπιπιὼν τὸν ζωμὸν ἀναπόνιπτος λαρυγγιῶ τοὺς ῥήτορας καὶ Νικίαν ταράξω. Χορός τὰ μὲν ἄλλα μ΄ ἤρεσας λέγων·. ἓν δ΄ οὐ προσίεταί με, τῶν πραγμάτων ὁτιὴ μόνος τὸν ζωμὸν ἐκροφήσει. Κλέων ἀλλ΄ οὐ λάβρακας καταφαγὼν Μιλησίους κλονήσεισ. ̓αλλαντοπώλης ἀλλὰ σχελίδας ἐδηδοκὼς ὠνήσομαι μέταλλα. Κλέων ἐγὼ δ΄ ἐπεσπηδῶν γε τὴν βουλὴν βίᾳ κυκήσω. ̓αλλαντοπώλης ἐγὼ δὲ κινήσω γέ σου τὸν πρωκτὸν ἀντὶ φύσκησ. Κλέων ἐγὼ δέ γ΄ ἐξέλξω σε τῆς πυγῆς θύραζε κύβδα. Χορός νὴ τὸν Ποσειδῶ κἀμέ τἄρ΄, ἤνπερ γε τοῦτον ἕλκῃσ.  Κλέων οἷόν σε δήσω <΄ν> τῷ ξύλῳ. ̓αλλαντοπώλης διώξομαί σε δειλίασ. Κλέων ἡ βύρσα σου θρανεύσεται. ̓αλλαντοπώλης δερῶ σε θύλακον κλοπῆσ. Κλέων διαπατταλευθήσει χαμαί. ̓αλλαντοπώλης περικόμματ΄ ἔκ σου σκευάσω. Κλέων τὰς βλεφαρίδας σου παρατιλῶ. ̓αλλαντοπώλης τὸν πρηγορεῶνά σοὐκτεμῶ. Δημοσθένης καὶ νὴ Δί΄ ἐμβαλόντες αὐτῷ πάτταλον μαγειρικῶς ἐς τὸ στόμ΄, εἶτα δ΄ ἔνδοθεν τὴν γλῶτταν ἐξείραντες αὐτοῦ σκεψόμεσθ΄ εὖ κἀνδρικῶς κεχηνότος τὸν πρωκτὸν εἰ χαλαζᾷ.  Χορός ἦν ἄρα πυρός γ΄ ἕτερα θερμότερα καὶ λόγων ἐν πόλει τῶν ἀναιδῶν ἀναιδέστεροι· καὶ τὸ πρᾶγμ΄ ἦν ἄρ΄ οὐ φαῦλον ὧδ΄. . . ἀλλ΄ ἔπιθι καὶ στρόβει, μηδὲν ὀλίγον ποίει. νῦν γὰρ ἔχεται μέσοσ· ὡς ἐὰν νυνὶ μαλάξῃς αὐτὸν ἐν τῇ προσβολῇ, δειλὸν εὑρήσεισ· ἐγὼ γὰρ τοὺς τρόπους ἐπίσταμαι.   ̓αλλαντοπώλης ἀλλ΄ ὅμως οὗτος τοιοῦτος ὢν ἅπαντα τὸν βίον, κᾆτ΄ ἀνὴρ ἔδοξεν εἶναι, τἀλλότριον ἀμῶν θέροσ. νῦν δὲ τοὺς στάχυς ἐκείνουσ, οὓς ἐκεῖθεν ἤγαγεν, ἐν ξύλῳ δήσας ἀφαύει κἀποδόσθαι βούλεται.  Κλέων οὐ δέδοιχ΄ ὑμᾶσ, ἕως ἂν ζῇ τὸ βουλευτήριον καὶ τὸ τοῦ δήμου πρόσωπον μακκοᾷ καθήμενον.  Χορός ὡς δὲ πρὸς πᾶν ἀναιδεύεται κοὐ μεθίστησι τοῦ χρώματος τοῦ παρεστηκότοσ. εἴ σε μὴ μισῶ, γενοίμην ἐν Κρατίνου κῴδιον, καὶ διδασκοίμην προσᾴδειν Μορσίμου τραγῳδίᾳ. ὦ περὶ πάντ΄ ἐπὶ πᾶσί τε πράγμασι δωροδόκοισιν ἐπ΄ ἄνθεσιν ἵζων, εἴθε φαύλως ὥσπερ ηὗρες ἐκβάλοις τὴν ἔνθεσιν. ᾄσαιμι γὰρ τότ΄ ἂν μόνον, πῖνε πῖν΄ ἐπὶ συμφοραῖσ.  τὸν ̓ιουλίου τ΄ ἂν οἴομαι γέροντα πυροπίπην ἡσθέντ΄ ἰηπαιωνίσαι καὶ βακχέβακχον ᾆσαι.  Κλέων οὔτοί μ΄ ὑπερβαλεῖσθ΄ ἀναιδείᾳ μὰ τὸν Ποσειδῶ, ἢ μή ποτ΄ ἀγοραίου Διὸς σπλάλχνοισι παραγενοίμην. ̓αλλαντοπώλης ἔγωγε νὴ τοὺς κονδύλους οὓς πολλὰ δὴ ΄πὶ πολλοῖς ἠνεσχόμην ἐκ παιδίων, μαχαιρίδων τε πληγάσ, ὑπερβαλεῖσθαί σ΄ οἴομαι τούτοισιν, ἢ μάτην γ΄ ἂν ἀπομαγδαλιὰς σιτούμενος τοσοῦτος ἐκτραφείην. Κλέων ἀπομαγδαλιὰς ὥσπερ κύων; ὦ παμπόνηρε πῶς οὖν κυνὸς βορὰν σιτούμενος μαχεῖ σὺ κυνοκεφάλλῳ; ̓αλλαντοπώλης καὶ νὴ Δί΄ ἄλλα γ΄ ἐστί μου κόβαλα παιδὸς ὄντοσ. ἐξηπάτων γὰρ τοὺς μαγείρους ἐπιλέγων τοιαυτί· σκέψασθε παῖδεσ· οὐχ ὁρᾶθ΄; ὥρα νέα, χελιδών. οἱ δ΄ ἔβλεπον, κἀγὼ ΄ν τοσούτῳ τῶν κρεῶν ἔκλεπτον. Χορός ὦ δεξιώτατον κρέας σοφῶς γε προὐνοήσω· ὥσπερ ἀκαλήφας ἐσθίων πρὸ χελιδόνων ἔκλεπτεσ. ̓αλλαντοπώλης καὶ ταῦτα δρῶν ἐλάνθανόν γ΄· εἰ δ΄ οὖν ἴδοι τις αὐτῶν, ἀποκρυπτόμενος ἐς τὼ κοχώνα τοὺς θεοὺς ἀπώμνυν· ὥστ΄ εἶπ΄ ἀνὴρ τῶν ῥητόρων ἰδών με τοῦτο δρῶντα· οὐκ ἔσθ΄ ὅπως ὁ παῖς ὅδ΄ οὐ τὸν δῆμον ἐπιτροπεύσει. Χορός εὖ γε ξυνέβαλεν αὔτ΄· ἀτὰρ δῆλόν γ΄ ἀφ΄ οὗ ξυνέγνω· ὁτιὴ ΄πιώρκεις θ΄ ἡρπακὼς καὶ κρέας ὁ πρωκτὸς εἶχεν. Κλέων ἐγώ σε παύσω τοῦ θράσουσ, οἶμαι δὲ μᾶλλον ἄμφω. ἔξειμι γάρ σοι λαμπρὸς ἤδη καὶ μέγας καθιείσ, ὁμοῦ ταράττων τήν τε γῆν καὶ τὴν θάλατταν εἰκῇ. ̓αλλαντοπώλης ἐγὼ δὲ συστείλας γε τοὺς ἀλλᾶντας εἶτ΄ ἀφήσω κατὰ κῦμ΄ ἐμαυτὸν οὔριον, κλάειν σε μακρὰ κελεύσασ. Δημοσθένης κἄγωγ΄, ἐάν τι παραχαλᾷ, τὴν ἀντλίαν φυλάξω. Κλέων οὔτοι μὰ τὴν Δήμητρα καταπροίξει τάλαντα πολλὰ κλέψας ̓αθηναίων. Δημοσθένης ἄθρει καὶ τοῦ ποδὸς παρίει· ὡς οὗτος ἤδη καικίας καὶ συκοφαντίας πνεῖ. ̓αλλαντοπώλης σὲ δ΄ ἐκ Ποτειδαίας ἔχοντ΄ εὖ οἶδα δέκα τάλαντα. Κλέων τί δῆτα; βούλει τῶν ταλάντων ἓν λαβὼν σιωπᾶν; Χορός ἁνὴρ ἂν ἡδέως λάβοι. τοὺς τερθρίους παρίει·  τὸ πνεῦμ΄ ἔλαττον γίγνεται. Κλέων φεύξει γραφὰς . . . ἑκατονταλάντους τέτταρασ. ̓αλλαντοπώλης σὺ δ΄ ἀστρατείας γ΄ εἴκοσιν, κλοπῆς δὲ πλεῖν ἢ χιλίασ. Κλέων ἐκ τῶν ἀλιτηρίων σέ φημι γεγονέναι τῶν τῆς θεοῦ. ̓αλλαντοπώλης τὸν πάππον εἶναί φημί σου τῶν δορυφόρων  Κλέων ποίων; φράσον. ̓αλλαντοπώλης τῶν Βυρσίνης τῆς ̔ιππίου. Κλέων κόβαλος εἶ. ̓αλλαντοπώλης πανοῦργος εἶ. Χορός παῖ΄ ἀνδρικῶσ. Κλέων ἰοὺ ἰού, τύπτουσί μ΄ οἱ ξυνωμόται. Χορός παῖ΄ αὐτὸν ἀνδρειότατα, καὶ γάστριζε καὶ τοῖς ἐντέροις καὶ τοῖς κόλοισ, χὤπως κολᾷ τὸν ἄνδρα.  Χορός ὦ γεννικώτατον κρέας ψυχήν τ΄ ἄριστε πάντων, καὶ τῇ πόλει σωτὴρ φανεὶς ἡμῖν τε τοῖς πολίταισ, ὡς εὖ τὸν ἄνδρα ποικίλως θ΄ ὑπῆλθες ἐν λόγοισιν. πῶς ἄν σ΄ ἐπαινέσαιμεν οὕτως ὥσπερ ἡδόμεσθα;   Κλέων ταυτὶ μὰ τὴν Δήμητρά μ΄ οὐκ ἐλάνθανεν τεκταινόμενα τὰ πράγματ΄, ἀλλ΄ ἠπιστάμην γομφούμεν΄ αὐτὰ πάντα καὶ κολλώμενα.  Χορός οἴμοι σὺ δ΄ οὐδὲν ἐξ ἁμαξουργοῦ λέγεισ;  ̓αλλαντοπώλης οὔκουν μ΄ ἐν ̓́αργει γ΄ οἷα πράττεις λανθάνει. πρόφασιν μὲν ̓αργείους φίλους ἡμῖν ποιεῖ, ἰδίᾳ δ΄ ἐκεῖ Λακεδαιμονίοις ξυγγίγνεται. καὶ ταῦτ΄ ἐφ΄ οἷσίν ἐστι συμφυσώμενα ἐγᾦδ΄· ἐπὶ γὰρ τοῖς δεδεμένοις χαλκεύεται.  Χορός εὖ γ΄ εὖ γε, χάλκεὐ ἀντὶ τῶν κολλωμένων.  ̓αλλαντοπώλης καὶ ξυγκροτοῦσιν ἄνδρες αὔτ΄ ἐκεῖθεν αὖ, καὶ ταῦτά μ΄ οὔτ΄ ἀργύριον οὔτε χρυσίον διδοὺς ἀναπείσεις οὔτε προσπέμπων φίλουσ, ὅπως ἐγὼ ταῦτ΄ οὐκ ̓αθηναίοις φράσω.  Κλέων ἐγὼ μὲν οὖν αὐτίκα μάλ΄ ἐς βουλὴν ἰὼν ὑμῶν ἁπάντων τὰς ξυνωμοσίας ἐρῶ, καὶ τὰς ξυνόδους τὰς νυκτερινὰς τὰς ἐν πόλει, καὶ πάνθ΄ ἃ Μήδοις καὶ βασιλεῖ ξυνόμνυτε, καὶ τἀκ Βοιωτῶν ταῦτα συντυρούμενα.  ̓αλλαντοπώλης πῶς οὖν ὁ τυρὸς ἐν Βοιωτοῖς ὤνιοσ;  Κλέων ἐγώ σε νὴ τὸν ̔ηρακλέα παραστορῶ.  Χορός ἄγε δὴ σὺ τίνα νοῦν ἢ τίνα ψυχὴν ἔχεισ; νυνί γε δείξεισ, εἴπερ ἀπεκρύψω τότε ἐς τὼ κοχώνα τὸ κρέασ, ὡς αὐτὸς λέγεισ· θεύσει γὰρ ᾄξας ἐς τὸ βουλευτήριον, ὡς οὗτος ἐσπεσὼν ἐκεῖσε διαβαλεῖ ἡμᾶς ἅπαντας καὶ κράγον κεκράξεται.  ̓αλλαντοπώλης ἀλλ΄ εἶμι· πρῶτον δ΄ ὡς ἔχω τὰς κοιλίας καὶ τὰς μαχαίρας ἐνθαδὶ καταθήσομαι.  Δημοσθένης ἔχε νυν, ἄλειψον τὸν τράχηλον τουτῳί, ἵν΄ ἐξολισθάνειν δύνῃ τὰς διαβολάσ.  ̓αλλαντοπώλης ἀλλ΄ εὖ λέγεις καὶ παιδοτριβικῶς ταυταγί.  Δημοσθένης ἔχε νυν, ἐπέγκαψον λαβὼν ταδί.  ̓αλλαντοπώλης τί δαί;  Δημοσθένης ἵν΄ ἄμεινον ὦ τᾶν ἐσκοροδισμένος μάχῃ. καὶ σπεῦδε ταχέωσ.  ̓αλλαντοπώλης ταῦτα δρῶ.  Δημοσθένης μέμνησό νυν δάκνειν διαβάλλειν, τοὺς λόφους κατεσθίειν, χὤπως τὰ κάλλαἰ ἀποφαγὼν ἥξεις πάλιν.   Χορός ἄλλ΄ ἴθι χαίρων, καὶ πράξειας κατὰ νοῦν τὸν ἐμόν, καί σε φυλάττοι Ζεὺς ἀγοραῖοσ· καὶ νικήσας αὖθις ἐκεῖθεν πάλιν ὡς ἡμᾶς ἔλθοις στεφάνοις κατάπαστοσ. ὑμεῖς δ΄ ἡμῖν προσέχετε τὸν νοῦν τοῖς ἀναπαίστοισ, ὦ παντοίας ἤδη Μούσης πειραθέντες καθ΄ ἑαυτούσ.  Χορός εἰ μέν τις ἀνὴρ τῶν ἀρχαίων κωμῳδοδιδάσκαλος ἡμᾶς ἠνάγκαζεν λέξοντας ἔπη πρὸς τὸ θέατρον παραβῆναι, οὐκ ἂν φαύλως ἔτυχεν τούτου· νῦν δ΄ ἄξιός ἐσθ΄ ὁ ποιητήσ, ὅτι τοὺς αὐτοὺς ἡμῖν μισεῖ τολμᾷ τε λέγειν τὰ δίκαια, καὶ γενναίως πρὸς τὸν τυφῶ χωρεῖ καὶ τὴν ἐριώλην. ἃ δὲ θαυμάζειν ὑμῶν φησιν πολλοὺς αὐτῷ προσιόντας καὶ βασανίζειν ὡς οὐχὶ πάλαι χορὸν αἰτοίη καθ΄ ἑαυτόν, ἡμᾶς ὑμῖν ἐκέλευε φράσαι περὶ τούτου. φησὶ γὰρ ἁνὴρ οὐχ ὑπ΄ ἀνοίας τοῦτο πεπονθὼς διατρίβειν, ἀλλὰ νομίζων κωμῳδοδιδασκαλίαν εἶναι χαλεπώτατον ἔργον ἁπάντων· πολλῶν γὰρ δὴ πειρασάντων αὐτὴν ὀλίγοις χαρίσασθαι· ὑμᾶς τε πάλαι διαγιγνώσκων ἐπετείους τὴν φύσιν ὄντας καὶ τοὺς προτέρους τῶν ποιητῶν ἅμα τῷ γήρᾳ προδιδόντασ· τοῦτο μὲν εἰδὼς ἅπαθε Μάγνης ἅμα ταῖς πολιαῖς κατιούσαισ, ὃς πλεῖστα χορῶν τῶν ἀντιπάλων νίκης ἔστησε τροπαῖα· πάσας δ΄ ὑμῖν φωνὰς ἱεὶς καὶ ψάλλων καὶ πτερυγίζων καὶ λυδίζων καὶ ψηνίζων καὶ βαπτόμενος βατραχείοις οὐκ ἐξήρκεσεν, ἀλλὰ τελευτῶν ἐπὶ γήρωσ, οὐ γὰρ ἐφ΄ ἥβησ, ἐξεβλήθη πρεσβύτης ὤν, ὅτι τοῦ σκώπτειν ἀπελείφθη· εἶτα Κρατίνου μεμνημένοσ, ὃς πολλῷ ῥεύσας ποτ΄ ἐπαίνῳ διὰ τῶν ἀφελῶν πεδίων ἔρρει, καὶ τῆς στάσεως παρασύρων ἐφόρει τὰς δρῦς καὶ τὰς πλατάνους καὶ τοὺς ἐχθροὺς προθελύμνουσ· ᾆσαι δ΄ οὐκ ἦν ἐν ξυμποσίῳ πλὴν Δωροῖ συκοπέδιλε, καὶ τέκτονες εὐπαλάμων ὕμνων· οὕτως ἤνθησεν ἐκεῖνοσ. νυνὶ δ΄ ὑμεῖς αὐτὸν ὁρῶντες παραληροῦντ΄ οὐκ ἐλεεῖτε, ἐκπιπτουσῶν τῶν ἠλέκτρων καὶ τοῦ τόνου οὐκέτ΄ ἐνόντος τῶν θ΄ ἁρμονιῶν διαχασκουσῶν· ἀλλὰ γέρων ὢν περιέρρει, ὥσπερ Κοννᾶσ, στέφανον μὲν ἔχων αὖον δίψῃ δ΄ ἀπολωλώσ, ὃν χρῆν διὰ τὰς προτέρας νίκας πίνειν ἐν τῷ πρυτανείῳ, καὶ μὴ ληρεῖν ἀλλὰ θεᾶσθαι λιπαρὸν παρὰ τῷ Διονύσῳ. οἵας δὲ Κράτης ὀργὰς ὑμῶν ἠνέσχετο καὶ στυφελιγμούσ, ὃς ἀπὸ σμικρᾶς δαπάνης ὑμᾶς ἀριστίζων ἀπέπεμπεν, ἀπὸ κραμβοτάτου στόματος μάττων ἀστειοτάτας ἐπινοίασ· χοὖτος μέντοι μόνος ἀντήρκει, τοτὲ μὲν πίπτων τοτὲ δ΄ οὐχί. ταῦτ΄ ὀρρωδῶν διέτριβεν ἀεί, καὶ πρὸς τούτοισιν ἔφασκεν ἐρέτην χρῆναι πρῶτα γενέσθαι πρὶν πηδαλίοις ἐπιχειρεῖν, κᾆτ΄ ἐντεῦθεν πρῳρατεῦσαι καὶ τοὺς ἀνέμους διαθρῆσαι, κᾆτα κυβερνᾶν αὐτὸν ἑαυτῷ. τούτων οὖν οὕνεκα πάντων, ὅτι σωφρονικῶς κοὐκ ἀνοήτως ἐσπηδήσας ἐφλυάρει, αἴρεσθ΄ αὐτῷ πολὺ τὸ ῥόθιον, παραπέμψατ΄ ἐφ΄ ἕνδεκα κώπαις  Χορός θόρυβον χρηστὸν ληναί̈την, ἵν΄ ὁ ποιητὴς ἀπίῃ χαίρων κατὰ νοῦν πράξασ, φαιδρὸς λάμποντι μετώπῳ.  Χορός ἵππι΄ ἄναξ Πόσειδον, ᾧ χαλκοκρότων ἵππων κτύπος καὶ χρεμετισμὸς ἁνδάνει καὶ κυανέμβολοι θοαὶ μισθοφόροι τριήρεισ, μειρακίων θ΄ ἅμιλλα λαμπρυνομένων ἐν ἅρμασιν καὶ βαρυδαιμονούντων, δεῦρ΄ ἔλθ΄ ἐς χορὸν ὦ χρυσοτρίαιν΄ ὦ δελφίνων μεδέων Σουνιάρατε, ὦ Γεραίστιε παῖ Κρόνου, Φαρμίωνί τε φίλτατ΄ ἐκ τῶν ἄλλων τε θεῶν ̓αθηναίοις πρὸς τὸ παρεστόσ.  Χορός εὐλογῆσαι βουλόμεσθα τοὺς πατέρας ἡμῶν, ὅτι ἄνδρες ἦσαν τῆσδε τῆς γῆς ἄξιοι καὶ τοῦ πέπλου, οἵτινες πεζαῖς μάχαισιν ἔν τε ναυφάρκτῳ στρατῷ πανταχοῦ νικῶντες ἀεὶ τήνδ΄ ἐκόσμησαν πόλιν· οὐ γὰρ οὐδεὶς πώποτ΄ αὐτῶν τοῦς ἐναντίους ἰδὼν ἠρίθμησεν, ἀλλ΄ ὁ θυμὸς εὐθὺς ἦν ̓αμυνίασ· εἰ δέ που πέσοιεν ἐς τὸν ὦμον ἐν μάχῃ τινί, τοῦτ΄ ἀπεψήσαντ΄ ἄν, εἶτ΄ ἠρνοῦντο μὴ πεπτωκέναι, ἀλλὰ διεπάλαιον αὖθισ. καὶ στρατηγὸς οὐδ΄ ἂν εἷς τῶν πρὸ τοῦ σίτησιν ᾔτησ΄ ἐρόμενος Κλεαίνετον· νῦν δ΄ ἐὰν μὴ προεδρίαν φέρωσι καὶ τὰ σιτία, οὐ μαχεῖσθαί φασιν. ἡμεῖς δ΄ ἀξιοῦμεν τῇ πόλει προῖκα γενναίως ἀμύνειν καὶ θεοῖς ἐγχωρίοισ. καὶ πρὸς οὐκ αἰτοῦμεν οὐδὲν πλὴν τοσουτονὶ μόνον· ἤν ποτ΄ εἰρήνη γένηται καὶ πόνων παυσώμεθα, μὴ φθονεῖθ΄ ἡμῖν κομῶσι μηδ΄ ἀπεστλεγγισμένοισ.  Χορός ̓͂ω πολιοῦχε Παλλάσ, ὦ τῆς ἱερωτάτης ἁπασῶν πολέμῳ τε καὶ ποιηταῖς δυνάμει θ΄ ὑπερφερούσης μεδέουσα χώρασ, δεῦρ΄ ἀφικοῦ λαβοῦσα τὴν ἐν στρατιαῖς τε καὶ μάχαις ἡμετέραν ξυνεργὸν Νίκην, ἣ χορικῶν ἐστιν ἑταίρα τοῖς τ΄ ἐχθροῖσι μεθ΄ ἡμῶν στασιάζει. νῦν οὖν δεῦρο φάνηθι· δεῖ γὰρ τοῖς ἀνδράσι τοῖσδε πάσῃ τέχνῃ πορίσαι σε νίκην εἴπερ ποτὲ καὶ νῦν.  Χορός ἃ ξύνισμεν τοῖσιν ἵπποισ, βουλόμεσθ΄ ἐπαινέσαι. ἄξιοι δ΄ εἴσ΄ εὐλογεῖσθαι· πολλὰ γὰρ δὴ πάγματα ξυνδιήνεγκαν μεθ΄ ἡμῶν, ἐσβολάς τε καὶ μάχασ. ἀλλὰ τἀν τῇ μὲν αὐτῶν οὐκ ἄγαν θαυμάζομεν, ὡς ὅτ΄ ἐς τὰς ἱππαγωγοὺς εἰσεπήδων ἀνδρικῶσ, πριάμενοι κώθωνασ, οἱ δὲ καὶ σκόροδα καὶ κρόμμυα· εἶτα τὰς κώπας λαβόντες ὥσπερ ἡμεῖς οἱ βροτοὶ ἐμβαλόντες ἀνεβρύαξαν, ἱππαπαῖ, τίς ἐμβαλεῖ; ληπτέον μᾶλλον. τί δρῶμεν; οὐκ ἐλᾷς ὦ σαμφόρα; ἐξεπήδων τ΄ ἐς Κόρινθον· εἶτα δ΄ οἱ νεώτεροι ταῖς ὁπλαῖς ὤρυττον εὐνὰς καὶ μετῇσαν στρώματα· ἤσθιον δὲ τοὺς παγούρους ἀντὶ ποίας Μηδικῆσ, εἴ τις ἐξέρποι θύραζε κἀκ βυθοῦ θηρώμενοι· ὥστ΄ ἔφη Θέωρος εἰπεῖν καρκίνον Κορίνθιον, δεινά γ΄ ὦ Πόσειδον εἰ μήτ΄ ἐν βυθῷ δυνήσομαι μήτε γῇ μήτ΄ ἐν θαλάττῃ διαφυγεῖν τοὺς ἱππέασ.   Χορός ὦ φίλτατ΄ ἀνδρῶν καὶ νεανικώτατε. ὅσην ἀπὼν παρέσχες ἡμῖν φροντίδα· καὶ νῦν ἐπειδὴ σῶς ἐλήλυθας πάλιν, ἄγγειλον ἡμῖν πῶς τὸ πρᾶγμ΄ ἠγωνίσω.  ̓αλλαντοπώλης τί δ΄ ἄλλο γ΄ εἰ μὴ Νικόβουλος ἐγενόμην;  Χορός νῦν ἄρ΄ ἄξιόν γε πᾶσίν ἐστιν ἐπολολύξαι. ὦ καλὰ λέγων πολὺ δ΄ ἀμείνον΄ ἔτι τῶν λόγων ἐργασάμεν΄, εἴθ΄ ἐπέλθοις ἅπαντά μοι σαφῶσ· ὡς ἐγώ μοι δοκῶ κἂν μακρὰν ὁδὸν διελθεῖν ὥστ΄ ἀκοῦσαι. πρὸς τάδ΄ ὦ βέλτιστε θαρρήσας λέγ΄, ὡσ, ἅπαντες ἡδόμεσθά σοι.  ̓αλλαντοπώλης καὶ μὴν ἀκοῦσαί γ΄ ἄξιον τῶν πραγμάτων. εὐθὺς γὰρ αὐτοῦ κατόπιν ἐνθένδ΄ ἱέμην· ὁ δ΄ ἄρ΄ ἔνδον ἐλασίβροντ΄ ἀναρρηγνὺς ἔπη τερατευόμενος ἤρειδε κατὰ τῶν ἱππέων, κρημνοὺς ἐρείδων καὶ ξυνωμότας λέγων πιθανώταθ΄· ἡ βουλὴ δ΄ ἅπασ΄ ἀκροωμένη ἐγένεθ΄ ὑπ΄ αὐτοῦ ψευδατραφάξυος πλέα, κἄβλεψε νᾶπυ καὶ τὰ μέτωπ΄ ἀνέσπασεν. κἄγωγ΄ ὅτε δὴ γ΄νων ἐνδεχομένην τοὺς λόγους καὶ τοῖς φενακισμοῖσιν ἐξαπατωμένην, ἄγε δὴ Σκίταλοι καὶ Φένακεσ, ἦν δ΄ ἐγώ, Βερέσχεθοί τε καὶ Κόβαλοι καὶ Μόθων, ἀγορά τ΄ ἐν ᾗ παῖς ὢν ἐπαιδεύθην ἐγώ, νῦν μοι φράσος καὶ γλῶτταν εὔπορον δότε φωνήν τ΄ ἀναιδῆ. ταῦτα φροντίζοντί μοι ἐκ δεξιᾶς ἀπέπαρδε καταπύγων ἀνήρ. κἀγὼ προσέκυσα· κᾆτα τῷ πρωκτῷ θενὼν τὴν κιγκλίδ΄ ἐξήραξα κἀναχανὼν μέγα ἀνέκραγον· ὦ βουλὴ λόγους ἀγαθοὺς φέρων εὐαγγελίσασθαι πρῶτον ὑμῖν βούλομαι· ἐξ οὗ γὰρ ἡμῖν ὁ πόλεμος κατερράγη, οὐπώποτ΄ ἀφύας εἶδον ἀξιωτέρασ. τῶν δ΄ εὐθέως τὰ πρόσωπα διεγαλήνισεν· εἶτ΄ ἐστεφάνουν μ΄ εὐαγγέλια· κἀγὼ φρασα αὐτοῖς ἀπόρρητον ποιησάμενος ταχύ, ἵνα τὰς ἀφύας ὠνοῖντο πολλὰς τοὐβολοῦ, τῶν δημιουργῶν ξυλλαβεῖν τὰ τρύβλια. οἱ δ΄ ἀνεκρότησαν καὶ πρὸς ἔμ΄ ἐκεχήνεσαν. ὁ δ΄ ὑπονοήσας ὁ Παφλαγών, εἰδὼς ἄρα οἶς ἥδεθ΄ ἡ βουλὴ μάλιστα ῥήμασιν, γνώμην ἔλεξεν· ἄνδρεσ, ἤδη μοι δοκεῖ ἐπὶ συμφοραῖς ἀγαθαῖσιν εἰσηγγελμέναις εὐαγγέλια θύειν ἑκατὸν βοῦς τῇ θεῷ. ἐπένευσεν εἰς ἐκεῖνον ἡ βουλὴ πάλιν. κἄγωγ΄ ὅτε δὴ γ΄νων τοῖς βολίτοις ἡττημένοσ, διακοσίαισι βουσὶν ὑπερηκόντισα, τῇ δ΄ ̓αγροτέρᾳ κατὰ χιλιῶν παρῄνεσα εὐχὴν ποιήσασθαι χιμάρων εἰς αὔριον, αἱ τριχίδες εἰ γενοίαθ΄ ἑκατὸν τοὐβολοῦ. ἐκαραδόκησεν εἰς ἔμ΄ ἡ βουλὴ πάλιν. ὁ δὲ ταῦτ΄ ἀκούσας ἐκπλαγεὶς ἐφληνάφα. κᾆθ΄ εἷλκον αὐτὸν οἱ πρυτάνεις χοἰ τοξόται. οἱ δ΄ ἐθορύβουν περὶ τῶν ἀφύων ἑστηκότεσ· ὁ δ΄ ἠντεβόλει γ΄ αὐτοὺς ὀλίγον μεῖναι χρόνον, ἵν΄ ἅτθ΄ ὁ κῆρυξ οὑκ Λακεδαίμονος λέγει πύθησθ΄, ἀφῖκται γὰρ περὶ σπονδῶν, λέγων. οἱ δ΄ ἐξ ἑνὸς στόματος ἅπαντες ἀνέκραγον· νυνὶ περὶ σπονδῶν; ἐπειδή γ΄ ὦ μέλε ᾔσθοντο τὰς ἀφύας παρ΄ ἡμῖν ἀξίασ. οὐ δεόμεθα σπονδῶν· ὁ πόλεμος ἑρπέτω. ἐκεκράγεσάν τε τοὺς πρυτάνεις ἀφιέναι· εἶθ΄ ὑπερεπήδων τοὺς δρυφάκτους πανταχῇ. ἐγὼ δὲ τὰ κορίανν΄ ἐπριάμην ὑποδραμὼν ἅπαντα τά τε γήτεἰ ὅσ΄ ἦν ἐν τἀγορᾷ· ἔπειτα ταῖς ἀφύαις ἐδίδουν ἡδύσματα ἀποροῦσιν αὐτοῖς προῖκα κἀχαριζόμην. οἱ δ΄ ὑπερεπῄνουν ὑπερεπύππαζόν τέ με ἅπαντες οὕτως ὥστε τὴν βουλὴν ὅλην ὀβολοῦ κοριάννοις ἀναλαβὼν ἐλήλυθα.  Χορός πάντα τοι πέπραγας οἷα χρὴ τὸν εὐτυχοῦντα· ηὗρε δ΄ ὁ πανοῦργος ἕτερον πολὺ πανουργίαις μείζοσι κεκασμένον καὶ δόλοισι ποικίλοις ῥήμασίν θ΄ αἱμύλοισ. ἀλλ΄ ὅπως ἀγωνιεῖ φρόντιζε τἀπίλοιπ΄ ἄριστα· συμμάχους δ΄ ἡμᾶς ἔχων εὔνους ἐπίστασαι πάλαι.  ̓αλλαντοπώλης καὶ μὴν ὁ Παφλαγὼν οὑτοσὶ προσέρχεται, ὠθῶν κολόκυμα καὶ ταράττων καὶ κυκῶν, ὡς δὴ καταπιόμενός με. μορμὼ τοῦ θράσουσ.  Κλέων εἰ μή σ΄ ἀπολέσαιμ΄, εἴ τι τῶν αὐτῶν ἐμοὶ ψευδῶν ἐνείη, διαπέσοιμι πανταχῇ.  ̓αλλαντοπώλης ἥσθην ἀπειλαῖσ, ἐγέλασα ψολοκομπίαισ, ἀπεπυδάρισα μόθωνα, περιεκόκκασα.  Κλέων οὔτοι μὰ τὴν Δήμητρ΄, ἐὰν μή σ΄ ἐκφάγω ἐκ τῆσδε τῆς γῆσ, οὐδέποτε βιώσομαι.  ̓αλλαντοπώλης ἣν μὴ κ΄φάγῃσ; ἐγὼ δέ γ΄, ἢν μή σ΄ ἐκπίω κἀπεκροφήσας αὐτὸς ἐπιδιαρραγῶ.  Κλέων ἀπολῶ σε νὴ τὴν προεδρίαν τὴν ἐκ Πύλου.  ̓αλλαντοπώλης ἰδοὺ προεδρίαν· οἷον ὅψομαί σ΄ ἐγὼ ἐκ τῆς προεδρίας ἔσχατον θεώμενον.  Κλέων ἐν τῷ ξύλῳ δήσω σε νὴ τὸν οὐρανόν.  ̓αλλαντοπώλης ὡς ὀξύθυμοσ. φέρε τί σοι δῶ καταφαγεῖν; ἐπὶ τῷ φάγοις ἥδιστ΄ ἄν; ἐπὶ βαλλαντίῳ;  Κλέων ἐξαρπάσομαί σου τοῖς ὄνυξι τἄντερα.  ̓αλλαντοπώλης ἀπονυχιῶ σου τἀν πρυτανείῳ σιτία.  Κλέων ἕλξω σε πρὸς τὸν δῆμον, ἵνα δῷς μοι δίκην.  ̓αλλαντοπώλης κἀγὼ δέ σ΄ ἕλξω καὶ διαβαλῶ πλείονα.  Κλέων ἀλλ΄ ὦ πόνηρε σοὶ μὲν οὐδὲν πείθεται· ἐγὼ δ΄ ἐκείνου καταγελῶ γ΄ ὅσον θέλω.  ̓αλλαντοπώλης ὡς σφόδρα σὺ τὸν δῆμον σεαυτοῦ νενόμικασ.  Κλέων ἐπίσταμαι γὰρ αὐτὸν οἷς ψωμίζεται.  ̓αλλαντοπώλης κᾆθ΄ ὥσπερ αἱ τίτθαι γε σιτίζεις κακῶσ. μασώμενος γὰρ τῷ μὲν ὀλίγον ἐντίθησ, αὐτὸς δ΄ ἐκείνου τριπλάσιον κατέσπακασ.  Κλέων καὶ νὴ Δί΄ ὑπό γε δεξιότητος τῆς ἐμῆς δύναμαι ποιεῖν τὸν δῆμον εὐρὺν καὶ στενόν.  ̓αλλαντοπώλης χὠ πρωκτὸς οὑμὸς τουτογὶ σοφίζεται.  Κλέων οὐκ ὦγάθ΄ ἐν βουλῇ με δόξεις καθυβρίσαι. ἴωμεν ἐς τὸν δῆμον.  ̓αλλαντοπώλης οὐδὲν κωλύει· ἰδοὺ βάδιζε, μηδὲν ἡμᾶς ἰσχέτω.  Κλέων ὦ Δῆμε δεῦρ΄ ἔξελθε.  ̓αλλαντοπώλης νὴ Δί΄ ὦ πάτερ ἔξελθε δῆτ΄.  Κλέων ὦ Δημίδιον <ὦ> φίλτατον ἔξελθ΄, ἵν΄ εἰδῇς οἷα περιυβρίζομαι.  Δῆμος τίνες οἱ βοῶντεσ; οὐκ ἄπιτ΄ ἀπὸ τῆς θύρασ; τὴν εἰρεσιώνην μου κατεσπαράξατε. τίς ὦ Παφλαγὼν ἀδικεῖ σε;  Κλέων διὰ σὲ τύπτομαι ὑπὸ τουτουὶ καὶ τῶν νεανίσκων.  Δῆμος τιή;  Κλέων ὁτιὴ φιλῶ σ΄ ὦ Δῆμ΄ ἐραστής τ΄ εἰμὶ σόσ.  Δῆμος σὺ δ΄ εἶ τίς ἐτεόν;  ̓αλλαντοπώλης ἀντεραστὴς τουτουί, ἐρῶν πάλαι σου βουλόμενός τέ σ΄ εὖ ποιεῖν, ἄλλοι τε πολλοὶ καὶ καλοί τε κἀγαθοί. ἀλλ΄ οὐχ οἷοί τ΄ ἐσμὲν διὰ τουτονί. σὺ γὰρ ὅμοιος εἶ τοῖς παισὶ τοῖς ἐρωμένοισ· τοὺς μὲν καλούς τε κἀγαθοὺς οὐ προσδέχει, σαυτὸν δὲ λυχνοπώλαισι καὶ νευρορράφοις καὶ σκυτοτόμοις καὶ βυρσοπώλαισιν δίδωσ.·  Κλέων εὖ γὰρ ποιῶ τὸν δῆμον.  ̓αλλαντοπώλης εἰπέ νυν τί δρῶν;  Κλέων ὅ τι; τῶν στρατηγῶν ὑποδραμὼν τῶν ἐκ Πύλου,  πλεύσας ἐκεῖσε, τοὺς Λάκωνας ἤγαγον.  ̓αλλαντοπώλης ἐγὼ δὲ περιπατῶν γ΄ ἀπ΄ ἐργαστηρίου ἕψοντος ἑτερου τὴν χύτραν ὑφειλόμην.  Κλέων καὶ μὴν ποιήσας αὐτίκα μάλ΄ ἐκκλησίαν ὦ Δῆμ΄ ἵν΄ εἰδῇς ὁπότερος νῷν ἐστί σοι εὐνούστεροσ, διάκρινον, ἵνα τοῦτον φιλῇσ.  ̓αλλαντοπώλης ναὶ ναὶ διάκρινον δῆτα, πλὴν μὴ ΄ν τῇ πυκνί.  Δῆμος οὐκ ἂν καθιζοίμην ἐν ἄλλῳ χωρίῳ. ἀλλ΄ ἐς τὸ πρόσθε. χρὴ παρεῖν΄ ἐς τὴν πύκνα.  ̓αλλαντοπώλης οἴμοι κακοδαίμων ὡς ἀπόλωλ΄. ὁ γὰρ γέρων οἴκοι μὲν ἀνδρῶν ἐστι δεξιώτατοσ, ὅταν δ΄ ἐπὶ ταυτησὶ καθῆται τῆς πέτρασ, κέχηνεν ὥσπερ ἐμποδίζων ἰσχάδασ.   Χορός νῦν δή σε πάντα δεῖ κάλων ἐξιέναι σεαυτοῦ, καὶ λῆμα θούριον φορεῖν καὶ λόγους ἀφύκτους ὅτοισι τόνδ΄ ὑπερβαλεῖ. ποικίλος γὰρ ἁνὴρ κἀκ τῶν ἀμηχάνων πόρους εὐμήχανος πορίζειν. πρὸς ταῦθ΄ ὅπως ἔξει πολὺς καὶ λαμπρὸς ἐς τὸν ἄνδρα.  Χορός ἀλλὰ φυλάττου καὶ πρὶν ἐκεῖνον προσκεῖσθαί σοι πρότερος σὺ τοὺς δελφῖνας μετεωρίζου καὶ τὴν ἄκατον παραβάλλου.  Κλέων τῇ μὲν δεσποίνῃ ̓αθηναίᾳ τῇ τῆς πόλεως μεδεούσῃ εὔχομαι, εἰ μὲν περὶ τὸν δῆμον τὸν ̓αθηναίων γεγένημαι βέλτιστος ἀνὴρ μετὰ Λυσικλέα καὶ Κύνναν καὶ Σαλαβακχώ, ὥσπερ νυνὶ μηδὲν δράσας δειπνεῖν ἐν πρυτανείῳ· εἰ δέ σε μισῶ καὶ μὴ περὶ σοῦ μάχομαι μόνος ἀντιβεβηκώσ, ἀπολοίμην καὶ διαπρισθείην κατατμηθείην τε λέπαδνα. ̓αλλαντοπώλης κἄγωγ΄ ὦ Δῆμ΄, εἰ μή σε φιλῶ καὶ μὴ στέργω, κατατμηθεὶς ἑψοίμην ἐν περικομματίοισ· κεἰ μὴ τούτοισι πέποιθασ, ἐπὶ ταυτησὶ κατακνησθείην ἐν μυττωτῷ μετὰ τυροῦ, καὶ τῇ κρεάγρᾳ τῶν ὀρχιπέδων ἑλκοίμην ἐς Κεραμεικόν. Κλέων καὶ πῶς ἂν ἐμοῦ μᾶλλόν σε φιλῶν ὦ Δῆμε γένοιτο πολίτησ; ὃς πρῶτα μὲν ἡνίκ΄ ἐβούλευον σοὶ χρήματα πλεῖστ΄ ἀπέδειξα ἐν τῷ κοινῷ, τοὺς μὲν στρεβλῶν τοὺς δ΄ ἄγχων τοὺς δὲ μεταιτῶν, οὐ φροντίζων τῶν ἰδιωτῶν οὐδενόσ, εἰ σοὶ χαριοίμην. ̓αλλαντοπώλης τοῦτο μὲν ὦ Δῆμ΄ οὐδὲν σεμνόν· κἀγὼ γὰρ τοῦτό σε δράσω. ἁρπάζων γὰρ τοὺς ἄρτους σοι τοὺς ἀλλοτρίους παραθήσω. ὡς δ΄ οὐχὶ φιλεῖ σ΄ οὐδ΄ ἔστ΄ εὔνουσ, τοῦτ΄ αὐτό σε πρῶτα διδάξω, ἀλλ΄ ἢ διὰ τοῦτ΄ αὔθ΄ ὁτιή σου τῆς ἀνθρακιᾶς ἀπολαύει. σὲ γάρ, ὃς Μήδοισι διεξιφίσω περὶ τῆς χώρας Μαραθῶνι, καὶ νικήσας ἡμῖν μεγάλως ἐγγλωττοτυπεῖν παρέδωκασ, ἐπὶ ταῖσι πέτραις οὐ φροντίζει σκληρῶς σε καθήμενον οὕτωσ, οὐχ ὥσπερ ἐγὼ ῥαψάμενός σοι τουτὶ φέρω. ἀλλ΄ ἐπαναίρου, κᾆτα καθίζου μαλακῶσ, ἵνα μὴ τρίβῃς τὴν ἐν Σαλαμῖνι. Δῆμος ἄνθρωπε τίς εἶ; μῶν ἔκγονος εἶ τῶν ̔αρμοδίου τις ἐκείνων; τοῦτό γέ τοί σου τοὔργον ἀληθῶς γενναῖον καὶ φιλόδημον. Κλέων ὡς ἀπὸ μικρῶν εὔνους αὐτῷ θωπευματίων γεγένησαι. ̓αλλαντοπώλης καὶ σὺ γὰρ αὐτὸν πολὺ μικροτέροις τούτων δελεάσμασιν εἷλεσ. Κλέων καὶ μὴν εἴ πού τις ἀνὴρ ἐφάνη τῷ δήμῳ μᾶλλον ἀμύνων ἢ μᾶλλον ἐμοῦ σε φιλῶν, ἐθέλω περὶ τῆς κεφαλῆς περιδόσθαι. ̓αλλαντοπώλης καὶ πῶς σὺ φιλεῖσ, ὃς τοῦτον ὁρῶν οἰκοῦντ΄ ἐν ταῖς φιδάκναισι καὶ γυπαρίοις καὶ πυργιδίοις ἔτος ὄγδοον οὐκ ἐλεαίρεισ, ἀλλὰ καθείρξας αὐτὸν βλίττεισ; ̓αρχεπτολέμου δὲ φέροντος τὴν εἰρήνην ἐξεσκέδασασ, τὰς πρεσβείας τ΄ ἀπελαύνεις ἐκ τῆς πόλεως ῥαθαπυγίζων, αἳ τὰς σπονδὰς προκαλοῦνται. Κλέων ἵνα γ΄ ̔ελλήνων ἄρξῃ πάντων. ἔστι γὰρ ἐν τοῖς λογίοισιν ὡς τοῦτον δεῖ ποτ΄ ἐν ̓αρκαδίᾳ πεντώβολον ἡλιάσασθαι, ἢν ἀναμείνῃ· πάντως δ΄ αὐτὸν θρέψω γ΄ὼ καὶ θεραπεύσω, ἐξευρίσκων εὖ καὶ μιαρῶς ὁπόθεν τὸ τριώβολον ἕξει. ̓αλλαντοπώλης οὐχ ἵνα γ΄ ἄρξῃ μὰ Δί΄ ̓αρκαδίας προνοούμενοσ, ἀλλ΄ ἵνα μᾶλλον σὺ μὲν ἁρπάζῃς καὶ δωροδοκῇς παρὰ τῶν πόλεων, ὁ δὲ δῆμος ὑπὸ τοῦ πολέμου καὶ τῆς ὁμίχλης ἃ πανουργεῖς μὴ καθορᾷ σου, ἀλλ΄ ὑπ΄ ἀνάγκης ἅμα καὶ χρείας καὶ μισθοῦ πρός σε κεχήνῃ. ἢν δέ ποτ΄ εἰς ἀγρὸν οὗτος ἀπελθὼν εἰρηναῖος διατρίψῃ, καὶ χῖδρα φαγὼν ἀναθαρρήσῃ καὶ στεμφύλῳ ἐς λόγον ἔλθῃ, γνώσεται οἵων ἀγαθῶν αὐτὸν τῇ μισθοφορᾷ παρεκόπτου· εἶθ΄ ἥξει σοι δριμὺς ἄγροικος κατὰ σοῦ τὴν ψῆφον ἰχνεύων. ἃ σὺ γιγνώσκων τόνδ΄ ἐξαπατᾷς καὶ ὀνειροπολεῖς περὶ σαυτοῦ. Κλέων οὔκουν δεινὸν ταυτί σε λέγειν δῆτ΄ ἔστ΄ ἐμὲ καὶ διαβάλλειν πρὸς ̓αθηναίους καὶ τὸν δῆμον, πεποιηκότα πλείονα χρηστὰ νὴ τὴν Δήμητρα Θεμιστοκλέους πολλῷ περὶ τὴν πόλιν ἤδη; ̓αλλαντοπώλης ὦ πόλις ̓́αργους κλύεθ΄ οἷα λέγει. σὺ Θεμιστοκλεῖ ἀντιφερίζεισ; ὃς ἐποίησεν τὴν πόλιν ἡμῶν μεστὴν εὑρὼν ἐπιχειλῆ, καὶ πρὸς τούτοις ἀριστώσῃ τὸν Πειραιᾶ προσέμαξεν, ἀφελών τ΄ οὐδὲν τῶν ἀρχαίων ἰχθῦς καινοὺς παρέθηκεν· σὺ δ΄ ̓αθηναίους ἐζήτησας μικροπολίτας ἀποφῆναι διατειχίζων καὶ χρησμῳδῶν, ὁ Θεμιστοκλεῖ ἀντιφερίζων. κἀκεῖνος μὲν φεύγει τὴν γῆν σὺ δ΄ ̓αχιλλείων ἀπομάττει. Κλέων οὔκουν ταυτὶ δεινὸν ἀκούειν ὦ Δῆμ΄ ἐστίν μ΄ ὑπὸ τούτου, ὁτιή σε φιλῶ; Δῆμος παὖ ὦ οὗτοσ, καὶ μὴ σκέρβολλε πονηρά. πολλοῦ δὲ πολύν με χρόνον καὶ νῦν ἐλελήθης ἐγκρυφιάζων. ̓αλλαντοπώλης μιαρώτατοσ, ὦ Δημακίδιον, καὶ πλεῖστα πανοῦργα δεδρακώσ,  ̓αλλαντοπώλης ὁπόταν χασμᾷ, καὶ τοὺς καυλοὺς τῶν εὐθυνῶν ἐκκαυλίζων καταβροχθίζει, κἀμφοῖν χειροῖν μυστιλᾶται τῶν δημοσίων. Κλέων οὐ χαιρήσεισ, ἀλλά σε κλέπτονθ΄ αἱρήσω γ΄ὼ τρεῖς μυριάδασ. ̓αλλαντοπώλης τί θαλαττοκοπεῖς καὶ πλατυγίζεισ, μιαρώτατος ὢν περὶ τὸν δῆμον τὸν ̓αθηναίων; καί σ΄ ἐπιδείξω νὴ τὴν Δήμητρ΄, ἢ μὴ ζῴην, δωροδοκήσαντ΄ ἐκ Μυτιλήνης πλεῖν ἢ μνᾶς τετταράκοντα.  Χορός ὦ πᾶσιν ἀνθρώποις φανεὶς μέγιστον ὠφέλημα, ζηλῶ σε τῆς εὐγλωττίασ. εἰ γὰρ ὧδ΄ ἐποίσεισ, μέγιστος ̔ελλήνων ἔσει, καὶ μόνος καθέξεις τἀν τῇ πόλει τῶν ξυμμάχων τ΄ ἄρξεις ἔχων τρίαιναν, ᾗ πολλὰ χρήματ΄ ἐργάσει σείων τε καὶ ταράττων.  Χορός καὶ μὴ μεθῇς τὸν ἄνδρ΄, ἐπειδή σοι λαβὴν δέδωκεν· κατεργάσει γὰρ ῥᾳδίως πλευρὰς ἔχων τοιαύτασ.  Κλέων οὐκ ὦγαθοὶ ταῦτ΄ ἐστί πω ταύτῃ μὰ τὸν Ποσειδῶ. ἐμοὶ γάρ ἐστ΄ εἰργασμένον τοιοῦτον ἔργον ὥστε ἁπαξάπαντας τοὺς ἐμοὺς ἐχθροὺς ἐπιστομίζειν, ἕως ἂν ᾖ τῶν ἀσπίδων τῶν ἐκ Πύλου τι λοιπόν. ̓αλλαντοπώλης ἐπίσχες ἐν ταῖς ἀσπίσιν· λαβὴν γὰρ ἐνδέδωκασ. οὐ γάρ σ΄ ἐχρῆν, εἴπερ φιλεῖς τὸν δῆμον, ἐκ προνοίας ταύτας ἐᾶν αὐτοῖσι τοῖς πόρπαξιν ἀνατεθῆναι. ἀλλ΄ ἐστὶ τοῦτ΄ ὦ Δῆμε μηχάνημ΄, ἵν΄ ἢν σὺ βούλῃ τὸν ἄνδρα κολάσαι τουτονί, σοὶ τοῦτο μὴ κ΄γένηται. ὁρᾷς γὰρ αὐτῷ στῖφος οἷόν ἐστι βυρσοπωλῶν νεανιῶν· τούτους δὲ περιοικοῦσι μελιτοπῶλαι καὶ τυροπῶλαι· τοῦτο δ΄ εἰς ἕν ἐστι συγκεκυφόσ, ὥστ΄ εἰ σὺ βριμήσαιο καὶ βλέψειας ὀστρακίνδα, νύκτωρ καθαρπάσαντες ἂν τὰς ἀσπίδας θέοντες τὰς ἐσβολὰς τῶν ἀλφίτων ἂν καταλάβοιεν ἡμῶν. Δῆμος οἴμοι τάλασ· ἔχουσι γὰρ πόρπακασ; ὦ πόνηρε ὅσον με παρεκόπτου χρόνον τοιαῦτα κρουσιδημῶν. Κλέωνὦ δαιμόνιε μὴ τοῦ λέγοντος ἴσθι, μηδ΄ οἰηθῇς ἐμοῦ ποθ΄ εὑρήσειν φίλον βελτίον΄· ὅστις εἷς ὢν ἔπαυσα τοὺς ξυνωμότασ, καί μ΄ οὐ λέληθεν οὐδὲν ἐν τῇ πόλει ξυνιστάμενον, ἀλλ΄ εὐθέως κέκραγα. ̓αλλαντοπώλης ὅπερ γὰρ οἱ τὰς ἐγχέλεις θηρώμενοι πέπονθασ. ὅταν μὲν ἡ λίμνη καταστῇ, λαμβάνουσιν οὐδέν· ἐὰν δ΄ ἄνω τε καὶ κάτω τὸν βόρβορον κυκῶσιν, αἱροῦσι· καὶ σὺ λαμβάνεισ, ἢν τὴν πόλιν ταράττῃσ. ἓν δ΄ εἰπέ μοι τοσουτονί· σκύτη τοσαῦτα πωλῶν ἔδωκας ἤδη τουτῳὶ κάττυμα παρὰ σεαυτοῦ ταῖς ἐμβάσιν φάσκων φιλεῖν; Δῆμοσοὐ δῆτα μὰ τὸν ̓απόλλω. ̓αλλαντοπώλης ἔγνωκας οὖν δῆτ΄ αὐτὸν οἷός ἐστιν; ἀλλ΄ ἐγώ σοι ζεῦγος πριάμενος ἐμβάδων τουτὶ φορεῖν δίδωμι. Δῆμος κρίνω σ΄ ὅσων ἐγᾦδα περὶ τὸν δῆμον ἄνδρ΄ ἄριστον εὐνούστατόν τε τῇ πόλει καὶ τοῖσι δακτύλοισιν. Κλέωνοὐ δεινὸν οὖν δῆτ΄ ἐμβάδας τοσουτονὶ δύνασθαι, ἐμοῦ δὲ μὴ μνείαν ἔχειν ὅσων πέπονθασ; ὅστις ἔπαυσα τοὺς βινουμένουσ, τὸν Γρύττον ἐξαλείψασ. ̓αλλαντοπώλης οὔκουν σε δῆτα ταῦτα δεινόν ἐστι πρωκτοτηρεῖν παῦσαί τε τοὺς βινουμένουσ; κοὐκ ἔσθ΄ ὅπως ἐκείνους οὐχὶ φθονῶν ἔπαυσασ, ἵνα μὴ ῥήτορες γένωνται. τονδὶ δ΄ ὁρῶν ἄνευ χιτῶνος ὄντα τηλικοῦτον οὐπώποτ΄ ἀμφιμασχάλου τὸν Δῆμον ἠξίωσας χειμῶνος ὄντοσ· ἀλλ΄ ἐγώ σοι τουτονὶ δίδωμι. Δῆμος τοιουτονὶ Θεμιστοκλῆς οὐπώποτ΄ ἐπενόησεν. καίτοι σοφὸν κἀκεῖν΄ ὁ Πειραιεύσ· ἔμοιγε μέντοι οὐ μεῖζον εἶναι φαίνετ΄ ἐξεύρημα τοῦ χιτῶνοσ. Κλέων οἴμοι τάλας οἵοις πιθηκισμοῖς με περιελαύνεισ. ̓αλλαντοπώλης οὔκ, ἀλλ΄ ὅπερ πίνων ἀνὴρ πέπονθ΄ ὅταν χεσείῃ, τοῖσιν τρόποις τοῖς σοῖσιν ὥσπερ βλαυτίοισι χρῶμαι. Κλέωνἀλλ΄ οὐχ ὑπερβαλεῖ με θωπείαισ· ἐγὼ γὰρ αὐτὸν προσαμφιῶ τοδί· σὺ δ΄ οἴμωζ΄ ὦ πόνηρ΄. Δῆμοσἰαιβοῖ. οὐκ ἐς κόρακας ἀποφθερεῖ βύρσης κάκιστον ὄζων; ̓αλλαντοπώλης καὶ τοῦτό <γ΄> ἐπίτηδές σε περιήμπεσχ΄, ἵνα σ΄ ἀποπνίξῃ· καὶ πρότερον ἐπεβούλευσέ σοι. τὸν καυλὸν οἶσθ΄ ἐκεῖνον τοῦ σιλφίου τὸν ἄξιον γενόμενον; Δῆμοσοἶδα μέντοι. ̓αλλαντοπώλης ἐπίτηδες οὗτος αὐτὸν ἔσπευδ΄ ἄξιον γενέσθαι, ἵν΄ ἐσθίοιτ΄ ὠνούμενοι, κἄπειτ΄ ἐν ἡλιαίᾳ βδέοντες ἀλλήλους ἀποκτείνειαν οἱ δικασταί. Δῆμος νὴ τὸν Ποσειδῶ καὶ πρὸς ἐμὲ τοῦτ΄ εἶπ΄ ἀνὴρ Κόπρειοσ. ̓αλλαντοπώλησοὐ γὰρ τόθ΄ ὑμεῖς βδεόμενοι δήπου ΄γένεσθε πυρροί; Δῆμος καὶ νὴ Δί΄ ἦν γε τοῦτο Πυρράνδρου τὸ μηχάνημα. Κλέων οἵοισί μ΄ ὦ πανοῦργε βωμολοχεύμασιν ταράττεισ. ̓αλλαντοπώλης ἡ γὰρ θεός μ΄ ἐκέλευσε νικῆσαί σ΄ ἀλαζονείαισ. Κλέων ἀλλ΄ οὐχὶ νικήσεισ. ἐγὼ γάρ φημί σοι παρέξειν ὦ Δῆμε μηδὲν δρῶντι μισθοῦ τρύβλιον ῥοφῆσαι. ̓αλλαντοπώλης ἐγὼ δὲ κυλίχνιόν γέ σοι καὶ φάρμακον δίδωμι τἀν τοῖσιν ἀντικνημίοις ἑλκύδρια περιαλείφειν. Κλέων ἐγὼ δὲ τὰς πολιάς γέ σοὐκλέγων νέον ποιήσω. ̓αλλαντοπώλης ἰδοὺ δέχου κέρκον λαγῶ τὠφθαλμιδίω περιψῆν. Κλέων ἀπομυξάμενος ὦ Δῆμέ μου πρὸς τὴν κεφαλὴν ἀποψῶ.  ̓αλλαντοπώλης ἐμοῦ μὲν οὖν. Κλέων ἐμοῦ μὲν οὖν. ἐγώ σε ποιήσω τριηραρχεῖν <ἀναλίσκοντα τῶν σαυτοῦ,> παλαιὰν ναῦν ἔχοντ΄, εἰς ἣν ἀναλῶν οὐκ ἐφέξεις οὐδὲ ναυπηγούμενοσ· διαμηχανήσομαί θ΄ ὅπως ἂν ἱστίον σαπρὸν λάβῃσ. Χορός ἁνὴρ παφλάζει, παῦε παῦ΄, ὑπερζέων· ὑφελκτέον τῶν δᾳδίων ἀπαρυστέον τε τῶν ἀπειλῶν ταυτῃί. Κλέων δώσεις ἐμοὶ καλὴν δίκην ἰπούμενος ταῖς ἐσφοραῖσ. ἐγὼ γὰρ ἐς τοὺς πλουσίους σπεύσω σ΄ ὅπως ἂν ἐγγραφῇσ. ̓αλλαντοπώλης ἐγὼ δ΄ ἀπειλήσω μὲν οὐδέν, εὔχομαι δέ σοι ταδί· τὸ μὲν τάγηνον τευθίδων ἐφεστάναι σίζον· σὲ δὲ γνώμην ἐρεῖν μέλλοντα περὶ Μιλησίων καὶ κερδανεῖν τάλαντον, ἢν κατεργάσῃ, σπεύδειν ὅπως τῶν τευθίδων ἐμπλήμενος φθαίης ἔτ΄ εἰς ἐκκλησίαν ἐλθών· ἔπειτα πρὶν φαγεῖν ἀνὴρ μεθήκοι, καὶ σὺ τὸ τάλαντον λαβεῖν βουλόμενος ἐσθίων ἐναποπνιγείησ.  Χορός εὖ γε νὴ τὸν Δία καὶ τὸν ̓απόλλω καὶ τὴν Δήμητρα.     Δῆμος κἀμοὶ δοκεῖ· καὶ τἄλλα γ΄ εἶναι καταφανῶς ἀγαθὸς πολίτησ, οἶος οὐδείς πω χρόνου ἀνὴρ γεγένηται τοῖσι πολλοῖς τοὐβολοῦ. σὺ δ΄ ὦ Παφλαγὼν φάσκων φιλεῖν μ΄ ἐσκορόδισασ. καὶ νῦν ἀπόδος τὸν δακτύλιον, ὡς οὐκέτι ἐμοὶ ταμιεύσεισ.  Κλέων ἔχε· τοσοῦτον δ΄ ἴσθ΄ ὅτι, εἰ μή μ΄ ἐάσεις ἐπιτροπεύειν, ἕτερος αὖ ἐμοῦ πανουργότερός τις ἀναφανήσεται.  Δῆμος οὐκ ἔσθ΄ ὅπως ὁ δακτύλιός ἐσθ΄ οὑτοσὶ οὑμόσ· τὸ γοῦν σημεῖον ἕτερον φαίνεται, ἀλλ΄ ἢ οὐ καθορῶ.  ̓αλλαντοπώλης φέρ΄ ἴδω τί σοι σημεῖον ἦν;  Δῆμος δημοῦ βοείου θρῖον ἐξωπτημένον.  ̓αλλαντοπώλης οὐ τοῦτ΄ ἔνεστιν.  Δῆμος οὐ τὸ θρῖον; ἀλλὰ τί;  ̓αλλαντοπώλης λάρος κεχηνὼς ἐπὶ πέτρας δημηγορῶν.  Δῆμος αἰβοῖ τάλασ.  ̓αλλαντοπώλης τί ἔστιν;  Δῆμος ἀπόφερ΄ ἐκποδών. οὐ τὸν ἐμὸν εἶχεν ἀλλὰ τὸν Κλεωνύμου. παρ΄ ἐμοῦ δὲ τουτονὶ λαβὼν ταμίευέ μοι.  Κλέων μὴ δῆτά πώ γ΄ ὦ δέσποτ΄, ἀντιβολῶ σ΄ ἐγώ, πρὶν ἄν γε τῶν χρησμῶν ἀκούσῃς τῶν ἐμῶν.  ̓αλλαντοπώλης καὶ τῶν ἐμῶν νυν.  Κλέων ἀλλ΄ ἐὰν τούτῳ πίθῃ, μολγὸν γενέσθαι δεῖ σε.  ̓αλλαντοπώλης κἄν γε τουτῳί, ψωλὸν γενέσθαι δεῖ σε μέχρι τοῦ μυρρίνου.  Κλέων ἀλλ΄ οἵ γ΄ ἐμοὶ λέγουσιν ὡς ἄρξαι σε δεῖ χώρας ἁπάσης ἐστεφανωμένον ῥόδοισ.  ̓αλλαντοπώλης οὑμοὶ δέ γ΄ αὖ λέγουσιν ὡς ἁλουργίδα ἔχων κατάπαστον καὶ στεφάνην ἐφ΄ ἅρματος χρυσοῦ διώξει Σμικύθην καὶ κύριον.  Χορός καὶ μὴν ἔνεγκ΄ αὐτοὺς ἰών, ἵν΄ οὑτοσὶ αὐτῶν ἀκούσῃ.  Δῆμος πάνυ γε. καὶ σύ νυν φέρε.  Κλέων ἰδού.  ̓αλλαντοπώλης ἰδοὺ νὴ τὸν Δί΄· οὐδὲν κωλύει.   Χορός ἥδιστον φάος ἡμέρας ἔσται τοῖσι παροῦσι καὶ τοῖσι δεῦρ΄ ἀφικνουμένοισ, ἢν Κλέων ἀπόληται. καίτοι πρεσβυτέρων τινῶν οἵων ἀργαλεωτάτων ἐν τῷ δείγματι τῶν δικῶν ἤκουσ΄ ἀντιλεγόντων, ὡς εἰ μὴ ΄γένεθ΄ οὗτος ἐν τῇ πόλει μέγασ, οὐκ ἂν ἤστην σκεύη δύο χρησίμω, δοῖδυξ οὐδὲ τορύνη.  Χορός ἀλλὰ καὶ τόδ΄ ἔγωγε θαυμάζω τῆς ὑομουσίας αὐτοῦ· φασὶ γὰρ αὐτὸν οἱ παῖδες οἳ ξυνεφοίτων, τὴν Δωριστὶ μόνην ἂν ἁρμόττεσθαι θαμὰ τὴν λύραν, ἄλλην δ΄ οὐκ ἐθέλειν μαθεῖν· κᾆτα τὸν κιθαριστὴν ὀργισθέντ΄ ἀπάγειν κελεύειν, ὡς ἁρμονίαν ὁ παῖς οὗτος οὐ δύναται μαθεῖν ἢν μὴ Δωροδοκιστί.   Κλέων ἰδοὺ θέασαι, κοὐχ ἅπαντας ἐκφέρω.  ̓αλλαντοπώλης οἴμ΄ ὡς χεσείω, κοὐχ ἅπαντας ἐκφέρω.  Δῆμος ταυτὶ τί ἔστι;  Κλέων λόγια.  Δῆμος πάντ΄;  Κλέων ἐθαύμασασ; καὶ νὴ Δί΄ ἔτι γέ μοὔστι κιβωτὸς πλέα.  ̓αλλαντοπώλης ἐμοὶ δ΄ ὑπερῷον καὶ ξυνοικία δύο.  Δῆμος φέρ΄ ἴδω, τίνος γάρ εἰσιν οἱ χρησμοί ποτε;  Κλέων οὑμοὶ μέν εἰσι Βάκιδοσ.  Δῆμος οἱ δὲ σοὶ τίνοσ;  ̓αλλαντοπώλης Γλάνιδοσ, ἀδελφοῦ τοῦ Βάκιδος γεραιτέρου.  Δῆμος εἰσὶν δὲ περὶ τοῦ;  Κλέων περὶ ̓αθηνῶν, περὶ Πύλου, περὶ σοῦ, περὶ ἐμοῦ, περὶ ἁπάντων πραγμάτων.  Δῆμος οἱ σοὶ δὲ περὶ τοῦ;  ̓αλλαντοπώλης περὶ ̓αθηνῶν, περὶ φακῆσ, περὶ Λακεδαιμονίων, περὶ σκόμβρων νέων, περὶ τῶν μετρούντων τἄλφιτ΄ ἐν ἀγορᾷ κακῶσ, περὶ σοῦ, περὶ ἐμοῦ, περὶ ἁπάντων πραγμάτων.  Δῆμος ἄγε νυν ὅπως αὐτοὺς ἀναγνώσεσθέ μοι, καὶ τὸν περὶ ἐμοῦ ΄κεῖνον ᾧπερ ἥδομαι, ὡς ἐν νεφέλαισιν αἰετὸς γενήσομαι.  Κλέων ἄκουε δή νυν καὶ πρόσεχε τὸν νοῦν ἐμοί. φράζευ ̓ερεχθεί̈δη λογίων ὁδόν, ἥν σοι ̓απόλλων ἴαχεν ἐξ ἀδύτοιο διὰ τριπόδων ἐριτίμων. σῴζεσθαί σ΄ ἐκέλευσ΄ ἱερὸν κύνα καρχαρόδοντα, ὃς πρὸ σέθεν λάσκων καὶ ὑπὲρ σοῦ δεινὰ κεκραγὼς σοὶ μισθὸν ποριεῖ, κἂν μὴ δρᾷ ταῦτ΄ ἀπολεῖται. πολλοὶ γὰρ μίσει σφε κατακρώζουσι κολοιοί.  Δῆμος ταυτὶ μὰ τὴν Δήμητρ΄ ἐγὼ οὐκ οἶδ΄ ὅ τι λέγει. τί γάρ ἐστ΄ ̓ερεχθεῖ καὶ κολοιοῖς καὶ κυνί;  Κλέων ἐγὼ μέν εἰμ΄ ὁ κύων· πρὸ σοῦ γὰρ ἀπύω· σοὶ δ΄ εἶπε σῴζεσθαί μ΄ ὁ Φοῖβος τὸν κύνα.  ̓αλλαντοπώλης οὐ τοῦτό φησ΄ ὁ χρησμόσ, ἀλλ΄ ὁ κύων ὁδὶ ὥσπερ θύρας σοῦ τῶν λογίων παρεσθίει. ἐμοὶ γάρ ἐστ΄ ὀρθῶς περὶ τούτου τοῦ κυνόσ.  Δῆμος λέγε νυν· ἐγὼ δὲ πρῶτα λήψομαι λίθον, ἵνα μή μ΄ ὁ χρησμὸς τὸ πέος οὑτοσὶ δάκῃ.  ̓αλλαντοπώλης φράζευ ̓ερεχθεί̈δη κύνα Κέρβερον ἀνδραποδιστήν, ὃς κέρκῴ σαίνων σ΄ ὁπόταν δειπνῇς ἐπιτηρῶν ἐξέδεταί σου τοὔψον, ὅταν σύ ποι ἄλλοσε χάσκῃσ· ἐσφοιτῶν τ΄ ἐς τοὐπτάνιον λήσει σε κυνηδὸν νύκτωρ τὰς λοπάδας καὶ τὰς νήσους διαλείχων.  Δῆμος νὴ τὸν Ποσειδῶ πολύ γ΄ ἄμεινον ὦ Γλάνι.  Κλέων ὦ τᾶν ἄκουσον, εἶτα διάκρινον τόδε. ἔστι γυνή, τέξει δὲ λέονθ΄ ἱεραῖς ἐν ̓αθήναισ, ὃς περὶ τοῦ δήμου πολλοῖς κώνωψι μαχεῖται ὥστε περὶ σκύμνοισι βεβηκώσ· τὸν σὺ φυλάξαι, τεῖχος ποιήσας ξύλινον πύργους τε σιδηροῦσ. ταῦτ΄ οἶσθ΄ ὅ τι λέγει;  Δῆμος μὰ τὸν ̓απόλλω ΄γὼ μὲν οὔ.  Κλέων ἔφραζεν ὁ θεός σοι σαφῶς σῴζειν ἐμέ· ἐγὼ γὰρ ἀντὶ τοῦ λέοντός εἰμί σοι.  Δῆμος καὶ πῶς μ΄ ἐλελήθης ̓αντιλέων γεγενημένοσ;  ̓αλλαντοπώλης ἓν οὐκ ἀναδιδάσκει σε τῶν λογίων ἑκών, ὃ μόνον σιδηροῦν ἐστι τεῖχος καὶ ξύλον, ἐν ᾧ σε σῴζειν τόνδ΄ ἐκέλευσ΄ ὁ Λοξίασ.  Δῆμος πῶς δῆτα τοῦτ΄ ἔφραζεν ὁ θεόσ;  ̓αλλαντοπώλης τουτονὶ δῆσαί σ΄ ἐκέλευ΄ ἐν πεντεσυρίγγῳ ξύλῳ.  Δῆμος ταυτὶ τελεῖσθαι τὰ λόγι΄ ἤδη μοι δοκεῖ.  Κλέων μὴ πείθου· φθονεραὶ γὰρ ἐπικρώζουσι κορῶναι. ἀλλ΄ ἱέρακα φίλει μεμνημένος ἐν φρεσὶν ὅς σοι ἤγαγε συνδήσας Λακεδαιμονίων κορακίνουσ.  ̓αλλαντοπώλης τοῦτό γέ τοι Παφλαγὼν παρεκινδύνευσε μεθυσθείσ. Κεκροπίδη κακόβουλε τί τοῦθ΄ ἡγεῖ μέγα τοὔργον; καί κε γυνὴ φέροι ἄχθοσ, ἐπεί κεν ἀνὴρ ἀναθείη· ἀλλ΄ οὐκ ἂν μαχέσαιτο· χέσαιτο γάρ, εἰ μαχέσαιτο.  Κλέων ἀλλὰ τόδε φράσσαι, πρὸ Πύλου Πύλον ἥν σοι ἔφραζεν. ἔστι Πύλος πρὸ Πύλοιο  Δῆμος τί τοῦτο λέγει, πρὸ Πύλοιο;  ̓αλλαντοπώλης τὰς πυέλους φησὶν καταλήψεσθ΄ ἐν βαλανείῳ.  Δῆμος ἐγὼ δ΄ ἄλουτος τήμερον γενήσομαι;  ̓αλλαντοπώλης οὗτος γὰρ ἡμῶν τὰς πυέλους ἀφήρπασεν. ἀλλ΄ οὑτοσὶ γάρ ἐστι περὶ τοῦ ναυτικοῦ ὁ χρησμόσ, ᾧ σε δεῖ προσέχειν τὸν νοῦν πάνυ.  Δῆμος προσέχω· σὺ δ΄ ἀναγίγνωσκε, τοῖς ναύταισί μου ὅπως ὁ μισθὸς πρῶτον ἀποδοθήσεται.  ̓αλλαντοπώλης Αἰγεί̈δη φράσσαι κυναλώπεκα, μή σε δολώσῃ, λαίθαργον ταχύπουν, δολίαν κερδὼ πολύιδριν. οἶσθ΄ ὅ τι ἐστὶν τοῦτο;  Δῆμος Φιλόστρατος ἡ κυναλώπηξ.  ̓αλλαντοπώλης οὐ τοῦτό φησιν, ἀλλὰ ναῦς ἑκάστοτε αἰτεῖ ταχείας ἀργυρολόγους οὑτοσί· ταύτας ἀπαυδᾷ μὴ διδόναι σ΄ ὁ Λοξίασ.  Δῆμος πῶς δὴ τριήρης ἐστὶ κυναλώπηξ;  ̓αλλαντοπώλης ὅπωσ; ὅτι ἡ τριήρης ἐστὶ χὠ κύων ταχύ.  Δῆμος πῶς οὖν ἀλώπηξ προσετέθη πρὸς τῷ κυνί;  ̓αλλαντοπώλης ἀλωπεκίοισι τοὺς στρατιώτας ᾔκασεν, ὁτιὴ βότρυς τρώγουσιν ἐν τοῖς χωρίοισ.  Δῆμος εἶεν· τούτοις ὁ μισθὸς τοῖς ἀλωπεκίοισι ποῦ;  ̓αλλαντοπώλης ἐγὼ ποριῶ, καὶ τοῦτον ἡμερῶν τριῶν. ἀλλ΄ ἔτι τόνδ΄ ἐπάκουσον, ὃν εἶπέ σοι ἐξαλέασθαι χρησμὸν Λητοί̈δησ, Κυλλήνην, μή σε δολώσῃ.  Δῆμος ποίαν Κυλλήνην;  ̓αλλαντοπώλης τὴν τούτου χεῖρ΄ ἐποίησεν Κυλλήνην ὀρθῶσ, ὁτιή φησ΄, ἔμβαλε κυλλῇ.  Κλέων οὐκ ὀρθῶς φράζει· τὴν Κυλλήνην γὰρ ὁ Φοῖβος ἐς τὴν χεῖρ΄ ὀρθῶς ᾐνίξατο τὴν Διοπείθουσ. ἀλλὰ γάρ ἐστιν ἐμοὶ χρησμὸς περὶ σοῦ πτερυγωτόσ, αἰετὸς ὡς γίγνει καὶ πάσης γῆς βασιλεύεισ.  ̓αλλαντοπώλης καὶ γὰρ ἐμοί· καὶ γῆς καὶ τῆς ἐρυθρᾶς γε θαλάσσησ, χὤτι γ΄ ἐν ̓εκβατάνοις δικάσεισ, λείχων ἐπίπαστα.  Κλέων ἀλλ΄ ἐγὼ εἶδον ὄναρ, καί μοὐδόκει ἡ θεὸς αὐτὴ τοῦ δήμου καταχεῖν ἀρυταίνῃ πλουθυγίειαν.  ̓αλλαντοπώλης νὴ Δία καὶ γὰρ ἐγώ· καί μοὐδόκει ἡ θεὸς αὐτὴ ἐκ πόλεως ἐλθεῖν καὶ γλαῦξ αὐτῇ ΄πικαθῆσθαι· εἶτα κατασπένδειν κατὰ τῆς κεφαλῆς ἀρυβάλλῳ ἀμβροσίαν κατὰ σοῦ, κατὰ τούτου δὲ σκοροδάλμην.  Δῆμος ἰοὺ ἰού. οὐκ ἦν ἄρ΄ οὐδεὶς τοῦ Γλάνιδος σοφώτεροσ. καὶ νῦν ἐμαυτὸν ἐπιτρέπω σοι τουτονὶ γερονταγωγεῖν κἀναπαιδεύειν πάλιν.  Κλέων μήπω γ΄, ἱκετεύω σ΄, ἀλλ΄ ἀνάμεινον, ὡς ἐγὼ κριθὰς ποριῶ σοι καὶ βίον καθ΄ ἡμέραν.  Δῆμος οὐκ ἀνέχομαι κριθῶν ἀκούων· πολλάκις ἐξηπατήθην ὑπό τε σοῦ καὶ Θουφάνουσ.  Κλέων ἀλλ΄ ἄλφιτ΄ ἤδη σοι ποριῶ ΄σκευασμένα.  ̓αλλαντοπώλης ἐγὼ δὲ μαζίσκας γε διαμεμαγμένας καὶ τοὔψον ὀπτόν· μηδὲν ἄλλ΄ εἰ μὴ ΄σθιε.  Δῆμος ἀνύσατέ νυν ὅ τι περ ποιήσεθ΄· ὡς ἐγώ, ὁπότερος ἂν σφῷν νῦν με μᾶλλον εὖ ποιῇ, τούτῳ παραδώσω τῆς πυκνὸς τὰς ἡνίασ.  Κλέων τρέχοιμ΄ ἂν εἴσω πρότεροσ.  ̓αλλαντοπώλης οὐ δῆτ΄ ἀλλ΄ ἐγώ.   Χορός ὦ Δῆμε καλήν γ΄ ἔχεις ἀρχήν, ὅτε πάντες ἄνθρωποι δεδίασί σ΄ ὥσπερ ἄνδρα τύραννον. ἀλλ΄ εὐπαράγωγος εἶ, θωπευόμενός τε χαίρεις κἀξαπατώμενοσ, πρὸς τόν τε λέγοντ΄ ἀεὶ κέχηνασ· ὁ νοῦς δέ σου παρὼν ἀποδημεῖ.  Δῆμος νοῦς οὐκ ἔνι ταῖς κόμαις ὑμῶν, ὅτε μ΄ οὐ φρονεῖν νομίζετ΄· ἐγὼ δ΄ ἑκὼν ταῦτ΄ ἠλιθιάζω. αὐτός τε γὰρ ἥδομαι βρύλλων τὸ καθ΄ ἡμέραν, κλέπτοντά τε βούλομαι τρέφειν ἕνα προστάτην· τοῦτον δ΄, ὅταν ᾖ πλέωσ, ἄρας ἐπάταξα.  Χορός χοὔτω μὲν ἂν εὖ ποιοῖσ, εἴ σοι πυκνότης ἔνεστ΄ ἐν τῷ τρόπῳ, ὡς λέγεισ, τούτῳ πάνυ πολλή, εἰ τούσδ΄ ἐπίτηδες ὥσπερ δημοσίους τρέφεις ἐν τῇ πυκνί, κᾆθ΄ ὅταν μή σοι τύχῃ ὄψον ὄν, τούτων ὃς ἂν ᾖ παχύσ, θύσας ἐπιδειπνεῖσ.  Δῆμος σκέψασθε δέ μ΄, εἰ σοφῶς αὐτοὺς περιέρχομαι τοὺς οἰομένους φρονεῖν κἄμ΄ ἐξαπατύλλειν. τηρῶ γὰρ ἑκάστοτ΄ αὐτοὺς οὐδὲ δοκῶν ὁρᾶν κλέπτοντασ· ἔπειτ΄ ἀναγκάζω πάλιν ἐξεμεῖν ἅττ΄ ἂν κεκλόφωσί μου, κημὸν καταμηλῶν.   Κλέων ἄπαγ΄ ἐς μακαρίαν ἐκποδών.  ̓αλλαντοπώλης σύ γ΄ ὦ φθόρε.  Κλέων ὦ Δῆμ΄ ἐγὼ μέντοι παρεσκευασμένος τρίπαλαι κάθημαι βουλόμενός σ΄ εὐεργετεῖν.  ̓αλλαντοπώλης ἐγὼ δὲ δεκάπαλαί γε καὶ δωδεκάπαλαι καὶ χιλιόπαλαι καὶ προπαλαιπαλαίπαλαι.  Δῆμος ἐγὼ δὲ προσδοκῶν γε τρισμυριόπαλαι βδελύττομαί σφω καὶ προπαλαιπαλαίπαλαι.  ̓αλλαντοπώλης οἶσθ΄ οὖν ὃ δρᾶσον;  Δῆμος εἰ δὲ μή, φράσεις γε σύ.  ̓αλλαντοπώλης ἄφες ἀπὸ βαλβίδων ἐμέ τε καὶ τουτονί, ἵνα σ΄ εὖ ποιῶμεν ἐξ ἴσου.  Δῆμος δρᾶν ταῦτα χρή. ἄπιτον.  Κλέων καὶ ̓αλλαντοπώλης ἰδού.  Δῆμος θέοιτ΄ ἄν.  ̓αλλαντοπώλης ὑποθεῖν οὐκ ἐῶ.  Δῆμος ἀλλ΄ ἢ μεγάλως εὐδαιμονήσω τήμερον ὑπὸ τῶν ἐραστῶν νὴ Δί΄ ἢ ΄γὼ θρύψομαι.  Κλέων ὁρᾷσ; ἐγώ σοι πρότερος ἐκφέρω δίφρον.  ̓αλλαντοπώλης ἀλλ΄ οὐ τράπεζαν, ἀλλ΄ ἐγὼ προτεραίτεροσ.  Κλέων ἰδοὺ φέρω σοι τήνδε μαζίσκην ἐγὼ ἐκ τῶν ὀλῶν τῶν ἐκ Πύλου μεμαγμένην.  ̓αλλαντοπώλης ἐγὼ δὲ μυστίλας μεμυστιλημένας ὑπὸ τῆς θεοῦ τῇ χειρὶ τἠλεφαντίνῃ.  Δῆμος ὡς μέγαν ἄρ΄ εἶχες ὦ πότνια τὸν δάκτυλον.  Κλέων ἐγὼ δ΄ ἔτνος γε πίσινον εὔχρων καὶ καλόν· ἐτόρυνε δ΄ αὔθ΄ ἡ Παλλὰς ἡ Πυλαιμάχοσ.  ̓αλλαντοπώλης ὦ Δῆμ΄ ἐναργῶς ἡ θεός σ΄ ἐπισκοπεῖ, καὶ νῦν ὑπερέχει σου χύτραν ζωμοῦ πλέαν.  Δῆμος οἴει γὰρ οἰκεῖσθ΄ ἂν ἔτι τήνδε τὴν πόλιν, εἰ μὴ φανερῶς ἡμῶν ὑπερεῖχε τὴν χύτραν;  Κλέων τουτὶ τέμαχός σοὔδωκεν ἡ Φοβεσιστράτη.  ̓αλλαντοπώλης ἡ δ΄ ̓οβριμοπάτρα γ΄ ἑφθὸν ἐκ ζωμοῦ κρέας καὶ χόλικος ἠνύστρου τε καὶ γαστρὸς τόμον.  Δῆμος καλῶς γ΄ ἐποίησε τοῦ πέπλου μεμνημένη.  Κλέων ἡ Γοργολόφα σ΄ ἐκέλευε τουτουὶ φαγεῖν ἐλατῆροσ, ἵνα τὰς ναῦς ἐλαύνωμεν καλῶσ.  ̓αλλαντοπώλης λαβὲ καὶ ταδί νυν.  Δῆμος καὶ τί τούτοις χρήσομαι τοῖς ἐντέροισ;  ̓αλλαντοπώλης ἐπίτηδες αὔτ΄ ἔπεμψέ σοι ἐς τὰς τριήρεις ἐντερόνειαν ἡ θεόσ· ἐπισκοπεῖ γὰρ περιφανῶς τὸ ναυτικόν. ἔχε καὶ πιεῖν κεκραμένον τρία καὶ δύο.  Δῆμος ὡς ἡδὺς ὦ Ζεῦ καὶ τὰ τρία φέρων καλῶσ.  ̓αλλαντοπώλης ἡ Τριτογενὴς γὰρ αὐτὸν ἐνετριτώνισεν.  Κλέων λαβέ νυν πλακοῦντος πίονος παρ΄ ἐμοῦ τόμον.  ̓αλλαντοπώλης παρ΄ ἐμοῦ δ΄ ὅλον γε τὸν πλακοῦντα τουτονί.  Κλέων ἀλλ΄ οὐ λαγῷ΄ ἕξεις ὁπόθεν δῷσ, ἀλλ΄ ἐγώ.  ̓αλλαντοπώλης οἴμοι, πόθεν λαγῷά μοι γενήσεται; ὦ θυμὲ νυνὶ βωμολόχον ἔξευρέ τι.  Κλέων ὁρᾷς τάδ΄ ὦ κακόδαιμον;  ̓αλλαντοπώλης ὀλίγον μοι μέλει· ἐκεινοιὶ γὰρ ὡς ἔμ΄ ἔρχονταί τινες πρέσβεις ἔχοντες ἀργυρίου βαλλάντια.  Κλέων ποῦ ποῦ;  ̓αλλαντοπώλης τί δέ σοι τοῦτ΄; οὐκ ἐάσεις τοὺς ξένουσ; ὦ Δημίδιον ὁρᾷς τὰ λαγῷ΄ ἅ σοι φέρω;  Κλέων οἴμοι τάλας ἀδίκως γε τἄμ΄ ὑφήρπασασ.  ̓αλλαντοπώλης νὴ τὸν Ποσειδῶ καὶ σὺ γὰρ τοὺς ἐκ Πύλου.  Δῆμος εἴπ΄, ἀντιβολῶ, πῶς ἐπενόησας ἁρπάσαι;  ̓αλλαντοπώλης τὸ μὲν νόημα τῆς θεοῦ, τὸ δὲ κλέμμ΄ ἐμόν.  Κλέων ἐγὼ δ΄ ἐκινδύνευσ΄, ἐγὼ δ΄ ὤπτησά γε.  Δῆμος ἄπιθ΄· οὐ γὰρ ἀλλὰ τοῦ παραθέντος ἡ χάρισ.  Κλέων οἴμοι κακοδαίμων, ὑπεραναιδευθήσομαι.  ̓αλλαντοπώλης τί οὐ διακρίνεις Δῆμ΄ ὁπότερός ἐστι νῷν ἀνὴρ ἀμείνων περὶ σὲ καὶ τὴν γαστέρα;  Δῆμος τῷ δῆτ΄ ἂν ὑμᾶς χρησάμενος τεκμηρίῳ δόξαιμι κρίνειν τοῖς θεαταῖσιν σοφῶσ;  ̓αλλαντοπώλης ἐγὼ φράσω σοι. τὴν ἐμὴν κίστην ἰὼν ξύλλαβε σιωπῇ καὶ βασάνισον ἅττ΄ ἔνι, καὶ τὴν Παφλαγόνοσ· κἀμέλει κρινεῖς καλῶσ.  Δῆμος φέρ΄ ἴδω τί οὖν ἔνεστιν;  ̓αλλαντοπώλης οὐχ ὁρᾷς κενὴν ὦ παππίδιον; ἅπαντα γάρ σοι παρεφόρουν.  Δῆμος αὕτη μὲν ἡ κίστη τὰ τοῦ Δήμου φρονεῖ.  ̓αλλαντοπώλης βάδιζέ νυν καὶ δεῦρο πρὸς τὴν Παφλαγόνοσ. ὁρᾷς <τάδ΄;>  Δῆμος οἴμοι τῶν ἀγαθῶν ὅσων πλέα. ὅσον τὸ χρῆμα τοῦ πλακοῦντος ἀπέθετο· ἐμοὶ δ΄ ἔδωκεν ἀποτεμὼν τυννουτονί.  ̓αλλαντοπώλης τοιαῦτα μέντοι καὶ πρότερόν σ΄ ἠργάζετο· σοὶ μὲν προσεδίδου μικρὸν ὧν ἐλάμβανεν, αὐτὸς δ΄ ἑαυτῷ παρετίθει τὰ μείζονα.  Δῆμος ὦ μιαρὲ κλέπτων δή με ταῦτ΄ ἐξηπάτασ; ἐγὼ δέ τυ ἐστεφάνιξα κἀδωρησάμαν.  Κλέων ἐγὼ δ΄ ἔκλεπτον ἐπ΄ ἀγαθῷ γε τῇ πόλει.  Δῆμος κατάθου ταχέως τὸν στέφανον, ἵν΄ ἐγὼ τουτῳὶ αὐτὸν περιθῶ.  ̓αλλαντοπώλης κατάθου ταχέως μαστιγία.  Κλέων οὐ δῆτ΄, ἐπεί μοι χρησμός ἐστι Πυθικὸς φράζων ὑφ΄ οὗ δεήσει μ΄ ἡττᾶσθαι μόνου.  ̓αλλαντοπώλης τοὐμόν γε φράζων ὄνομα καὶ λίαν σαφῶσ.  Κλέων καὶ μήν σ΄ ἐλέγξαι βούλομαι τεκμηρίῳ, εἴ τι ξυνοίσεις τοῦ θεοῦ τοῖς θεσφάτοισ. καί σου τοσοῦτον πρῶτον ἐκπειράσομαι· παῖς ὢν ἐφοίτας ἐς τίνος διδασκάλου;  ̓αλλαντοπώλης ἐν ταῖσιν εὕστραις κονδύλοις ἡρμοττόμην.  Κλέων πῶς εἶπασ; ὥς μου χρησμὸς ἅπτεται φρενῶν. εἶεν. ἐν παιδοτρίβου δὲ τίνα πάλην ἐμάνθανεσ;  ̓αλλαντοπώλης κλέπτων ἐπιορκεῖν καὶ βλέπειν ἐναντίον·  Κλέων ὦ Φοῖβ΄ ̓́απολλον Λύκιε τί ποτέ μ΄ ἐργάσει; τέχνην δὲ τίνα ποτ΄ εἶχες ἐξανδρούμενοσ;  ̓αλλαντοπώλης ἠλλαντοπώλουν καί τι καὶ βινεσκόμην.  Κλέων οἴμοι κακοδαίμων· οὐκέτ΄ οὐδέν εἰμ΄ ἐγώ. λεπτή τις ἐλπίς ἐστ΄ ἐφ΄ ἧς ὀχούμεθα. καί μοι τοσοῦτον εἰπέ· πότερον ἐν ἀγορᾷ ἠλλαντοπώλεις ἐτεὸν ἢ ΄πὶ ταῖς πύλαισ;  ̓αλλαντοπώλης ἐπὶ ταῖς πύλαισιν, οὗ τὸ τάριχος ὤνιον.  Κλέων οἴμοι πέπρακται τοῦ θεοῦ τὸ θέσφατον. κυλίνδετ΄ εἴσω τόνδε τὸν δυσδαίμονα. ὦ στέφανε χαίρων ἄπιθι, κεἴ σ΄ ἄκων ἐγὼ λείπω· σὲ δ΄ ἄλλος τις λαβὼν κεκτήσεται, κλέπτης μὲν οὐκ ἂν μᾶλλον, εὐτυχὴς δ΄ ἴσωσ.  ̓αλλαντοπώλης ̔ελλάνιε Ζεῦ σὸν τὸ νικητήριον.  Χορός ὦ χαῖρε καλλίνικε καὶ μέμνησ΄ ὅτι ἀνὴρ γεγένησαι δι΄ ἐμέ· καί σ΄ αἰτῶ βραχύ, ὅπως ἔσομαί σοι Φανὸς ὑπογραφεὺς δικῶν.  Δῆμος ἐμοὶ δέ γ΄ ὅ τι σοι τοὔνομ΄ εἴπ΄.  ̓αλλαντοπώλης ̓αγοράκριτοσ· ἐν τἀγορᾷ γὰρ κρινόμενος ἐβοσκόμην.  Δῆμος ̓αγορακρίτῳ τοίνυν ἐμαυτὸν ἐπιτρέπω, καὶ τὸν Παφλαγόνα παραδίδωμι τουτονί.  ̓αλλαντοπώλης καὶ μὴν ἐγώ σ΄ ὦ Δῆμε θεραπεύσω καλῶσ, ὥσθ΄ ὁμολογεῖν σε μηδέν΄ ἀνθρώπων ἐμοῦ ἰδεῖν ἀμείνω τῇ Κεχηναίων πόλει.   Χορός τί κάλλιον ἀρχομένοισιν ἢ καταπαυομένοισιν ἢ θοᾶν ἵππων ἐλατῆρας ἀείδειν, μηδὲν ἐς Λυσίστρατον, μηδὲ Θούμαντιν τὸν ἀνέστιον αὖ λυπεῖν ἑκούσῃ καρδίᾳ; καὶ γὰρ οὗτος ὦ φίλ΄ ̓́απολλον <ἀεὶ> πεινῇ, θαλεροῖς δακρύοις σᾶς ἁπτόμενος φαρέτρας Πυθῶνι δίᾳ μὴ κακῶς πένεσθαι.  Χορός λοιδορῆσαι τοὺς πονηροὺς οὐδέν ἐστ΄ ἐπίφθονον, ἀλλὰ τιμὴ τοῖσι χρηστοῖσ, ὅστις εὖ λογίζεται. εἰ μὲν οὖν ἄνθρωποσ, ὃν δεῖ πόλλ΄ ἀκοῦσαι καὶ κακά, αὐτὸς ἦν ἔνδηλοσ, οὐκ ἂν ἀνδρὸς ἐμνήσθην φίλου. νῦν δ΄ ̓αρίγνωτον γὰρ οὐδεὶς ὅστις οὐκ ἐπίσταται, ὅστις ἢ τὸ λευκὸν οἶδεν ἢ τὸν ὄρθιον νόμον. ἔστιν οὖν ἀδελφὸς αὐτῷ τοὺς τρόπους οὐ συγγενήσ, ̓αριφράδης πονηρόσ. ἀλλὰ τοῦτο μὲν καὶ βούλεται· ἔστι δ΄ οὐ μόνον πονηρόσ, οὐ γὰρ οὐδ΄ ἂν ᾐσθόμην, οὐδὲ παμπόνηροσ, ἀλλὰ καὶ προσεξηύρηκέ τι. τὴν γὰρ αὑτοῦ γλῶτταν αἰσχραῖς ἡδοναῖς λυμαίνεται, ἐν κασωρείοισι λείχων τὴν ἀπόπτυστον δρόσον, καὶ μολύνων τὴν ὑπήνην καὶ κυκῶν τὰς ἐσχάρασ, καὶ Πολυμνήστεια ποιῶν καὶ ξυνὼν Οἰωνίχῳ. ὅστις οὖν τοιοῦτον ἄνδρα μὴ σφόδρα βδελύττεται, οὔ ποτ΄ ἐκ ταὐτοῦ μεθ΄ ἡμῶν πίεται ποτηρίου.  Χορός ἦ πολλάκις ἐννυχίαισι φροντίσι συγγεγένημαι, καὶ διεζήτηχ΄ ὁπόθεν ποτὲ φαύλως ἐσθίει Κλεώνυμοσ. φασὶ <μὲν> γὰρ αὐτὸν ἐρεπτόμενον τὰ τῶν ἐχόντων ἀνέρων οὐκ ἂν ἐξελθεῖν ἀπὸ τῆς σιπύησ· τοὺς δ΄ ἀντιβολεῖν ἂν ὅμωσ· ἴθ΄ ὦ ἄνα πρὸς γονάτων, ἔξελθε καὶ σύγγνωθι τῇ τραπέζῃ.  Χορός φασὶν ἀλλήλαις ξυνελθεῖν τὰς τριήρεις ἐς λόγον, καὶ μίαν λέξαι τιν΄ αὐτῶν ἥτις ἦν γεραιτέρα· οὐδὲ πυνθάνεσθε ταῦτ΄ ὦ παρθένοι τἀν τῇ πόλει; φασὶν αἰτεῖσθαί τιν΄ ἡμῶν ἑκατὸν ἐς Καρχηδόνα ἄνδρα μοχθηρὸν πολίτην ὀξίνην ̔υπέρβολον· ταῖς δὲ δόξαι δεινὸν εἶναι τοῦτο κοὐκ ἀνασχετόν, καί τιν΄ εἰπεῖν ἥτις ἀνδρῶν ἆσσον οὐκ ἐληλύθει· ἀποτρόπαἰ οὐ δῆτ΄ ἐμοῦ γ΄ ἄρξει ποτ΄, ἀλλ΄ ἐάν με χρῇ, ὑπὸ τερηδόνων σαπεῖσ΄ ἐνταῦθα καταγηράσομαι· οὐδὲ Ναυφάντης γε τῆς Ναύσωνοσ, οὐ δῆτ΄ ὦ θεοί, εἴπερ ἐκ πεύκης γε κἀγὼ καὶ ξύλων ἐπηγνύμην. ἢν δ΄ ἀρέσκῃ ταῦτ΄ ̓αθηναίοισ, καθῆσθαί μοι δοκεῖ ἐς τὸ Θησεῖον πλεούσαις ἢ ΄πὶ τῶν σεμνῶν θεῶν. οὐ γὰρ ἡμῶν γε στρατηγῶν ἐγχανεῖται τῇ πόλει· ἀλλὰ πλείτω χωρὶς αὐτὸς ἐς κόρακασ, εἰ βούλεται, τὰς σκάφασ, ἐν αἷς ἐπώλει τοὺς λύχνουσ, καθελκύσασ.    ̓αλλαντοπώλης εὐφημεῖν χρὴ καὶ στόμα κλῄειν καὶ μαρτυριῶν ἀπέχεσθαι, καὶ τὰ δικαστήρια συγκλῄειν οἷς ἡ πόλις ἥδε γέγηθεν, ἐπὶ καιναῖσιν δ΄ εὐτυχίαισιν παιωνίζειν τὸ θέατρον.  Χορός ὦ ταῖς ἱεραῖς φέγγος ̓αθήναις καὶ ταῖς νήσοις ἐπίκουρε, τίν΄ ἔχων φήμην ἀγαθὴν ἥκεισ, ἐφ΄ ὅτῳ κνισῶμεν ἀγυιάσ;  ̓αλλαντοπώλης τὸν Δῆμον ἀφεψήσας ὑμῖν καλὸν ἐξ αἰσχροῦ πεποίηκα.  Χορός καὶ ποῦ  ΄στιν νῦν ὦ θαυμαστὰς ἐξευρίσκων ἐπινοίασ;  ̓αλλαντοπώλης ἐν ταῖσιν ἰοστεφάνοις οἰκεῖ ταῖς ἀρχαίαισιν ̓αθήναισ.  Χορός πῶς ἂν ἴδοιμεν; ποίαν <τιν΄> ἔχει σκευήν; ποῖος γεγένηται;  ̓αλλαντοπώλης οἷός περ ̓αριστείδῃ πρότερον καὶ Μιλτιάδῃ ξυνεσίτει. ὄψεσθε δέ· καὶ γὰρ ἀνοιγνυμένων ψόφος ἤδη τῶν προπυλαίων. ἀλλ΄ ὀλολύξατε φαινομέναισιν ταῖς ἀρχαίαισιν ̓αθήναις καὶ θαυμασταῖς καὶ πολυύμνοισ, ἵν΄ ὁ κλεινὸς Δῆμος ἐνοικεῖ.  Χορός ὦ ταὶ λιπαραὶ καὶ ἰοστέφανοι καὶ ἀριζήλωτοι ̓αθῆναι, δείξατε τὸν τῆς ̔ελλάδος ὑμῖν καὶ τῆς γῆς τῆσδε μόναρχον.  ̓αλλαντοπώλης ὅδ΄ ἐκεῖνος ὁρᾶν τεττιγοφόρασ, ἀρχαίῳ σχήματι λαμπρόσ, οὐ χοιρινῶν ὄζων ἀλλὰ σπονδῶν, σμύρνῃ κατάλειπτοσ.  Χορός χαῖρ΄ ὦ βασιλεῦ τῶν ̔ελλήνων· καί σοι ξυγχαίρομεν ἡμεῖσ. τῆς γὰρ πόλεως ἄξια πράττεις καὶ τοῦ ΄ν Μαραθῶνι τροπαίου.   Δῆμος ὦ φίλτατ΄ ἀνδρῶν ἐλθὲ δεῦρ΄ ̓αγοράκριτε. ὅσα με δέδρακας ἀγάθ΄ ἀφεψήσασ.  ̓αλλαντοπώλης ἐγώ; ἀλλ΄ ὦ μέλ΄ οὐκ οἶσθ΄ οἷος ἦσθ΄ αὐτὸς πάροσ, οὐδ΄ οἷ΄ ἔδρασ· ἐμὲ γὰρ νομίζοις ἂν θεόν.  Δῆμος τί δ΄ ἔδρων, κάτειπέ μοι, πρὸ τοῦ; ποῖός τις ἦ;  ̓αλλαντοπώλης πρῶτον μέν, ὁπότ΄ εἴποι τις ἐν τἠκκλησίᾳ, ὦ Δῆμ΄ ἐραστής εἰμι σὸς φιλῶ τέ σε καὶ κήδομαί σου καὶ προβουλεύω μόνοσ, τούτοις ὁπότε χρήσαιτό τις προοιμίοισ, ἀνωρτάλιζες κἀκερουτίασ.  Δῆμος ἐγώ;  ̓αλλαντοπώλης εἶτ΄ ἐξαπατήσας σ΄ ἀντὶ τούτων ᾤχετο.  Δῆμος τί φῄσ; ταυτί μ΄ ἔδρων, ἐγὼ δὲ τοῦτ΄ οὐκ ᾐσθόμην;  ̓αλλαντοπώλης τὰ δ΄ ὦτά γ΄ ἄν σου νὴ Δί΄ ἐξεπετάννυτο ὥσπερ σκιάδειον καὶ πάλιν ξυνήγετο.  Δῆμος οὕτως ἀνόητος ἐγεγενήμην καὶ γέρων;  ̓αλλαντοπώλης καὶ νὴ Δί΄ εἴ γε δύο λεγοίτην ῥήτορε, ὁ μὲν ποιεῖσθαι ναῦς μακρὰς ὁ δ΄ ἕτερος αὖ καταμισθοφορῆσαι τοῦθ΄, ὁ τὸν μισθὸν λέγων τὸν τὰς τριήρεις παραδραμὼν ἂν ᾤχετο. οὗτος τί κύπτεισ; οὐχὶ κατὰ χώραν μενεῖσ;  Δῆμος αἰσχύνομαί τοι ταῖς πρότερον ἁμαρτίαισ.  ̓αλλαντοπώλης ἀλλ΄ οὐ σὺ τούτων αἴτιοσ, μὴ φροντίσῃσ, ἀλλ΄ οἵ σε ταῦτ΄ ἐξηπάτων. νυνδὶ φράσον· ἐάν τις εἴπῃ βωμολόχος ξυνήγοροσ· οὐκ ἔστιν ὑμῖν τοῖς δικασταῖς ἄλφιτα, εἰ μὴ καταγνώσεσθε ταύτην τὴν δίκην· τοῦτον τί δράσεισ, εἰπέ, τὸν ξυνήγορον;  Δῆμος ἄρας μετέωρον ἐς τὸ βάραθρον ἐμβαλῶ, ἐκ τοῦ λάρυγγος ἐκκρεμάσας ̔υπέρβολον.  ̓αλλαντοπώλης τουτὶ μὲν ὀρθῶς καὶ φρονίμως ἤδη λέγεισ· τὰ δ΄ ἄλλα, φέρ΄ ἴδω, πῶς πολιτεύσει φράσον.  Δῆμος πρῶτον μὲν ὁπόσοι ναῦς ἐλαύνουσιν μακράσ, καταγομένοις τὸν μισθὸν ἀποδώσω ΄ντελῆ.  ̓αλλαντοπώλης πολλοῖς γ΄ ὑπολίσφοις πυγιδίοισιν ἐχαρίσω.  Δῆμος ἔπειθ΄ ὁπλίτης ἐντεθεὶς ἐν καταλόγῳ οὐδεὶς κατὰ σπουδὰς μετεγγραφήσεται, ἀλλ΄ ὥσπερ ἦν τὸ πρῶτον ἐγγεγράψεται.  ̓αλλαντοπώλης τοῦτ΄ ἔδακε τὸν πόρπακα τὸν Κλεωνύμου.  Δῆμος οὐδ΄ ἀγοράσει γ΄ ἀγένειος οὐδεὶς ἐν ἀγορᾷ.  ̓αλλαντοπώλης ποῦ δῆτα Κλεισθένης ἀγοράσει καὶ Στράτων;  Δῆμος τὰ μειράκια ταυτὶ λέγω τἀν τῷ μύρῳ, ἃ στωμυλεῖται τοιαδὶ καθήμενα· σοφός γ΄ ὁ Φαίαξ δεξιῶς τ΄ οὐκ ἀπέθανεν. συνερτικὸς γάρ ἐστι καὶ περαντικόσ, καὶ γνωμοτυπικὸς καὶ σαφὴς καὶ κρουστικόσ, καταληπτικός τ΄ ἄριστα τοῦ θορυβητικοῦ.  ̓αλλαντοπώλης οὔκουν καταδακτυλικὸς σὺ τοῦ λαλητικοῦ;  Δῆμος μὰ Δί΄ ἀλλ΄ ἀναγκάσω κυνηγετεῖν ἐγὼ τούτους ἅπαντασ, παυσαμένους ψηφισμάτων.  ̓αλλαντοπώλης ἔχε νυν ἐπὶ τούτοις τουτονὶ τὸν ὀκλαδίαν, καὶ παῖδ΄ ἐνόρχην, ὅσπερ οἴσει τόνδε σοι· κἄν που δοκῇ σοι, τοῦτον ὀκλαδίαν ποίει.  Δῆμος μακάριος ἐς τἀρχαῖα δὴ καθίσταμαι.  ̓αλλαντοπώλης φήσεις γ΄, ἐπειδὰν τὰς τριακοντούτιδας σπονδὰς παραδῶ σοι. δεῦρ΄ ἴθ΄ αἱ Σπονδαὶ ταχύ.  Δῆμος ὦ Ζεῦ πολυτίμηθ΄ ὡς καλαί· πρὸς τῶν θεῶν, ἔξεστιν αὐτῶν κατατριακοντουτίσαι; πῶς ἔλαβες αὐτὰς ἐτέον;  ̓αλλαντοπώλης οὐ γὰρ ὁ Παφλαγὼν ἀπέκρυπτε ταύτας ἔνδον, ἵνα σὺ μὴ λάβῃσ; νῦν οὖν ἐγώ σοι παραδίδωμ΄ ἐς τοὺς ἀγροὺς αὐτὰς ἰέναι λαβόντα.  Δῆμος τὸν δὲ Παφλαγόνα, ὃς ταῦτ΄ ἔδρασεν, εἴφ΄ ὅ τι ποιήσεις κακόν.  ̓αλλαντοπώλης οὐδὲν μέγ΄ ἀλλ΄ ἢ τὴν ἐμὴν ἕξει τέχνην· ἐπὶ ταῖς πύλαις ἀλλαντοπωλήσει μόνοσ, τὰ κύνεια μιγνὺς τοῖς ὀνείοις πράγμασιν, μεθύων τε ταῖς πόρναισι λοιδορήσεται, κἀκ τῶν βαλανείων πίεται τὸ λούτριον.  Δῆμος εὖ γ΄ ἐπενόησας οὗπέρ ἐστιν ἄξιοσ, πόρναισι καὶ βαλανεῦσι διακεκραγέναι, καί σ΄ ἀντὶ τούτων ἐς τὸ πρυτανεῖον καλῶ ἐς τὴν ἕδραν θ΄, ἵν΄ ἐκεῖνος ἦν ὁ φαρμακόσ. ἕπου δὲ ταυτηνὶ λαβὼν τὴν βατραχίδα· κἀκεῖνον ἐκφερέτω τις ὡς ἐπὶ τὴν τέχνην, ἵν΄ ἴδωσιν αὐτὸν οἷς ἐλωβᾶθ΄ οἱ ξένοι. 