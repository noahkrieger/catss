 ἀγε δή, τίς  ἀρχὴ τῶν λόγων γενήσεται κατὰ τὸν κωμῳδιοποιὸν Κηφισόδωρον, ἑταῖρε Τιμόκρατεσ; συναχθέντων γὰρ ἡμῶν καθ΄ ὥραν μετὰ σπουδῆς διὰ τὰ ἐκπώματα ὁ Οὐλπιανόσ, ἔτι καθημένων ἁπάντων, πρὶν καί τι διαλεχθῆναι ἔφη·  παρὰ μὲν τῷ ̓αδράστῳ, ἄνδρες φίλοι, καθίσαντες οἱ ἀριστεῖς δειπνοῦσιν, ὁ δὲ Πολύιδος ἱερὰ θύων ἐν ὁδῷ παραπορευόμενον τὸν Πετεὼ κατέσχεν καὶ κατακλίνας ἐν τῇ πόᾳ θαλλίαν τε κατακλάσας ἀντὶ  τραπέζης παρέθηκε τῶν τυθέντων. καὶ τῷ Αὐτολύκῳ ἐλθόντι ΄ ̓ιθάκης ἐς πίονα δῆμον ΄ ἡ τροφὸς καθημένῳ δηλονότιοὕτως γὰρ ἐδείπνουν οἱ τότε τὸν ̓οδυσσέα, φησὶν ὁ ποιητήσ,   παῖδα νέον γεγαῶτα κιχήσατο θυγατέρος ἧσ,  τὸν ῥὰ οἱ Εὐρύκλεια φίλοις ἐπὶ γούνασι θῆκε  παυομένῳ δόρποιο·2  ἐκάθισεν ἐπὶ τῶν γονάτων καὶ οὐχὶ παρὰ τοῖς γόνασιν ἔστησεν. ἡμεῖς δ΄ οὖν μὴ διατρίβωμεν, ἀλλ΄ ἤδη κατακλινώμεθα, ἵν΄ ἡμῖν ὁ Πλούταρχος  περὶ ὧν ἐπαγγέλλεται ποτηρίων ἀποδοὺς τὸν λόγον καὶ τὰς κύλικας πλήρεις ἅπασι προπίῃ.  ποτήρια δὲ πρῶτον οἶδα ὀνομάσαντα τὸν ̓αμόργιον ποιητὴν Σιμωνίδην ἐν ̓ιάμβοις οὕτωσ·   ἀπὸ τράπεζαν εἷλεν ᾗ ποτήρια   καὶ ὁ τὴν ̓αλκμαιωνίδα δὲ ποιήσας φησίν   νέκυς δὲ χαμαιστρώτου ἐπὶ τείνας  εὐρείης στιβάδος παρέθηκ΄ αὐτοῖσι θάλειαν  δαῖτα ποτήριά τε, στεφάνους δ΄ ἐπὶ κρασὶν ἔθηκεν. ἅπερ ὠνομάσθη ἀπὸ τῆς πόσεωσ, ὡς τὸ ἔκπωμα  οἱ  ,̓αττικοί ἐπεὶ ὑδροποτεῖν καὶ οἰνοποτεῖν λέγουσιν. ̓αριστοφάνης ἐν ̔ιππεῦσιν   γαμφηλαῖσι δράκοντα κοάλεμον αἱματοπώτην.  κἀν τῷ αὐτῷ δὲ ἔφη·   πολλῷ γ΄ ὁ Βάκις διεχρῆτο τῷ ποτηρίῳ.  καὶ Φερεκράτης ἐν Τυραννίδι·  ἡ δὲ κρείττων ἡ μί΄ ἐστὶ χιλίων ποτηρίων, ὁ δὲ ̓ανακρέων ἔφη·   οἰνοπότης δὲ πεποίημαι.  ἔστι δὲ τὸ ῥῆμα καὶ παρὰ τῷ ποιητῇ· οἰνοποτάζων  γὰρ εἴρηκε. καὶ Σαπφὼ δ΄ ἐν τῷ β ἔφη·   πολλὰ δ΄ ἀνάριθμα ποτήρια  κἀλέφαισ. καὶ ̓αλκαῖοσ·  ἐκ δὲ ποτήριον  πώνης Διννομένῃ παρίσδων.  τιμᾶται δὲ καὶ ἐν ̓αχαίᾳ Δημήτηρ ποτηριοφόρος κατὰ τὴν ̓ανθέων χῶραν, ὡς Αὐτοκράτης ἱστορεῖ ἐν β ̓αχαϊκῶν.  ἄξιον δὲ εἶναι νομίζω ζητῆσαι ὑμᾶς πρὸ τοῦ καταλόγου τῶν ποτηρίων, ὧν πλῆρές ἐστι τὸ κυλικεῖον τοδὶ εἴρηται γὰρ οὕτως ἡ τῶν ποτηρίων σκευοθήκη παῤαριστοφάνει μὲν ἐν Γεωργοῖς ·   ὥσπερ κυλικείου τοὐθόνιον προπέπταται.  ἔστι καὶ παρὰ ̓αναξανδρίδῃ ἐν Μελιλώτῳ. Εὔβουλος δ΄ ἐν Λήδᾳ·   ὡσπερεὶ σπονδὴν διδοὺς  ἐν τῷ κυλικείῳ συντέτριφε τὰ ποτήρια.  κἀν Ψαλτρίᾳ δ΄ ἔφη·  τὰ κυλικεῖα δὲ  ἐξεῦρεν ἡμῖν. ἐν δὲ Σεμέλῃ ἢ Διονύσῳ·   ̔ερμῆς ὁ Μαίας λίθινοσ, ὃν προσεύγμασιν  ἐν τῷ κυλικείῳ λαμπρὸν ἐκτετριμμένον    Κρατῖνος δ΄ ὁ νεώτερος ἐν Χείρωνι·   πολλοστῷ δ΄ ἔτει  ἐκ τῶν πολεμίων οἴκαδ΄ ἥκω, συγγενεῖς  καὶ φράτερας καὶ δημότας εὑρὼν μόλις  εἰς τὸ κυλικεῖον ἐνεγράφην, Ζεὺς ἔστι μοι  ἑρκεῖοσ, ἔστι φρατέριοσ, τὰ τέλη τελῶ. ἄξιον δ΄ ἐστὶ ζητῆσαι εἰ οἱ ἀρχαῖοι μεγάλοις ἔπινον ποτηρίοισ. Δικαίαρχος μὲν γὰρ ὁ Μεσσήνιοσ,  ὁ ̓αριστοτέλους μαθητήσ, ἐν τῷ περὶ ̓αλκαίου μικροῖς φησιν αὐτοὺς ἐκπώμασι κεχρῆσθαι καὶ ὑδαρέστερον πεπωκέναι. χαμαιλέων δ΄ ὁ ̔ηρακλεώτης ἐν τῷ περὶ Μέθησ, εἴ γε τῆς φωνῆς μνημονεύω, φησὶν ΄ εἰ δὲ οἱ ταῖς ἐξουσίαις χρώμενοι καὶ τῷ πλουτεῖν προτιμῶσι τὴν μέθην ταύτην· οὐδὲν θαυμαστόν, οὐκ ἔχοντες γὰρ ἑτέραν ἡδονὴν ταύτης καλλίω οὐδὲ μᾶλλον εὐχερῆ  καταφεύγουσιν εἰκότως ἐπὶ τὸν οἶνον. ὅθεν δὴ καὶ τὰ μεγάλα τῶν ἐκπωμάτων ἐπιχώρια γέγονε τοῖς δυνάσταισ. οὐ γὰρ παλαιὸν οὐδὲ τοῦτὸ γέ ἐστι παρὰ τοῖς ̔́ελλησιν, ἀλλὰ νεωστὶ εὑρέθη, πεμφθὲν ἐκ τῶν βαρβάρων, ἐκεῖνοι γάρ ἀπεστερημένοι τῆς παιδείας ὁρμῶσιν ἐπὶ τὸν πολὺν οἶνον καὶ πορίζονται τροφὰς περιέργους καὶ παντοίασ, ἐν δὲ τοῖς περὶ τὴν ̔ελλάδα τόποις οὔτ΄ ἐν γραφαῖς οὔτ΄   ἐπὶ τῶν πρότερον εὑρήσομεν ποτήριον  εὐμέγεθες εἰργασμένον πλὴν τῶν ἐπὶ τοῖς ἡρωικοῖσ. τὸ γὰρ ῥυτὸν ὀνομαζόμενον μόνοις τοῖς ἥρωσιν ἀπεδίδοσαν. ὃ καὶ δόξει τισὶν ἔχειν ἀπορίαν, εἰ  μή τις ἄρα φήσειε διὰ τὴν ὀξύτητα τῆς ἐπιφανείας τῶν δαιμόνων καταδειχθῆναι τοῦτο. χαλεποὺς γὰρ καὶ πλήκτας τοὺς ἥρωας νομίζουσι καὶ μᾶλλον νύκτωρ ἢ μεθ΄ ἡμέραν.  ὅπως  οὖν μὴ διὰ τὸν τρόπον, ἀλλὰ διὰ τὴν μέθην φαίνωνται τοιοῦτοι, δημιουργοῦσιν αὐτοὺς πίνοντας ἐκπώμασι μεγάλοισ. καί μοι δοκοῦσι λέγειν οὐ κακῶς οἱ φάσκοντες τὸ μέγα ποτήριον φρέαρ ἀργυροῦν εἶναι.΄ ἐν τούτοις ἀγνοεῖν ἔοικεν ὁ Χαμαιλέων ὅτι οὔκ ἐστι μικρὸν  τὸ παρ΄ ̔ομήρῳ διδόμενον τῷ Κύκλωπι ὑπ΄ ΄ ̓οδυσσέως κισσύβιον. οὐ γὰρ ἂν τρὶς πιὼν οὕτως κατηνέχθη ὑπὸ μέθης τηλικοῦτος ὤν. ἦν οὖν καὶ τότε μεγάλα ποτήρια, εἰ μὴ αἰτιάσεταί τις τὴν δύναμιν τοῦ οἴνου, ἣν αὐτὸς ̔́ομηρος ἐξηγήσατο, ἢ τὸ ἄηθες τῆς πόσεως τοῦ Κύκλωποσ, ἐπεὶ τὰ πολλὰ ἐγαλακτοπότει. ἢ τάχα καὶ βαρβαρικὸν ἦν τὸ ἔκπωμα, εἴπερ μέγα ἦν, ἐκ τῆς τῶν Κικόνων εἰλημμένον λείασ, τί οὖν ἔχομεν λέγειν περὶ τοῦ Νέστορος ποτηρίου, ὃ μόλις ἂν νέος βαστάσαι ἴσχυσεν, Νέστωρ δ΄ ὁ γέρων ἀμογητὶ ἄειρε;  περὶ οὗ καὶ αὐτοῦ διδάξει τι ἡμᾶς ὁ Πλούταρχοσ. ὥρα οὖν κατακλίνεσθαι. καὶ κατακλιθέντων  ἀλλὰ μήν, ὁ Πλούταρχος ἔφη,  κατὰ τὸν Φλιάσιον ποιητὴν Πρατίναν,  οὐ γᾶν αὐλακισμέναν ἀρῶν,1 ἀλλ΄ ἄσκαφον ματεύων,  κυλικηγορήσων ἔρχομαι, οὐ τῶν Κυλικράνων εἷς ὑπάρχων, οὓς χλευάζων ̔́ερμιππος ὁ κωμῳδιοποιὸς ἐν τοῖς ̓ιάμβοις φησὶν   εἰς τὸ Κυλικράνων βαδίζων σπληνόπεδον ἀφικόμην·  εἶδον οὖν τὴν ̔ηράκλειαν καὶ μάλ΄ ὡραίαν πόλιν. ̔ηρακλεῶται δ΄ εἰσὶν οὗτοι οἱ ὑπὸ τῇ Οἴτῃ κατοικοῦντεσ,  ὥς φησι Νίκανδρος ὁ Θυατειρηνόσ, ὀνομασθῆναι φάσκων αὐτοὺς ἀπό τινος Κύλικος γένος Λυδοῦ, ἑνὸς τῶν ̔ηρακλεῖ συστρατευσαμένων. μνημονεύει δ΄ αὐτῶν καὶ Σκυθῖνος ὁ Τήιος ἐν τῇ ἐπιγραφομένῃ ̔ιστορίῃ λέγων οὕτωσ· ΄ ̔ηρακλῆς λαβὼν Εὔρυτον καὶ τὸν υἱὸν ἔκτεινε φόρους  πρήσσοντας παρ΄ Εὐβοέων. καὶ Κυλικρῆνας ὁ ἐξεπόρθησε λῃζομένους καὶ αὐτόθι πόλιν ἐδείματο ̔ ̔ηράκλειαν τὴν Τρηχινίαν καλεομένην., Πολέμων δ΄ ἐν τῷ πρώτῳ τῶν πρὸς ̓αδαῖον καὶ ̓αντίγονόν φησιν οὕτωσ· ΄ τῆς δ΄ ̔ηρακλείας τῆς ὑπὸ τὴν Οἴτην καὶ Τραχῖνος τῶν οἰκητόρων μεθ΄ ̔ηρακλέους  τινὲς ἀφικόμενοι ἐκ Λυδίας Κυλικρᾶνεσ, οἱ δ΄ ̓αθαμᾶνεσ, ἀφ΄ ὧν οἱ τόποι  διαμένουσιν· οἷς οὐδὲ τῆς πολιτείας μετέδοσαν οἱ ̔ηρακλεῶται συνοικοῦσιν, ἀλλοφύλους ὑπολαβόντεσ. Κυλικρᾶνες δὲ λέγονται ὅτι τοὺς ὤμους κεχαραγμένοι κύλικας ἦσαν.΄  οἶδα δὲ καὶ ̔ελλάνικον ἐν ̓εθνῶν ̓ονομασίαις  λέγοντα ὅτι Λιβύων τῶν Νομάδων τινὲς οὐδὲν ἄλλο κέκτηνται ἢ κύλικα καὶ μάχαιραν καὶ ὑδρίαν, καὶ ὅτι οἰκίας ἔχουσιν ἐξ ἀνθερίκου πεποιημένας μικρὰς ὅσον σκιᾶς ἕνεκα, ἃς καὶ περιφέρουσιν ὅπου ἂν πορεύωνται, πολλοῖς δὲ καὶ ὁ ἐν ̓ιλλυριοῖς τόπος διαβόητός ἐστιν ὁ καλούμενος Κύλικεσ, παρ΄ ᾧ ἐστι τὸ Κάδμου καὶ ̔αρμονίας μνημεῖον, ὡς ἱστορεῖ Φύλαρχος ἐν τῇ δευτέρᾳ καὶ εἰκοστῇ τῶν ̔ιστοριῶν. καὶ Πολέμων δ΄ ἐν τῷ περὶ τοῦ Μορύχου ἐν Συρακούσαις φησὶν ἐπ΄ ἄκρᾳ τῇ νήσῳ πρὸς τῷ Γῆς Ι ̓ολυμπίας ἱερῷ ἐκτὸς τοῦ τείχους  ἐσχάραν τινὰ εἶναι, ἀφ΄ ἧσ, φησί, τὴν κύλικα ναυστολοῦσιν ἀναπλέοντες μέχρι τοῦ γενέσθαι τὴν ἐπὶ τοῦ νεὼ τῆς ̓αθηνᾶς ἀόρατον ἀσπίδα· καὶ οὕτως ἀφιᾶσιν εἰς τὴν θάλασσαν κεραμέαν κύλικα, καθέντες εἰς αὐτὴν ἄνθεα καὶ κηρία καὶ λιβανωτὸν ἄτμητον καὶ ἄλλα ἄττα μετὰ τούτων ἀρώματα. ὁρῶν οὖν ὑμῶν καὶ αὐτὸς τὸ συμπόσιον κατὰ τὸν Κολοφώνιον Ξενοφάνη πλῆρες ὂν πάσης θυμηδίας   νῦν γὰρ δὴ ζάπεδον καθαρὸν καὶ χεῖρες ἁπάντων   καὶ κύλικεσ· πλεκτοὺς δ΄ ἀμφιτιθεῖ στεφάνουσ,  ἄλλος δ΄ εὐῶδες μύρον ἐν φιάλῃ παρατείνει·  κρατὴρ δ΄ ἕστηκεν μεστὸς ἐυφροσύνησ·  ἄλλος δ΄ οἶνος ἕτοιμοσ, ὃς οὔποτέ φησι προδώσειν,  μείλιχος ἐν κεράμοισ, ἄνθεος ὀζόμενοσ··  ἐν δὲ μέσοις ἁγνὴν ὀδμὴν λιβανωτὸς ἵησι·  ψυχρὸν δ΄ ἐστὶν ὕδωρ καὶ γλυκὺ καὶ καθαρόν.   πάρκεινται δ΄ ἄρτοι ξανθοὶ γεραρή τε τράπεζα τυροῦ καὶ μέλιτος πίονος ἀχθομένη ·  βωμὸς δ΄ ἄνθεσιν ἀν τὸ μέσον πάντῃ πεπύκασται,  μολπὴ δ΄ ἀμφὶς ἔχει δώματα καὶ θαλίη.  χρὴ δὲ πρῶτον μὲν θεὸν ὑμνεῖν εὔφρονας ἄνδρας  εὐφήμοις μύθοις καὶ καθαροῖσι λόγοισ·  σπείσαντας τε καὶ εὐξαμένους τὰ δίκαια δύνασθαι   πρήσσειν ταῦτα γὰρ ὦν ὁ ἐστι προχειρότερον ·  οὐχ ὕβρις πίνειν δ΄ ὁπόσον κεν ἔχων ἀφίκοιο  οἴκαδ΄ ἄνευ προπόλου, μὴ πάνυ γηραλέοσ.  ἀνδρῶν δ΄ αἰνεῖν τοῦτον ὃς ἐσθλὰ πιὼν ἀναφαίνῃ  ὡς οἱ μνημοσύνη, καὶ τόνος ἀμφ΄ ἀρετῆσ.  οὔτι μάχας διέπειν Τιτήνων οὐδὲ Γιγάντων οὐδέ τι Κενταύρων, πλάσματα τῶν προτέρων,  ἢ στάσιας σφεδανάσ,16 τοῖς οὐδὲν χρηστὸν ἔνεστι,   θεῶν δὲ προμηθείην αἰὲν ἔχειν ἀγαθόν·  καὶ ὁ χαρίεις δ΄ ̓ανακρέων φησίν·   ου΄ φιλέω ὃς κρητῆρι παρὰ πλέῳ οἰνοποτάζων  νείκεα καὶ πόλεμον δακρυόεντα λέγει,  ἀλλ΄ ὅστις Μουσέων τε καὶ ἀγλαὰ δῶρ΄ ̓αφροδίτης  συμμίσγων ἐρατῆς μνῄσκεται εὐφροσύνησ.  καὶ ̓́ιων δὲ ὁ Χῖός φησιν·   χαιρέτω ἡμέτερος βασιλεύσ, σωτήρ τε πατήρ τε·  ἡμῖν δὲ κρητῆρ΄ οἰνοχόοι θέραπες  κιρνάντων προχύταισιν ἐν ἀργυρέοισ, ὁ δὲ χρυσοῦ δεῖνον ἔχων χειροῖν ἱζέτω εἰς ἔδαφοσ.  σπένδοντες δ΄ ἁγνῶς ̔ηρακλέι τ΄ ̓αλκμήνῃ τε,  Προκλέι Περσείδαις τ΄, ἐκ Διὸς ἀρχόμενοι,   πίνωμεν, παίζωμεν, ἴτω διὰ νυκτὸς ἀοιδή,  ὀρχείσθω τισ, ἑκὼν δ΄ ἄρχε φιλοφροσύνησ.  ὅντινα δ΄ εὐειδὴς μίμνει θήλεια πάρευνοσ,  κεῖνος τῶν ἄλλων κυδρότερον πίεται. ἐποιοῦντο δὲ καὶ οἱ ἑπτὰ καλούμενοι σοφοὶ συμποτικὰς ὁμιλίασ. παραμυθεῖται γὰρ ὁ οἶνος καὶ τὴν τοῦ γήρως δυσθυμίαν φησὶ Θεόφραστος ἐν τῷ περὶ Μέθησ.  διόπερ συνιοῦσι καὶ ἡμῖν ἐπὶ τὰς Διονυσιακὰς ταύτας λαλιὰς οὐδεὶς ἂν εὐλόγως φθονήσαι νοῦν ἔχων, κατὰ τοὺς ̓αλέξιδος Ταραντίνουσ,   οἳ τῶν πέλας   οὐδέν΄ ἀδικοῦμεν οὐδέν. ἆρ΄ οὐκ οἶσθ΄ ὅτι  τὸ καλούμενον ζῆν τοῦτο διατριβῆς χάριν  ὄνομ΄ ἐστίν, ὑποκόρισμα τῆς ἀνθρωπίνης  μοίρασ; ἐγὼ γάρ, εἰ μὲν εὖ τις ἢ κακῶς  φήσει με κρίνειν, οὐκ ἔχοιμ΄ ἄν σοι φράσαι·  ἔγνωκα δ΄ οὖν 6 οὕτως ἐπισκοπούμενος   εἶναι μανιώδη πάντα τἀνθρώπων ὅλωσ,  ἀποδημίας δὲ τυγχάνειν ἡμᾶς ἀεὶ  τοὺς ζῶντασ, ὥσπερ εἰς πανήγυρίν τινα  ἀφειμένους ἐκ τοῦ θανάτου καὶ τοῦ σκότους  εἰς τὴν διατριβὴν εἰς τὸ φῶς τε τοῦθ΄ ὃ δὴ   ὁρῶμεν. ὃς δ΄ ἂν πλεῖστα γελάσῃ καὶ πίῃ  καὶ τῆς ̓αφροδίτης ἀντιλάβηται τὸν χρόνον  τοῦτον ὃν ἀφεῖται, καὶ Τύχης ἐράνου τινόσ,  πανηγυρίσας ἥδιστ΄ ἀπῆλθεν οἴκαδε.  καὶ κατὰ τὴν καλὴν οὖν Σαπφὼ ·   ἐλθέ, Κύπρι,  χρυσίαισιν ἐν κυλίκεσσιν ἁβρῶς  συμμεμιγμένον θαλίαισι νέκταρ  οἰνοχοοῦσα  τούτοις τοῖς ἑταίροις ἐμοῖς τε καὶ σοῖσ.  πρὸς οὓς λεκτέον ὅτι τρόποι εἰσὶ πόσεων κατὰ πόλεις ἴδιοι, ὡς Κριτίας παρίστησιν ἐν τῇ  Λακεδαιμονίων Πολιτείᾳ διὰ τούτων· ὁ μὲν Χῖος καὶ  Θάσιος ἐκ μεγάλων κυλίκων ἐπιδέξια, ὁ δὲ ̓αττικὸς ἐκ μικρῶν ἐπιδέξια, ὁ δὲ Θετταλικὸς ἐκπώματα προπίνει ὅτῳ ἂν βούλωνται μεγάλα. Λακεδαιμόνιοι δὲ τὴν παρ΄ αὑτῷ ἕκαστος πίνει, ὁ δὲ παῖς ὁ οἰνοχόος ὅσον ἂν ἀποπίῃ. τοῦ δ΄ ἐπιδέξια πίνειν μνημονεύει καὶ ̓αναξανδρίδης ἐν ̓αγροίκοις οὕτως Ι   τίνα δὴ παρεσκευασμένοι  πίνειν τρόπον ἐστὲ νυνί, λέγεθ΄. β. ὅντινα τρόπον  ἡμεῖσ; τοιοῦτον οἷον ἂν καὶ σοὶ δοκῇ.  α. βούλεσθε δήπου τὸν ἐπιδέξι΄, ὦ πάτερ,  λέγειν ἐπὶ τῷ πίνοντι. β. τὸν ἐπιδέξια  λέγειν; ̓́απολλον, ὡσπερεὶ τεθνηκότι.  παραιτητέον δ΄ ἡμῖν τὰ κεράμεα ποτήρια, καὶ γὰρ Κτησίας ΄ παρὰ Πέρσαις φησίν, ΄ ὃν ἂν βασιλεὺς ἀτιμάσῃ, κεραμέοις ποτηρίοις ὁ χρῆται Χοιρίλος δ΄ ὁ ἐποποιός φησι·   χερσὶν ἔχω κολοβὸν κύλικος τρύφος ἀμφὶς ἐαγόσ,   ἀνδρῶν δαιτυμόνων ναυάγιον, οἷά τε πολλὰ πνεῦμα Διωνύσοιο πρὸς ̔́υβριος ἔκβαλεν ἀκτάσ. ἐγὼ δ΄ εὖ οἶδα ὅτι ἥδιστα πολλάκις ἐστὶ τὰ κεράμεα  ἐκπώματα, ὡς καὶ τὰ παρ΄ ἡμῖν ἐκ τῆς Κόπτου καταγόμενα· μετὰ γὰρ ἀρωμάτων συμφυραθείσης  τῆς γῆς ὀπτᾶται. καὶ ̓αριστοτέλης δὲ ἐν τῷ περὶ Μέθης ΄ αἱ ̔ροδιακαί φησί, ΄ προσαγορευόμεναι χυτρίδες διά τε τὴν ἡδονὴν εἰς τὰς μέθας παρεισφέρονται καὶ διὰ τὸ θερμαινομένας τὸν οἶνον ἧττον ποιεῖν μεθύσκειν. σμύρνης γὰρ καὶ σχοίνου καὶ τῶν τοιούτων ἑτέρων εἰς ὕδωρ ἐμβληθέντων ἕψονται καὶ παραχεόντων εἰς τὸν οἶνον ἧττον μεθύσκουσιν κἀν ἄλλῳ δὲ μέρει φησὶν ΄ αἱ ̔ροδιακαὶ χυτρίδες γίνονται σμύρνησ, σχοίνου, ἀνήθου,1 κρόκου, βαλσάμου, ἀμώμου, κινναμώμου  συνεψηθέντων· ἀφ΄ ὧν τὸ γινόμενον τῷ οἴνῳ παραχυθὲν οὕτω μέθας ἵστησιν ὥστε καὶ τῶν ἀφροδισίων παραλύειν τὰ πνεύματα πέττον.΄ οὐ δεῖ οὖν ἡμᾶς ἐκμανῶς πίνειν ἀποβλέποντας εἰς τὸ πλῆθος τῶν καλῶν τούτων καὶ παντοδαπῶν κατὰ τὰς τέχνας ἐκπωμάτων. τὴν δὲ μανίαν τοὺς πολλούς φησιν ὁ Χρύσιππος ἐν τῇ Εἰσαγωγῇ, τῇ περὶ ἀγαθῶν καὶ κακῶν Πραγματείᾳ, τοῖς πλείστοις προσάπτειν. καλεῖσθαι γοῦν τὴν μὲν γυναικομανίαν, τὴν δ΄ ὀρτυγομανίαν. · τινὲς δὲ καὶ δοξομανεῖς καλοῦσι  τοὺς φιλοδόξουσ, καθάπερ τοὺς φιλογύνας γυναικομανεῖς καὶ τοὺς φιλόρνιθας ὀρνιθομανεῖσ, τὸ αὐτὸ σημαινόντων τῶν ὀνομάτων τούτων, ὥστε καὶ τὰ  λοιπὰ μὴ ἀλλοτρίως καλεῖσθαι τὸν τρόπον τοῦτον, καὶ γὰρ ὁ φίλοψος καὶ ὁ ὀψοφάγος οἷον ὀψομανής ἐστι καὶ ὁ φίλοινος οἰνομανὴς καὶ ὡσαύτως ἐπὶ τῶν ὁμοίων, οὐκ ἀλλοτρίως τῆς μανίας κειμένης ἐπ΄ αὐτοῖς ὡς ἁμαρτάνουσι μανικῶς καὶ τῆς ἀληθείας ἐπὶ πλεῖον ἀπαρτωμένοισ. ἡμεῖς οὖν, ὡς καὶ παῤαθηναίοις ἐγίνετο, ἅμα ἀκροώμενοι τῶν γελωτοποιῶν τούτων καὶ μίμων, ἔτι δὲ τῶν  ἄλλων τεχνιτῶν ὑποπίνωμεν. λέγει δὲ περὶ τούτων ὁ Φιλόχορος οὑτωσί· ΄ ̓αθηναῖοι τοῖς Διονυσιακοῖς ἀγῶσι τὸ μὲν πρῶτον ἠριστηκότες καὶ πεπωκότες ἐβάδιζον ἐπὶ τὴν θέαν καὶ ἐστεφανωμένοι ἐθεώρουν, παρὰ δὲ τὸν ἀγῶνα πάντα οἶνος αὐτοῖς ᾠνοχοεῖτο καὶ τραγήματα παρεφέρετο, καὶ τοῖς χοροῖς εἰσιοῦσιν ἐνέχεον πίνειν καὶ διηγωνισμένοις ὅτ΄ ἐξεπορεύοντο ἐνέχεον πάλιν μαρτυρεῖν δὲ τούτοις καὶ  Φερεκράτη τὸν κωμικόν, ὅτι μέχρι τῆς καθ΄ ἑαυτὸν ἡλικίας οὐκ ἀσίτους εἶναι τοὺς θεωροῦντασ.΄  Φανόδημος δὲ πρὸς τῷ ἱερῷ φησι τοῦ ἐν  Λίμναις Διονύσου τὸ γλεῦκος φέροντας τοὺς ̓αθηναίους ἐκ τῶν πίθων τῷ θεῷ κιρνάναι, εἶτ΄ αὐτοὺς προσφέρεσθαι· ὅθεν καὶ Λιμναῖον κληθῆναι τὸν Διόνυσον, ὅτι μιχθὲν τὸ γλεῦκος τῷ ὕδατι τότε πρῶτον ἐπόθη κεκραμένον. διόπερ ὀνομασθῆναι τὰς  Νύμφας καὶ τιθήνας τοῦ Διονύσου, ὅτι τὸν  οἶνον αὐξάνει τὸ ὕδωρ κιρνάμενον. ἡσθέντες οὖν τῇ κράσει ἐν ᾠδαῖς ἔμελπον τὸν Διόνυσον, χορεύοντες καὶ ἀνακαλοῦντες Εὐανθῆ καὶ Διθύραμβον καὶ  Βακχευτὰν καὶ Βρόμιον. καὶ [ Θεόφραστος δ΄ ἐν τῷ περὶ Μέθης φησὶν ὅτι ΄ τοῦ Διονύσου τροφοὶ αἱ Νύμφαι κατ΄ ἀλήθειαν. αἱ γὰρ ἄμπελοι πλεῖστον ὑγρὸν χέουσι τεμνόμεναι καὶ κατὰ φύσιν δακρύουσι. διόπερ καὶ Εὐριπίδης ἕνα τῶν τοῦ ̔ηλίου ἵππων φησὶν εἶναι   Βακχίου φιλανθέος  αἴθοπα πεπαίνοντ΄ ὀρχάτους ὀπωρινούσ·  ἐξ οὗ βροτοὶ καλοῦσιν οἶνον αἴθοπα.  καὶ ̓οδυσσεὺς ὤπασεν  μελιηδέα οἶνον ἐρυθρόν,   ἓν δέπας ἐμπλήσασ, ὕδατος δ΄ ἀνὰ εἴκοσι μέτρα  χεῦ΄ · ὀδμὴ δ΄ ἡδεῖα ἀπὸ κρητῆρος ὀδώδει.  Τιμόθεος δ΄ ἐν Κύκλωπι·   ἔγχευε δὲ ἓν μὲν δέπας κίσσινον μελαίνας  σταγόνος ἀμβρότας ἀφρῷ βρυάζον  εἴκοσιν δὲ μέτρ΄ ἐνέχευ΄,8 ἀνέμισγε  δ΄ αἷμα Βακχίου νεορρύτοισι δακρύοισι Νυμφᾶν.   οἶδα δέ τινασ, ἄνδρες θιασῶται, καὶ μέγα φρονήσαντας οὐχ οὕτως ἐπὶ πλούτῳ ὡς ἐπὶ τῷ κεκτῆσθαι πολλὰ ἐκπώματα ἀργυρᾶ τε καὶ χρυσᾶ.  ὧν εἷς ἐστι καὶ Πυθέας ὁ ̓αρκὰς ἐκ Φιγαλείασ,2 ὃς καὶ ἀποθνῄσκων οὐκ ὤκνησεν ὑποθέσθαι τοῖς οἰκείοις ἐπιγράψαι αὐτοῦ τῷ μνήματι τάδε· Πυθέα μνῆμα τόδ΄ ἔστ΄, ἀγαθοῦ καὶ σώφρονος ἀνδρόσ,  ὃς κυλίκων ἔσχεν πλῆθος ἀπειρέσιον  ἀργυρέων χρυσοῦ τε καὶ ἠλέκτροιο φαεινοῦ,   τῶν προτέρων πάντων πλείονα πασάμενοσ. τοῦτο δ΄ ἱστορεῖ ̔αρμόδιος ὁ Λεπρεάτης ἐν τῷ  περὶ τῶν κατὰ Φιγάλειαν Νομίμων. Ξενοφῶν δ΄ ἐν ὀγδόῳ Παιδείας περὶ Περσῶν λέγων γράφει καὶ ταῦτα· ΄ καὶ μὴν ἐκπώματα ἢν μὲν ὡς πλεῖστα ἔχωσιν, τούτῳ καλλωπίζονται· ἢν δ΄ ἐξ ἀδίκων φανερῶς ᾖ μεμηχανημένα, οὐδὲν τούτῳ αἰσχύνονται. πολὺ γὰρ ηὔξηται ἐν αὐτοῖς ἡ ἀδικία τε καὶ αἰσχροκέρδεια· ὁ δὲ Οἰδίπους δι΄ ἐκπώματα τοῖς υἱοῖς κατηράσατο, ὡς ὁ τὴν κυκλικὴν Θηβαίδα πεποιηκώς φησιν, ὅτι αὐτῷ παρέθηκαν ἔκπωμα ὃ ἀπηγορεύκει, λέγων οὕτωσ·   αὐτὰρ ὁ διογενὴς ἥρως ξανθὸς Πολυνείκης πρῶτα μὲν Οἰδιπόδῃ καλὴν παρέθηκε τράπεζαν  ἀργυρέην Κάδμοιο θεόφρονος αὐτὰρ ἔπειτα  χρύσεον ἔμπλησεν καλὸν δέπας ἡδέος οἴνου,  αὐτὰρ ὅ γ΄ ὡς φράσθη παρακείμενα πατρὸς ἑοῖο   τιμήεντα γέρα, μέγα οἱ κακὸν ἔμπεσε θυμῷ,   αἶψα δὲ παισὶν ἑοῖσι μετ΄ ἀμφοτέροισιν ἐπαρὰς  ἀργαλέας ἠρᾶτο θεῶν δ΄ οὐ λάνθαν΄ ̓ερινύν,  ὡς οὒ οἱ πατρώι΄ ἐνηέι ἐν φιλότητι  δάσσαιντ΄,4 ἀμφοτέροισι δ΄ αἰεὶ πόλεμοί τε μάχαι τε  Καικίλιος  δὲ ὁ ῥήτωρ ὁ ἀπὸ Καλῆς ἀκτῆς ἐν τῷ  περὶ ̔ιστορίας ̓αγαθοκλέα φησὶ τὸν τύραννον ἐκπώματα χρυσᾶ ἐπιδεικνύντα τοῖς ἑταίροις φάσκειν, ἐξ ὧν ἐκεράμευσε κατεσκευακέναι ταῦτα.  ὁ δὲ παρὰ Σοφοκλεῖ ἐν τοῖς Λαρισαίοις ̓ακρίσιος καὶ αὐτὸς ἐκπώματα ὅσα πλεῖστα εἶχεν, ὥς φησιν ὁ τραγικός   πολὺν δ΄ ἀγῶνα πάγξενον κηρύσσεται,  χαλκηλάτους λέβητας ἐκτιθεὶς φέρειν  καὶ κοῖλα χρυσόκολλα καὶ πανάργυρα  ἐκπώματ΄, εἰς ἀριθμὸν ἑξήκοντα δίσ.  Ποσειδώνιος δ΄ ἐν ις τῶν ̔ιστοριῶν Λυσίμαχόν φησι τὸν Βαβυλώνιον, καλέσαντα ἐπὶ δεῖπνον ̔́ιμερον τὸν τυραννήσαντα οὐ μόνον Βαβυλωνίων ἀλλὰ καὶ Σελευκέων μετὰ τριακοσίων, μετὰ τὸ  τὰς τραπέζας ἀρθῆναι τετράμνουν ἑκάστῳ τῶν τριακοσίων ἔκπωμα δοῦναι ἀργυροῦν, καὶ σπονδοποιησάμενον προπιεῖν ἅμα πᾶσιν καὶ ἀποφέρεσθαι ἔδωκε τὰ ποτήρια. ̓αντικλείδης δ΄ ὁ ̓αθηναῖος ἐν τῷ ς Νόστων περὶ Γρᾶ -  διηγούμενος τοῦ τὴν ἀποικίαν εἰς Λέσβον στείλαντος σὺν ἄλλοις βασιλεῦσι, καὶ ὅτι χρησμὸς ἦν αὐτοῖς δηλώσας καθεῖναι διαπλέοντας τῷ Ποσειδῶνι εἰς τὸ πέλαγος παρθένον, γράφει καὶ ταῦτα· ΄ μυθολογοῦσι, δὲ τῶν ἐν Μηθύμνῃ τινὲς περὶ τῆς ἀφεθείσης εἰς τὴν θάλασσαν παρθένου καὶ φασὶν  ἐρασθέντα αὐτῆς τῶν ἡγεμόνων τινά, ᾧ ἦν τοὔνομα ̓́εναλοσ, ἐκκολυμβῆσαι βουλόμενον ἀνασῶσαι τὴν παιδίσκην. τότε μὲν οὖν ὑπὸ κύματος αὐτοὺς ἀμφοτέρους κρυφθέντας ἀφανεῖς γενέσθαι, χρόνῳ δ΄ ὕστερον ἤδη τῆς Μηθύμνης οἰκουμένης παραγενέσθαι τὸν ̓́εναλον καὶ διηγεῖσθαι τὸν τρόπον,ϙ καὶ ὅτι ἡ μὲν παρθένος παρὰ ταῖς Νηρῇσι διέτριβεν, αὐτὸς δὲ τὰς τοῦ Ποσειδῶνος ἔβοσκεν ἵππους · καὶ  ποτε κύματοσ· ἐπιφερομένου μεγάλου συγκολυμβήσαντα  αὐτὸν ἐκβῆναι ἔχοντα κύπελλον χρυσοῦ οὕτω θαυμασίου ὡς τὸν παρ΄· αὐτοῖς αὐτῷ παραβαλλόμενον οὐδὲν διάφορον εἶναι χαλκοῦ.΄  τιμιώτατον δ΄ ἦν πάλαι τὸ τῶν ἐκπωμάτων κτῆμα. ̓αχιλλεύς οὖν ὡς ἐξαίρετόν τι εἶχεν ἀνάθημα δέπασ, οὐδέ τις ἄλλος οὔτ΄ ἀνδρῶν πίνεσκεν ἀπ΄ αὐτοῦ οὔτε τεῳ σπένδεσκε θεῶν,7 ὅτε μὴ Διί.  καὶ ὁ Πρίαμος δὲ τόν υἱόν λυτρούμενος τοῖς ἐπισημοτάτοις κειμηλίοις καὶ δέπας δίδωσι περικαλλέσ. αὐτός γε μήν ὁ Ζεύς τῆς ̔ηρακλέους  γενέσεως ἄξιον ἡγεῖται δῶρον ̓αλκμήνῃ δοθῆναι ποτήριον, ὅπερ ̓αμφιτρύωνι εἰκασθεὶς δίδωσιν,   ἁ δ΄ ὑποδεξαμένα θαήσατο χρύσεον αἶψα  ποτήριον. τὸν δὲ ̔́ηλιον ὁ Στησίχορος ποτηρίῳ διαπλεῖν φησι τὸν ΄ ̓ωκεανόν, ᾧ καὶ τὸν ̔ηρακλέα περαιωθῆναι ἐπὶ τὰς Γηρυόνου βόας ὁρμῶντα. οἴδαμεν δὲ καὶ τὸ Βαθυκλέους τοῦ ̓αρκάδος ποτήριον, ὃ σοφίας ἆθλον ὁ Βαθυκλῆς τῷ κριθέντι ἀρίστῳ τῶν καλουμένων ζ1 σοφῶν ἀπέλιπε. τὸ δὲ Νέστορος ποτήριον πολλοὶ κεραμεύουσι· πλεῖστοι γὰρ περὶ αὐτοῦ συνεγράψαντο. καὶ θεοφιλὲς δὲ τὸ ποτήριον  χρυσέοις  γοῦν  δεπάεσσιν ἀλλήλους  δεξιοῦνται. ἐλευθέριον δέ, φησί, καὶ ἐμμελῶς ἐν οἴνῳ διάγειν, μὴ κωθωνιζόμενον μηδὲ Θρᾳκίῳ νόμῳ ἄμυστιν οἰνοποτεῖν, ἀλλὰ τῷ πόματι φάρμακον ὑγείας ἐγκιρνάναι τὸν λόγον.  ̔̀ ̔́οτι διὰ σπουδῆς εἶχον οἱ ἀρχαῖοι ἐγκόλαπτον ἱστορίαν ἔχειν ἐν ἐκπώμασιν. ἐν ταύτῃ δὲ τῇ τέχνῃ εὐδοκίμησαν Κίμων καὶ ̓αθηνοκλῆσ. ἐχρῶντο δὲ καὶ λιθοκολλήτοις ἐκπώμασι. Μένανδρος δὲ πού φησι καὶ ποτήριον τορνευτὸν καὶ τορευτά. ̓αντιφάνησ··  ἄλλοι δὲ καὶ δὴ βακχίου παλαιγενοῦς  ἀφρῷ σκιασθὲν χρυσοκόλλητον δέπας   μεστὸν κύκλῳ τορευτὸν ἕλκουσι γνάθοις  ὁλκῆς ἀπαύστοισ, παντελῶς ἐστραμμένον   τἄνω κάτω δεικνύντεσ.  φησὶ πρός τινα Νικόμαχοσ·  ὦ χαῖρε,ϙ χρυσόκλυστα καὶ χρυσοῦς ἐμῶν   Φιλιππίδησ·  τὰ ποτήρι΄· ἂν ἴδῃς τὰ παρεσκευασμένα,  ἅπαντα χρυσᾶ, Τρόφιμε, νὴ τὸν Οὐρανόν,  ὑπερήφαν΄ ἔργ΄. ἐγὼ μὲν ἐξέστην ἰδών.  κρατῆρες ἀργυροῖ, κάδοι μείζους ἐμοῦ  ὅτι  Παρμενίων συγκεφαλαιούμενος ἐν ταῖς πρὸς ̓αλέξανδρον ̓επιστολαῖς τὰ Περσικὰ λάφυρα  ποτηρίων,  φησί,  χρυσῶν σταθμὸς τάλαντα Βαβυλώνια ογ, μναῖ νβ. ποτηρίων λιθοκολλήτων σταθμὸς τάλαντα Βαβυλώνια νσ, μναῖ λδ.  ἔθος δ΄ ἦν πρότερον ἐν τῷ ποτηρίῳ ὕδωρ ἐμβάλλεσθαι, μεθ΄ ὃ τὸν οἶνον. Ξενοφάνησ·  οὐδέ κεν ἐν κύλικι πρότερον κεράσειέ τις οἶνον  ἐγχέας , ἀλλ΄ ὕδωρ καὶ καθύπερθε μέθυ. ̓ανακρέων  φέρ΄ ὕδωρ, φέρ΄΄ οἶνον, ὦ παῖ,  φέρε δ΄ ἀνθεμεῦντας ἡμῖν  στεφάνους ἔνεικον, ὡς δὴ  πρὸς ̓́ερωτα πυκταλίζω.  πρὸ δὲ τούτων ̔ησίοδοσ·   κρήνης τ΄ ἀενάου καὶ πορρύτου, ἥτ΄ ἀθόλωτοσ,  τρὶς ὕδατος προχέειν, τὸ δὲ τέτρατον ἱέμεν οἴνου. Θεόφραστος  ἐπεὶ καὶ τὰ περὶ τὴν κρᾶσιν ἐναντίως  εἶχε τὸ παλαιὸν τῷ νῦν παρ΄ ̔́ελλησιν ὑπάρχοντι. ου΄ γὰρ τὸ ὕδωρ ἐπὶ τὸν οἶνον ἐπέχεον, ἀλλ΄ ἐπὶ τὸ ὕδωρ τὸν οἶνον, ὅπως ἐν τῷ πίνειν ὑδαρεστέρῳ χρῷντο τῷ ποτῷ καὶ τούτου ποιησάμενοι τὴν ἀπόλαυσιν ἧττον ὀρέγοιντο τοῦ λοιποῦ. καὶ τὸ πλεῖστον δὲ εἰς τοὺς κοττάβους κατανήλισκον.  ἔνδοξοι δὲ τορευταὶ ̓αθηνοκλῆσ, Κράτησ, Στρατόνικοσ, Μυρμηκίδης ὁ Μιλήσιοσ, Καλλικράτης ὁ Λάκων καὶ Μῦσ, οὗ εἴδομεν σκύφον ̔ηρακλεωτικὸν τεχνικῶς ἔχοντα ̓ιλίου ἐντετορευμένην πόρθησιν, ἔχοντα ἐπίγραμμα τόδε·  γραμμὰ Παρρασίοιο,6 τέχνα Μυόσ. ἐμμὶ δὲ ἔργον  ̓ιλίου αἰπεινᾶσ, ἃν ἕλον Αἰακίδαι.  ὅτι κλεινοὶ λέγονται παρὰ Κρησὶν οἱ ἐρώμενοι, σπουδὴ δὲ αὐτοῖς παῖδας ἁρπάζειν καὶ τοῖς καλοῖς παρ΄ αὐτοῖς ἄδοξόν ἐστιν ἐραστοῦ μὴ τυχεῖν. καλοῦνται δὲ οἱ ἁρπασθέντες παρασταθέντεσ. διδόασι δὲ τῷ ἁρπασθέντι στολὴν καὶ βοῦν καὶ  ποτήριον ἣν καὶ πρεσβύτεροι γενόμενοι φέρουσιν, ἵνα δῆλοι ὦσι κλεινοὶ γενόμενοι.  ὁρᾷς δ΄, ὅταν πίνωσιν ἄνθρωποι, τότε  πλουτοῦσι, διαπράττουσι, νικῶσιν δίκασ,  εὐδαιμονοῦσιν, ὠφελοῦσι τοὺς φίλουσ.  αὔξει γὰρ καὶ τρέφει μεγαλύνει τε τὴν ψυχὴν ἡ ἐν τοῖς πότοις διατριβή, ἀναζωπυροῦσα καὶ ἀνεγείρουσα μετὰ φρονήσεως τὸν ἑκάστου νοῦν, ὥς φησιν ὁ Πίνδαροσ·   ἁνίκ΄ ἀνθρώπων καματώδεες οἴχονται μέριμναι   στηθέων ἔξω, πελάγει δ΄ ἐν πολυχρύσοιο πλούτου  πάντες ἴσᾳ νέομεν ψευδῆ πρὸς ἀκτὰν  ὃς μὲν ἀχρήμων, ἀφνεὸς τότε, τοὶ δ΄ αὖ πλουτέοντες   εἶτ΄ ἐπάγει   ἀέξονται φρένας ἀμπελίνοις τόξοις δαμέντεσ. ἀγκύλῃ ποτήριον πρὸς τὴν τῶν κοττάβων παιδιὰν χρήσιμον. Κρατῖνοσ·   πιεῖν δὲ θάνατος οἶνον ἂν ὕδωρ ἐπῇ.  ἀλλ΄ ἴσον ἴσῳ μάλιστ΄ ἀκράτου δύο χοᾶς   πίνουσ1΄ ἀπ΄ ἀγκύλης ἐπονομάζουσ1΄· ἅμα   ἵησι λάταγας τῷ Κορινθίῳ πέει.  καὶ Βακχυλίδησ·  εὖτε τὴν ἀπ΄· ἀγκύλης ἵησι τοῖς νεανίαισ,2  λευκὸν ἀντείνασα πῆχυν. ἐντεῦθεν ἐννοοῦμεν τοὺς παρ΄ Αἰσχύλῳ ἀγκυλητοὺς κοττάβουσ. λέγονται δὲ καὶ δόρατα ἀγκυλητὰ καὶ μεσάγκυλα· ἀλλ΄ ἀπὸ ἀγκύλης ἤτοι τῆς δεξιᾶς χειρόσ, καὶ ἡ κύλιξ δὲ ἡ ἀγκύλη διὰ τὸ ἐπαγκυλοῦν τὴν δεξιὰν χεῖρα ἐν τῇ προέσει. ἦν γὰρ τοῖς παλαιοῖς πεφροντισμένον καλῶς καὶ εὐσχημόνως κότταβον προίεσθαι. καὶ οἱ πολλοὶ ἐπὶ τούτῳ μᾶλλον ἐφρόνουν μέγα ἢ ἐπὶ τῷ εὖ ἀκοντίζειν. ὠνομάσθη οὖν ἀπὸ τοῦ τῆς χειρὸς σχηματισμοῦ, ὃν ποιούμενοι εὐρύθμως ἐρρίπτουν εἰς τὸ κοττάβιον.  καὶ οἴκους δὲ ἐπιτηδείους κατεσκεύαζον εἰς ταύτην τὴν παιδιάν.  ὅτι παρὰ Τιμαχίδᾳ Αἰακίς ἡ κύλιξ καλεῖται.  ἄκατος ποτήριον ἐοικὸς πλοίῳ. ̓επικράτησ·  κατάβαλλε τἀκάτια, τὰ κυμβία  αἴρου τὰ μείζω, κεὐθὺ τοῦ καρχησίου  ἄνελκε τὴν γραῦν, τὴν νέαν δ΄ ἐπουρίσας   πλήρωσον, εὐτρεπῆ τε τὸν κοντὸν ποοῦ  καὶ τοὺς κάλως ἔκλυε καὶ χάλα πόδα.  ἄωτον παρὰ Κυπρίοις τὸ ἔκπωμα, ὡς Πάμφιλοσ. Φιλίτας δὲ ποτήριον οὖς οὐκ ἔχον. ἄροκλον ἡ φιάλη παρὰ τῷ Κολοφωνίῳ Νικάνδρῳ.  ἄλεισον καὶ δέπας τὸ αὐτό. ̔́ομηρος ἐν ̓οδυσσείᾳ περὶ Πεισιστράτου· ἐν δ΄ οἶνον ἔχευε χρυσείῳ δέπαι.  εἶτα παρακατιὼν τὸ αὐτό·  τούνεκα σοὶ δώσω χρύσειον ἄλεισον.  καὶ ἑξῆς τὸ αὐτὸ πάλιν  δῶκε δὲ Τηλεμάχῳ καλὸν δέπας ἀμφικύπελλον.ϙ φησὶν οὖν ̓ασκληπιάδης ὁ Μυρλεανόσ·  δοκεῖ μοι φιαλῶδες εἶναι τὸ δέπασ· σπένδουσι γὰρ ἐν αὐτῷ.  λέγει γοῦν ̔́ομηρος δέπασ, δι΄ οὗ Διὶ μόνῳ σπένδεσκεν ̓αχιλλεύσ. καλεῖται δὲ δέπας ἤτοι ὅτι δίδοται πᾶσι τοῖς σπένδειν βουλομένοις εἴτε καὶ τοῖς πίνειν, ἢ ὅτι δύο ὦπας εἶχε· ταῦτα δὲ ἂν εἴη τὰ ὦτα. τὸ δὲ ἄλεισον ἤτοι ἀπὸ τοῦ ἄγαν λεῖον εἶναι ἢ ὅτι ἁλίζεται ἐν αὐτῷ τὸ ὑγρόν. ὅτι δὲ δύο ὦτα εἶχε δῆλον   ἦτοι ὃ καλὸν ἄλεισον ἀναιρήσεσθαι ἔμελλε  χρύσεον ἄμφωτον.  ἀμφικύπελλον δὲ λέγων αὐτὸ οὐδὲν ἄλλο σημαίνει ἢ ὅτι ἦν ἀμφίκυρτον.  Σιληνὸς δὲ ἀμφικύπελλόν φησι τὸ μὴ ἔχον ὦτα. ἄλλοι δὲ τὴν ἀμφὶ ἀντὶ τῆς περὶ εἶναι, ἵν΄ ᾖ περίποτον, τὸ πανταχόθεν πίνειν ἐπιτήδειον. Παρθένιος δὲ διὰ τὸ περικεκυρτῶσθαι τὰ ὠτάρια· κυφὸν γὰρ εἶναι τὸ κυρτόν.  ἀνίκητος δὲ τὸ μὲν κύπελλὸν φησι φιάλην εἶναι, τὸ δ΄ ἀμφικύπελλον ὑπερφίαλον, τὸ ὑπερήφανον καὶ καλόν, εἰ μὴ ἄρα τὸ ποικίλον τῇ κατασκευῇ ἄλεισον θέλει τις ἀκούειν, ἔξω λειότητος ὄν. Πείσανδρος δέ φησιν ̔ηρακλέα Τελαμῶνι τῆς ἐπὶ ̓́ιλιον στρατείας ἀριστεῖον ἄλεισον δοῦναι. ὅτι ἐστὶ ποτήριον ̓αμαλθείας κέρας καὶ ἐνιαυτὸς καλούμενον.  ἄμφωξις ξύλινον ποτήριον ᾧ χρῆσθαι τοὺς ἀγροίκους Φιλίτας φησι, ἀμέλγοντας εἰς αὐτὸ καὶ οὕτως πίνοντασ. ἄμυστισ. καλεῖται μὲν οὕτω πόσις τισ, ἣν ἔστιν ἀπνευστὶ πίνειν μὴ μύσαντα. καλοῦσι δ΄ οὕτω καὶ τὰ ποτήρια ἀφ΄· ὧν ἔστι πιεῖν εὐμαρῶσ. καὶ τὸ ῥῆμα δὲ ἐξημύστισε φασί, τὸ ὑφ΄ ἓν πνεῦμα πιεῖν,· ὡς ὁ κωμικὸς Πλάτων·   λύσας διαρκῆ στάμνον εὐώδους ποτοῦ  ἵησιν εὐθὺς κύλικος εἰς κοῖλον κύτοσ·   ἔπειτ΄ ἄκρατον κου΄ τεταργανωμένον  ἔπινε κἀξημύστισεν.  ἔπινον δὲ τὴν ἄμυστιν μετὰ μέλουσ, μεμετρημένου πρὸς ὠκύτητα χρόνου, ὡς ̓αμειψίασ·  αὔλει μοι μέλοσ·  σὺ δ΄ ᾆδε πρὸς τήνδ΄ , ἐκπίομαι δ΄ ἐγὼ τέωσ.  αὔλει σύ, καὶ σὺ τὴν ἄμυστιν λάμβανε.  β. οὐ χρὴ πόλλ΄ ἔχειν θνητὸν ἄνθρωπον,  ἀλλ΄ ἐρᾶν καὶ κατεσθίειν· σὺ δὲ κάρτα φείδῃ. ̓αντιγονίς ἔκπωμα ἀπὸ τοῦ βασιλέως ̓αντιγόνου, ὡς ἀπὸ Σελεύκου σελευκὶσ, καὶ ἀπὸ Προυσίου Προυσίασ.  ἀναφαῖα ἡ θερμοποτὶς παρὰ Κρησίν. ἀρύβαλλος ποτήριον κάτωθεν εὐρύτερον, ἄνω δὲ συνηγμένον, ὡς τὰ συσπαστὰ βαλάντια, ἃ καὶ αὐτὰ διὰ τὴν ὁμοιότητα ἀρυβάλλους τινὲς καλοῦσιν. ̓αριστοφάνης ̔ιππεῦσι·   κατασπένδειν κατὰ τῆς κεφαλῆς ἀρυβάλλῳ  ἀμβροσίαν. οὐ πόρρω δέ ἐστι τοῦ ἀρυστίχου ὁ ἀρύβαλλοσ, ἀπὸ  τοῦ ἀρύτειν καὶ βάλλειν. λέγουσι δὲ καὶ πρόχουν ἄρυστιν. Σοφοκλῆσ·  κακὴ κακῶς σὺ πρὸς θεῶν ὀλουμένη,   ἣ τὰς ἀρύστεις ὧδ΄ ἔχουσ1΄ ἐκώμασασ.  ἐστὶ δὲ καὶ πόλις ̓ιώνων ̓́αρυστισ. ἀργυρὶς εἶδος ποτηρίου, οὐ μόνον ἐξ ἀργύρου, ̓αναξίλασ·   καὶ πίνειν ἐξ ἀργυρίδων χρυσῶν. βατιάκιον, λαβρώνιοσ, τραγέλαφοσ, πρίστισ, ποτηρίων ὀνόματα. Περσικὴ δὲ φιάλη ἡ βατιάκη. ̓αλεξάνδρου δὲ τοῦ βασιλέως ἐν ταῖς ̓επιστολαῖς ταῖς πρὸς τοὺς ἐν τῇ ̓ασίᾳ σατράπας φέρεταί τις ἐπιστολὴ ἐν ᾗ ταῦτα γέγραπται·  βατιάκαι ἀργυραῖ κατάχρυσοι τρεῖσ. κόνδυα ἀργυρᾶ ρος τούτων  ἐπίχρυσα λγ. τισιγίτης ἀργυροῦς εἷσ. μύστροι ἀργυροῖ κατάχρυσοι λβ. λαγυνοθήκη ἀργυρᾶ μία. οἰνοφόρον βαρβαρικὸν ἀργυροῦν ποικίλον ἕν. ἄλλα ποτήρια παντοδαπὰ μικρὰ κθ, ῥυτὰ · καὶ βατιάκαι Λυκιουργεῖς ἐπίχρυσοι καὶ θυμιατήρια καὶ τρυβλία. Βῆσσα ποτήριον παρ΄ ̓αλεξανδρεῦσι πλατύτερον ἐκ τῶν κάτω μερῶν, ἐστενωμένον ἄνωθεν.  βαύκαλισ. ἐν ΄ ̓αλεξανδρείᾳ καὶ αὕτη, ὡς Σώπατρος ὁ παρῳδόσ·   βαυκαλὶς ἡ τετρακότυλοσ. καὶ πάλιν·   νᾶμα μελισσῶν ἡδὺ μὲν ὄρθρου  καταβαυκαλίσαι τοῖς ὑπὸ πολλῆς  κραιπαλοβόσκου δίψης κατόχοισ.  κατασκευάζουσι δέ, φησίν, οἱ ἐν ̓αλεξανδρείᾳ τὴν ὕαλον μεταρρυθαίζοντες πολλαῖς καὶ ποικίλαις ἰδέαις ποτηρίων, παντὸς τοῦ πανταχόθεν κατακομιζομένου κεράμου τὴν ἰδέαν μιμούμενοι. Λύσιππον τὸν ἀνδριαντοποιόν φασι Κασάνδρῳ χαριζόμενον, ὅτε συνῴκισε τὴν Κασάνδρειαν, φιλοδοξοῦντι καὶ βουλομένῳ ἴδιόν τινα εὑρέσθαι κέραμον διὰ τὸ πολὺν ἐξάγεσθαι τὸν Μενδαῖον οἶνον ἐκ τῆς πόλεωσ, φιλοτιμηθῆναι καὶ πολλὰ καὶ παντοδαπὰ γένη παραθέμενον κεραμίων ἐξ ἑκάστου ἀποπλασάμενον ἴδιον ποιῆσαι πλάσμα.  βικὸσ;. Ξενοφῶν ̓αναβάσεως πρώτῳ·  Κῦρος ἔπεμπε βίκους οἴνου ἡμιδεεῖσ.  ἐστὶ δὲ φιαλῶδες ποτήριον κατὰ τὸν Παριανὸν Πολυδεύκην. ΒοΜβΤλΙο, θηρίκλειον ̔ροδιακόν, οὗ περὶ τῆς ἰδέας Σωκράτης φησὶν οἱ μὲν ἐκ φιάλης πίνοντες ὅσον θέλουσι τάχιστ΄ ἀπαλλαγήσονται, οἱ δ΄ ἐκ  βομβυλιοῦ κατὰ μικρὸν στάζοντος    ἐστὶ δὲ καὶ ζῷόν τι. βρομιάδεσ, ἔκπωμα ὅμοιον τοῖς μακροτέροις τῶν σκύφων. γραμματικόν ἔκπωμα τὸ γράμματα ἔχον ἐγκεχαραγμένα. ̓́αλεξισ·   τὴν ὄψιν εἴπω τοῦ ποτηρίου γέ σοι   πρώτιστον. ἦν γὰρ στρογγύλον,ϙ μικρὸν πάνυ,  παλαιόν, ὦτα συντεθλασμένον σφόδρα,  ἔχον κύκλῳ τε γράμματ΄. β. ἆρά γ΄ ἕνδεκα  χρυσᾶ  Διὸς σωτῆρος ; α. οὐκ ἄλλου μὲν οὖν. τοιοῦτον εἴδομεν ποτήριον γραμματικὸν ἀνακείμενον ἐν Καπύῃ τῆς Καμπανίας τῇ ̓αρτέμιδι, ἀργυροῦν, ἐκ τῶν ̔ομηρικῶν ἐπῶν κατεσκευασμένον, καὶ ἐντετυπωμένα ἔχον τὰ ἔπη χρυσοῖς γράμμασιν, ὡς τὸ Νέστορος ὄν. ̓αχαιὸς δ΄ ὁ τραγικὸς ἐν ̓ομφάλῃ καὶ αὐτὸς περὶ γραμματικοῦ ποτηρίου ποιεῖ τοὺς Σατύρους τάδε λέγοντασ·   ὁ δὲ σκύφος με τοῦ θεοῦ καλεῖ πάλαι τὸ γράμμα φαίνων,ϡ δέλτ΄, ἰῶτα καὶ τρίτον  οὖ,6 νῦ τὸ τ΄ ὖ πάρεστι, κοὐκ ἀπουσίαν  ἐκ τοὐπέκεινα σὰν τὸ τ΄ οὖ κηρύσσετον. ἐν τούτοις λείπει τὸ ὖ στοιχεῖον, ἐπεὶ πάντες οἱ ἀρχαῖοι τῷ οὖ ἀπεχρῶντο οὐ μόνον ἐφ΄ ἧς νῦν   τάττεται δυνάμεωσ, ἀλλὰ καὶ ὅτε τὴν δίφθογγον διασημαίνει διὰ τοῦ οὖ μόνου γράφουσι. παραπλησίως δὲ καὶ τὸ εἶ γράφουσιν καὶ ὅταν καθ΄ αὑτὸ μόνον ἐκφωνῆται καὶ ὅταν συζευγνυμένου τοῦ ἰῶτα. κἀν τοῖς  προκειμένοις οὖν οἱ σάτυροι τοῦ Διονύσου τὴν τελευταίαν συλλαβὴν διὰ τοῦ οὖ μόνου ὡς βραχέος ἐγκεχαραγμένου ἐδήλωσαν ὅτι συνυπακούεσθαι δεῖ καὶ τὸ ὖ, ἵν΄ ᾖ Διονύσου, τὸ δὲ σὰν ἀντὶ τοῦ σίγμα Δωρικῶς εἰρήκασιν. οἱ γὰρ μουσικοί, καθάπερ πολλάκις ̓αριστόξενός φησι, τὸ σίγμα λέγειν παρῃτοῦντο διὰ τὸ σκληρόστομον  εἶναι καὶ ἀνεπιτήδειον αὐλῷ· τὸ δὲ ρ διὰ τὸ εὔκολον πολλάκις παραλαμβάνουσι. καὶ τοὺς ἵππους τοὺς τὸ ξ ἐγκεχαραγμένον  ἔχοντας σαμφόρας καλοῦσιν.̓αριστοφάνης Νεφέλαισ·   οὔτ΄ αὐτὸς οὔθ΄ ὁ ζύγιος οὔθ΄ ὁ σαμφόρασ.  καὶ Πίνδαρος δέ φησι·   πρὶν μὲν ἧρπε σχοινοτένειὰ τ΄ ἀοιδὰ  καὶ τὸ σὰν κίβδηλον ἀπὸ στομάτων.  μνημονεύει δὲ τοῦ γραμματικοῦ ἐκπώματος ὡς οὕτως καλουμένου Εὔβουλος ἐν Νεοττίδι οὕτως Ι   μισῶ κάκιστον γραμματικὸν ἔκπωμ΄ ἀεί.  ἀτὰρ ὡς ὅμοιον οὑμὸς υἱὸς ᾤχετο   ἔχων φιάλιον τῷδε. β. πολλὰ γίνεται  ὅμοια. γυάλας .  Φιλίτας ἐν ̓ατάκτοις Μεγαρέας οὕτω φησὶ καλεῖν τὰ ποτήρια, γυάλασ. Παρθένιος δ΄ ὁ τοῦ Διονυσίου ἐν α περὶ τῶν παρὰ τοῖς ἱστορικοῖς Λέξεων ζητουμένων φησί·  γυάλας ποτηρίου εἶδοσ, ὡς Μαρσύας γράφει ὁ ἱερεὺς τοῦ ̔ ̔ηρακλέους οὕτως ΄ ὅταν εἰσίῃ ὁ βασιλεὺς εἰς τὴν πόλιν, συναντᾶν οἴνου πλήρη γυάλαν ἔχοντά τινα, τὸν δὲ λαβόντα σπένδειν.΄   δεῖνοσ. ὅτι καὶ τοῦτο ποτηρίου ὄνομα·  Διονύσιος ὁ Σινωπεὺς ἐν Σῳζούσῃ καταλέγων ὀνόματα ποτηρίων μνημονεύει καὶ τούτου λέγων οὕτως Ι  ὅσα δ΄ ἐστὶν εἴδη θηρικλείων τῶν καλῶν,  γύναι,ϡ δικότυλοι, τρικότυλοι, δεῖνος μέγας  χωρῶν μετρητήν, κυμβίον, σκύφοι, ῥυτά  β. ποτήρι΄ ἡ γραῦσ, ἄλλο δ΄ οὐδὲ ἓν βλέπει.  δ΄ ὁ φιλόσοφος ἐν τῷ περὶ Μεταλήψεως Ι ε ἀπὸ τῶν κατασκευασάντων φησὶν ὀνομασθῆναι τήν τε Θηρίκλειον κύλικα καὶ τὴν Δεινιάδα Σέλευκος δ΄ εἰπὼν ἐκπώματος εἶναι γένος τὸν δεῖνον παρατίθεται Στράττιδος ἐκ Μηδείασ·   οἶσθ΄ ᾧ προσέοικεν, ὦ Κρέων, τὸ βρέγμα σου;  ἐγᾦδα· δείνῳ περὶ κάτω τετραμμένῳ.  ̓αρχέδικος δ΄ ἐν Διαμαρτάνοντι παράγων οἰκέτην τινὰ περὶ ἑταιρίδων διαλεγόμενόν φησι·   Νικοστράτην τιν΄ ἤγαγον πρῴην σφόδρα  γρυπήν, Σκοτοδίνην ἐπικαλουμένην ὅτι   δεῖνὸν ποτ΄ ἦρεν ἀργυροῦν ἐν τῷ σκότῳ.  β. δεῖνον καὶ δεινόν,2 ὦ θεοί.  ἐστὶ καὶ γένος ὀρχήσεωσ, ὡς ̓απολλοφάνης ἐν Δαλίδι παρίστησιν   οὑτοσὶ δεῖνος τι δεινος καὶ καλαθίσκος οὑτοσί.  Τελέσιλλα δὲ ἡ ̓αργεία καὶ τὴν ἅλω καλεῖ δῖνον. Κυρηναῖοι δὲ τὸν ποδονιπτῆρα δεῖνον ὀνομάζουσιν, ὡς Φιλίτας φησιν ἐν ̓ατάκτοισ.Ι  δέπαστρον. Σιληνὸς καὶ Κλείταρχος ἐν Γλώσσαις παρὰ Κλειτορίοις τὰ ποτήρια καλεῖσθαι. ̓αντίμαχος δ΄ ὁ Κολοφώνιος ἐν πέμπτῳ Θηβαίδος φησί·   πάντα μάλ΄ ὅσσ1΄ ̓́αδρηστος ἐποιχομένους ἐκέλευσε  ῥεξέμεν ἐν μὲν ὕδωρ, ἐν δ΄ ἀσκηθὲς μέλι χεῦαν  ἀργυρέῳ κρητῆρι, περιφραδέως κερόωντεσ·  νώμησαν δὲ δέπαστρα θοῶς βασιλεῦσιν ̓αχαιῶν   ἐνσχερὼ ἑστηῶσι,2 καὶ ἐς λοιβὴν χέον εἶθαρ  χρυσείῃ προχόῳ.  καὶ πάλιν   ἄλλοι δὲ κρητῆρα πανάργυρον ἠδὲ δέπαστρα  οἰσόντων χρύσεια, τὰ τ΄ ἐν μεγάροισιν ἐμοῖσι  κείαται.  κἀν τοῖς ἑξῆς δέ φησι·  καὶ χρύσεια δέπαστρα καὶ ἀσκηθέος κελέβειον  ἔμπλειον μέλιτοσ, τὸ ῥὰ οἱ προφερέστερον εἴη.  δακτυλωτὸν ἔκπωμα οὕτως καλούμενον παρὰ ̓́ιωνι ἐν ̓αγαμέμνονι·  οἴσῃ δὲ δῶρον ἄξιον δραμήματος  ἔκπωμα δακτυλωτόν, ἄχραντον πυρί,  Πελίου μὲν ἆθλον, Κάστορος δ΄ ἔργον ποδῶν.  ̓επιγένης μὲν οὖν ἀκούει τὸ ἄμφωτον ποτήριον, εἰς ὃ οἷόν τε τοὺς δακτύλους διείρειν ἑκατέρωθεν· ἄλλοι δὲ τὸ ἐν κύκλῳ τύπους ἔχον οἷον δακτύλουσ, ἢ τὸ ἔχον ἐξοχὰς οἷα τὰ Σιδώνια ποτήρια, ἢ τὸ λεῖον. ἄχραντον δὲ πυρὶ παρὰ τὸ ̔ομηρικὸν   ἄπυρον κατέθηκε λέβητα, τὸ ἐπιτήδειον εἰς ψυχρῶν ὑδάτων ὑποδοχὴν ἢ τὸ πρὸς ψυχροποσίαν εὔθετον. τινὲς δὲ τὸ κέρασ, περὶ δὲ τὴν Μολοσσίδα οἱ βόες ὑπερφυῆ ἱστοροῦνται κέρατα ἔχειν· περὶ ὧν τῆς κατασκευῆς  Θεόπομπος ἱστορεῖ. ἐξ  ὧν πιθανὸν καὶ αὐτὸν ἐσχηκέναι. πλησίον δὲ τῆς Μολοσσίας ἡ ̓ιωλκόσ, ἐν ᾗ ὁ ἐπὶ Πελίᾳ ἀγὼν ἐτέθη.  βέλτιον δὲ λέγειν, φησὶν ὁ Δίδυμος ἐν τῷ τοῦ δράματος ἐξηγητικῷ,  ὅτι παρήκουσεν ̓́ιων ̔ομήρου λέγοντοσ·   πέμπτῳ δ΄ ἀμφίθετον φιάλην ἀπύρωτον ἔθηκεν.  ἔδοξε γὰρ ἔκπωμα εἶναι· ἐστὶ δὲ χαλκίον ἐκπέταλον λεβητῶδεσ, ἐπιτηδείως ἔχον πρὸς ὑδάτων ψυχρῶν ὑποδοχάσ. δακτυλωτὸν δ΄ οἷον κύκλῳ τὴν φιάλην κοιλότητασ· ἔχουσαν ἔνδοθεν οἷον δακτύλων, ἢ ἐπεὶ περιείληπται τοῖς τῶν πινόντων δακτύλοισ. τινὲς δὲ ἀπύρωτον φιάλην τὸ κέρασ· οὐ γὰρ γίνεται διὰ πυρόσ. λέγοι δ΄ ἂν ἴσως κατὰ μεταφορὰν  ἔκπωμα τὴν φιάλην.  Φιλήμων δ΄ ἐν τοῖς ̓αττικοῖς ̓ονόμασιν ἢ Γλώτταις προθεὶς καλπίς φησι· . δακτυλωτὸν ἔκπωμα καὶ τὸ ἄμφωτον, εἰς ὅ ἐστιν οἷόν τε τοὺς δακτύλους ἑκατέρωθεν διείρειν.  οἱ δὲ τὸ ἔχον κύκλῳ δακτυλοειδεῖς τύπους τινάσ.  ̓ελέφασ. οὕτως ἐκαλεῖτο ποτήριόν τι, ὡς Δαμόξενός φησιν ἐν Αὑτὸν πενθοῦντι  εἰ δ΄ οὐχ ἱκανόν σοι, τὸν ἐλέφανθ΄ ἥκει φέρων  ὁ παῖσ. β. τί δ΄ ἐστὶ τοῦτο, πρὸς θεῶν; α. ῥυτὸν    δίκρουνον ἡλίκον τι τρεῖς χωρεῖν χοᾶσ,  ̓́αλκωνος ἔργον. προὔπιεν δὲ μοί ποτε  ἐν Κυψέλοις ̓αδαῖοσ. - μνημονεύει τοῦ ποτηρίου τούτου καὶ ̓επίνικος ἐν ̔υποβαλλομέναισ, οὗ τὸ μαρτύριον παρέξομαι ἐν τῷ περὶ τοῦ ῥυτοῦ λόγῳ. ἔφηβοσ, τὸ καλούμενον ποτήριον ἐμβασικοίταν οὕτως φησὶ καλεῖσθαι Φιλήμων ὁ ̓αθηναῖος ἐν τῷ περὶ ̓αττικῶν ̓ονομάτων ἢ Γλωσσῶν. στέφανος δ΄ ὁ κωμικὸς ἐν Φιλολάκωνί φησι·   τούτῳ προέπιεν ὁ βασιλεὺς κώμην τινά.  β. καινόν τι τοῦτο γέγονε νῦν ποτήριον;.  κώμη μὲν οὖν τίς ἐστι περὶ τὴν Θουρίαν.  β. εἰς τὰς ̔ροδιακὰς ὅλος ἀπηνέχθην ἐγὼ  καὶ τοὺς ἐφήβουσ, Σωσία, τοὺς δυσχερεῖσ. ἡδυποτάδεσ. ταύτας φησὶν ὁ Σάμιος Λυγκεὺς ̔ροδίους ἀντιδημιουργήσασθαι πρὸς τὰς ̓αθήνησι θηρικλείουσ, ̓αθηναίων μὲν αὐτὰς τοῖς πλουσίοις διὰ τὰ βάρη χαλκευσαμένων τὸν ῥυθμὸν τοῦτον, ̔ροδίων δὲ διὰ τὴν ἐλαφρότητα τῶν ποτηρίων καὶ τοῖς πένησι τοῦ καλλωπισμοῦ τούτου μεταδιδόντων.  μνημονεύει δ΄ αὐτῶν καὶ ̓επιγένης ἐν ̔ηρωίνῃ διὰ τούτων   ψυκτῆρα,1 κύαθον, κυμβία, ῥυτὰ τέτταρα,  ἡδυποτίδας τρεῖσ, ἡθμὸν ἀργυροῦν.  Σῆμος δ΄ ἐν πέμπτῃ Δηλιάδος ἀνακεῖσθαί φησιν ἐν Δήλῳ χρυσῆν ἡδυποτίδα ̓εχενίκης ἐπιχωρίας γυναικόσ, ἧς μνημονεύει καὶ ἐν τῇ η. Κρατῖνος δ΄ ὁ νεώτερός φησι·   παρ΄ ̓αρχεφῶντος ἡδυποτίδας δώδεκα. ̔ηράκλειον. Πείσανδρος ἐν δευτέρῳ ̔ηρακλείας  τὸ δέπας ἐν ᾧ διέπλευσεν ὁ ̔ηρακλῆς τὸν ΄ ̓ωκεανοῦ εἶναι μέν φησιν ̔ηλίου, λαβεῖν δ΄ αὐτὸ παρ΄ ΄ κεανοῦ τὸν ̔ηρακλέα. μήποτε δὲ ἐπεὶ μεγάλοις ἔχαιρε ποτηρίοις ὁ ἥρωσ, διὰ τὸ μέγεθος παίζοντες οἱ ποιηταὶ καὶ συγγραφεῖς πλεῖν αὐτὸν ἐν ποτηρίῳ ἐμυθολόγησαν. Πανύασις δ΄ ἐν πρώτῳ ̔ ̔ηρακλείας παρὰ Νηρέως φησὶ τὴν τοῦ ̔ ̔ηλίου φιάλην κομίσασθαι τὸν ̔ηρακλέα καὶ διαπλεῦσαι εἰς ̓ερύθειαν. ὅτι δὲ εἷς ἦν ὁ ̔ηρακλῆς τῶν  πλεῖστον πινόντων προείπομεν. ὅτι δὲ καὶ ὁ ̔́ηλιος ἐπὶ ποτηρίου διεκομίζετο ἐπὶ τὴν δύσιν Στησίχορος μὲν οὕτως φησίν  ἀέλιος δ΄ ̔υπεριονίδας δέπας ἐσκατέβαινε  χρύσεον, ὄφρα δι΄ ΄ ̓ωκεανοῖο περάσας  ἀφίκοιθ΄ ἱερᾶς ποτὶ βένθεα νυκτὸς ἐρεμνᾶς   ποτὶ ματέρα κουριδίαν τ΄ ἄλοχον πάιδὰς τε φίλουσ.   ὁ δ΄ ἐς ἄλσος ἔβα δάφναισι κατάσκιον ποσὶν πάις Διόσ.  καὶ ̓αντίμαχος δ΄ οὑτωσὶ λέγει·   τότε δὴ χρυσέῳ ἐν δέπαι  ἠέλιον πόμπευεν ἀγακλυμένη ̓ερύθεια,  καὶ  Αἰσχύλος ἐν ̔ηλιάσιν  ἔνθ΄ ἐπὶ δυσμαῖς τεοῦ  πατρὸς ̔ηφαιστοτευχὲς  δέπασ, ἐν τῷ διαβάλλει  πολὺν οἰδματόεντα περίδρομον  πόρον συθείσ,ϡ  μελανίππου προφυγὼν  ἱερᾶς νυκτὸς ἀμολγόν.  Μίμνερμος δὲ Ναννοῖ ὁ ἐν εὐνῇ φησι χρυσῇ κατεσκευασμένῃ πρὸς τὴν χρείαν ταύτην ὑπὸ ̔ηφαίστου τὸν ̔́ηλιον καθεύδοντα περαιοῦσθαι πρὸς τὰς ἀνατολάσ, αἰνισσόμενος τὸ κοῖλον τοῦ ποτηρίου, λέγει δ΄ οὕτως ·  ἠέλιος μὲν γὰρ πόνον ἔλλαχεν ἤματα πάντα, οὐδὲ ποτ΄ ἄμπαυσις γίγνεται οὐδεμία  ἵπποισίν τε καὶ αὐτῷ, ἐπὴν ῥοδοδάκτυλος ̓ηὼς ΄  ὠκεανὸν προλιποῦσ1΄ οὐρανὸν εἰσαναβῇ   τὸν μὲν γὰρ διὰ κῦμα φέρει πολυήρατος εὐνή, κοιίλη ̔ηφαίστου χερσὶν ἐληλαμένη  χρυσοῦ τιμήεντοσ, ὑπόπτεροσ,9 ἄκρον ἐφ΄ ὕδωρ εὕδονθ΄ ἁρπαλέως χώρου ἀφ΄ ̔εσπερίδων  γαῖαν ἐς Αἰθιόπων, ἵνα δὴ θοὸν ἅρμα καὶ ἵπποι   ἑστᾶσ1΄ ὄφρ΄ ̓ηὼς ἠριγένεια μόλῃ.  ἔνθ΄ ἐπεβήσεθ΄ ἑῶν ὀχέων ̔υπερίονος υἱόσ.  Θεόλυτος δ΄ ἐν δευτέρῳ ̔̀ ̔́ωρων ἐπὶ λέβητός φησιν  αὐτὸν διαπλεῦσαι, τοῦτο πρώτου εἰπόντος τοῦ τὴν Τιτανομαχίαν ποιήσαντοσ. Φερεκύδης δ΄ ἐν τῇ τρίτῃ τῶν ̔ιστοριῶν προειπὼν περὶ τοῦ ΄ ̓ωκεανοῦ ἐπιφέρει· ὁ δ΄ ̔ηρακλῆς ἕλκεται ἐπ΄ αὐτὸν τὸ τόξον ὡς βαλῶν,2 καὶ ὁ ̔́ηλιος παύσασθαι κελεύει, ὁ δὲ δείσας παύεται. ἥλιος δὲ ἀντὶ τούτου δίδωσιν αὐτῷ τὸ δέπας τὸ χρύσεον ὃ αὐτὸν ἐφόρει σὺν ταῖς ἵπποισ, ἐπὴν δύνῃ, διὰ τοῦ ΄ ̓ωκεανοῦ τὴν νύκτα πρὸς ἑῴην ἵν΄ ἀνίσχει ὁ ἥλιοσ, ἔπειτα  πορεύεται ̔ ̔ηρακλῆς ἐν τῷ δέπαι τούτῳ ἐς τὴν ̓ερύθειαν. καὶ ὅτε δὲ ἦν ἐν τῷ πελάγει, ΄ ̓ωκεανὸς πειρώμενος αὐτοῦ κυμαίνει τὸ δέπας φανταζόμενοσ. ὁ δὲ τοξεύειν αὐτὸν μέλλει, καὶ αὐτὸν δείσας ΄ ̓ωκεανὸς παύσασθαι κελεύει. ἠθάνιον. ̔ελλάνικος ἐν Αἰγυπτιακοῖς οὕτως γράφει·  Αἰγυπτίων ἐν τοῖς οἴκοις κεῖται φιάλη χαλκέη καὶ κύαθος χάλκεος καὶ ἠθάνιον χάλκεον. ἡμίτομος ἔκπωμά τι παρ΄ ̓αττικοῖς ἀπὸ τοῦ σχήματος οὕτως ὀνομασθέν, φησὶν Πάμφιλος ἐν Γλώσσαισ,  θηρίκλειοσ. ἡ κύλιξ αὕτη ἐγκάθηται περὶ τὰς λαγόνας ἱκανῶς βαθυνομένη ὦτά τε ἔχει βραχέα ὡς ἂν κύλιξ οὖσα. καὶ μήποτε ̓́αλεξις ἐν ̔ησιόνῃ  θηρικλείῳ ποιεῖ τὸν ̔ηρακλέα πίνοντα, ὅταν οὑτωσὶ λέγῃ ·   γενόμενος δ΄ ἔννους μόλις  ᾔτησε κύλικα καὶ λαβὼν ἑξῆς πυκνὰς  ἕλκει, καταντλεῖ, κατά τε τὴν παροιμίαν  αἰεὶ ποτ΄ εὖ μὲν ἀσκόσ, εὖ δὲ θύλακος  ἅνθρωπός ἐστιν.  ὅτι δὲ κύλιξ ἐστὶν ἡ θηρίκλειος σαφῶς παρίστησιν  Θεόφραστος ἐν τῇ περὶ Φυτῶν ̔ιστορίᾳ, διηγούμενος γὰρ περὶ τῆς τερμίνθου φησί·  τορνεύεσθαι δὲ ἐξ αὐτῆς καὶ κύλικας θηρικλείουσ, ὥστε μηδένα ἂν διαγνῶναι πρὸς τὰς κεραμέασ.  κατασκευάσαι δὲ λέγεται τὴν κύλικα ταύτην Θηρικλῆς ὁ Κορίνθιος κεραμεύσ, ἀφ΄ οὗ καὶ τοὔνομα ἔσχε,4 γεγονὼς τοῖς χρόνοις κατὰ τὸν κωμικὸν ̓αριστοφάνη. μνημονεύει δὲ τῆς κύλικος Θεόπομπος μὲν ἐν Νεμέᾳ οὕτως ·  σπι. χώρει σὺ δεῦρο, Θηρικλέους πιστὸν τέκνον,  γενναῖον εἶδοσ, ὄνομά σοι τί θώμεθα;   ἆρ΄ εἶ κάτοπτρον φύσεοσ; ἢν πλῆρες δοθῇσ,  οὐδὲν ποτ΄ ἄλλο. δεῦρο δή, γεμίσω σ1΄ ἐγώ.  γραῦ Θεολύτη, γραῦ. θεολ. τί με καλεῖς σύ, φίλτατε;  σπι. ἵν΄ ἀσπάσωμαι δεῦρο παρ΄ ἐμέ, Θεολύτη,  παρὰ τὸν νέον ξύνδουλον. οὑτωσὶ καλῶσ.  θεολ. Σπινθὴρ τάλασ, πειρᾷς με.σπι. ναί,10 τοιοῦτό τι·   φιλοτησίαν δὲ τήνδε σοι προπίομαι.   δέξαι· πιοῦσα δ΄ ὁπόσον ἄν σοι θυμὸς ᾖ,  παράδος τὸ περιόν.  Κλεάνθης δ΄ ἐν τῷ περὶ Μεταλήψεως συγγράμματὶ ΄ τὰ τούτων·  εὑρήματα καὶ  ὅσα τοιαῦτα εὐκατάληπτά ἐστιν, οἷον Θηρίκλειοσ, Δεινιάσ,6 ̓ιφικρατίσ, ταῦτα γὰρ πρότερον συνιστορεῖν τοὺς εὑρόντασ, φαίνεται δ΄ ἔτι καὶ νῦν· εἰ δὲ μὴ ποιεῖ τοῦτο, μεταβεβληκὸς ἂν εἴη μικρὸν τοὔνομα. ἀλλά, καθάπερ εἴρηται, οὐκ ἔστιν πιστεῦσαι τῷ τυχόντι ἄλλοι δ΄ ἱστοροῦσι θηρίκλειον ὀνομασθῆναι τὸ ποτήριον διὰ τὸ δορὰς θηρίων αὐτῷ ἐντετυπῶσθαι.  Πάμφιλος δ΄ ὁ ̓αλεξανδρεὺς ἀπὸ τοῦ τὸν Διόνυσον τοὺς θῆρας κλονεῖν σπένδοντα ταῖς κύλιξι ταύταις κατ΄ αὐτῶν.  μνημονεύει τοῦ ἐκπώματος καὶ ̓αντιφάνης ἐν ̔ομοίοις οὕτως   ὠς δ΄ ἐδείπνησαν συνάψαι βούλομαι γὰρ τἀν μέσῳ καὶ Διὸς σωτῆρος ἦλθε Θηρίκλειον ὄργανον,  τῆς τρυφερᾶς ἀπὸ Λέσβου σεμνοπόνου σταγόνος    πλῆρεσ, ἀφρίζον, ἕκαστος δεξιτερᾷ δ΄ ἔλαβεν   καὶ Εὔβουλος ἐν μὲν Δόλωνι·   διένιψα δ΄ οὐδὲν σκεῦος οὐδεπώποτε·   καθαρώτερον γὰρ τὸν κέραμον εἰργαζόμην  ἢ Θηρικλῆς τὰς κύλικασ, ἡνίκ΄ ἦν νέοσ.  ἐν δὲ Κυβευταῖσ·  ἄρτι μὲν μάλ΄ ἀνδρικὴν  τῶν θηρικλείων ὑπεραφρίζουσαν σορόν  κωθωνόχειλον,ϙ ψηφοπεριβομβήτριαν,  μέλαιναν, εὐκύκλωτον, ὀξυπύνδακα,4  στίλβουσαν, ἀνταυγοῦσαν, ἐκνενιμμένην,  κισσῷ κάρα βρύουσαν,ϡ ἐπικαλούμενοι   εἷλκον Διὸς σωτῆροσ. ̓αραρὼς δ΄ ἢ Εὔβουλος ἐν Καμπυλίωνι·  ὦ γαῖα κεραμί, τίς σε Θηρικλῆς ποτε  ἔτευξε κοίλης λαγόνος εὐρύνας βάθοσ;  ἦ που κατειδὼς τὴν γυναικείαν φύσιν  ὡς οὐχὶ μικροῖς ἥδεται ποτηρίοισ. ̓́αλεξις δ΄ ἐν ̔ιππεῖ·   καὶ θηρίκλειός τις κύλιξ, στέφανον κύκλῳ  ἔχουσα χρυσοῦν οὐ γὰρ ἐπίτηκτὸν τινα. καὶ ἐν ̔ιππίσκῳ.  μεστὴν ἀκράτου θηρίκλειον ἔσπασε   κοίλην ὑπερθύουσαν.  Τίμαιος δ΄ ἐν τῇ ὀγδόῃ καὶ εἰκοστῇ τῶν ̔ιστοριῶν θηρικλείαν καλεῖ τὴν κύλικα γράφων οὕτωσ· Πολύξενός τις τῶν ἐκ Ταυρομενίου μεθεστηκότων ταχθεὶς ἐπὶ τὴν πρεσβείαν ἕτερά τε δῶρα παρὰ τοῦ Νικοδήμου καὶ κύλικα θηρικλείαν λαβὼν ἐπανῆκεν. ̓αδαῖος δ΄ ἐν τοῖς περὶ Διαθέσεως τὸ αὐτὸ ὑπολαμβάνει θηρίκλειον εἶναι καὶ καρχήσιον.   ὅτι δὲ διαφέρει σαφῶς παρίστησι Καλλίξεινος ἐν τοῖς περὶ ̓αλεξανδρείας φάσκων τινὰς ἔχοντας θηρικλείους πομπεύειν, τοὺς δὲ καρχήσια. ὁποῖον δ΄ ἐστὶ τὸ καρχήσιον ἐν τοῖς ἑξῆς λεχθήσεται. καλεῖται δέ τις καὶ θηρίκλειος κρατήρ, οὗ μνημονεύει ̓́αλεξις ἐν Κύκνῳ·   φαιδρὸς δὲ κρατὴρ θηρίκλειος ἐν μέσῳ  ἕστηκε λευκοῦ νέκταρος παλαιγενοῦς  πλήρησ, ἀφρίζων ὃν λαβὼν ἐγὼ κενὸν  τρίψασ, ποήσας λαμπρόν, ἀσφαλῆ βάσιν  στήσασ, συνάψας καρπίμοις κισσοῦ κλάδοις   ἔστεψα.  θηλυκῶς δὲ τὴν θηρίκλειον εἶπε Μένανδρος ἐν Θεοφορουμέῃ·   μέσως μεθύων τὴν θηρίκλειον ἔσπασε. καὶ ἐν Μηναγύρτῃ·   προπίνων θηρίκλειον τρικότυλον μίαν. καὶ Διώξιππος ἐν Φιλαργύρῳ·  τῆς θηρικλείου τῆς μεγάλης χρεία ἐστί μοι.  αἰσχ. εὖ οἶδα. α. καὶ τῶν ̔ροδιακῶν. ἥδιστα γὰρ  ἐκ τῶν τοιούτων, Αἰσχρέα,ϡ ποτηρίων  εἴωθα πίνειν.  Πολέμων δ΄ ἐν πρώτῳ περὶ τῆς ̓αθήνησιν  ἀκροπόλεως οὐδετέρως ὠνόμασεν εἰπών· τὰ χρυσᾶ θηρίκλεια ὑπόξυλα Νεοπτόλεμος ἀνέθηκεν.   ̓απολλόδωρος δ΄ ὁ Γελῷος ἐν Φιλαδέλφοις ἢ ̓αποκαρτεροῦντί φησιν   ἐφεξῆς στρώματ΄, ἀργυρώματα,  θηρίκλειοι καὶ τορευτὰ πολυτελῆ ποτήρια  ἕτερα. ̓αριστοφῶν δ΄ ἐν Φιλωνίδῃ·   τοιγαροῦν ἐμοὶ μὲν ἀρτίως ὁ δεσπότης  δι΄ ἀρετὴν τῶν θηρικλείων εὐκύκλωτον ἀσπίδα,  ὑπεραφρίζουσαν, τρυφῶσαν, ἴσον ἴσῳ κεκραμένην,   προσφέρων ἔδωκεν οἶμαι, χρηστότητος οὕνεκα.  εἶτ΄ ἐλευθέραν ἀφῆκε βαπτίσας ἐρρωμένωσ.  Θεόφιλος δ΄ ἐν Βοιωτίᾳ·  τετρακότυλον δὲ κύλικα κεραμέαν τινὰ  τῶν θηρικλείων πῶς δοκεῖσ̓ κεραννύει  καλῶσ, ἀφρῷ ζέουσαν. οὐδ΄ ἂν Αὐτοκλῆς  οὕτως μὰ τὴν Γῆν εὐρύθμως τῇ δεξιᾷ  ἄρας ἐνώμα.  ἐν δὲ Προιτίσι·   καὶ κύλικ΄ ἀκράτου θηρίκλειον εἰσφέρει  πλέον ἢ κοτύλας χωροῦσαν ἕπτ΄ ̓αγαθῆς Τύχησ. ̓́ισθμιον. Πάμφιλος ἐν τοῖς περὶ ̓ονομάτων Κυπρίους τὸ ποτήριον οὕτως καλεῖν.  κάδοσ. Σιμμίας ποτήριον, παρατιθέμενος ̓ανακρέοντοσ·   ἠρίστησα μὲν ἰτρίου λεπτοῦ μικρὸν ἀποκλάσ,  οἴνου δ΄ ἐξέπιον κάδον.  ̓επιγένης δ΄ ἐν Μνηματίῳ φησίν  κρατῆρεσ, κάδοι,   ὁλκεῖα, κρουνεῖ΄. β. ἔστι γὰρ κρουνεῖα; α. ναί2  λουτήρι΄ ἀλλὰ τί καθ΄ ἕκαστον δεῖ λέγειν;  ὄψει γὰρ αὐτόσ. β. βασιλέως υἱὸν λέγεις  Καρῶν ἀφῖχθαι; α. δηλαδὴ, Πιξώδαρον.  ̔ηδύλος ̓επιγράμμασι·   πίνωμεν καὶ γάρ τι νέον, καὶ γάρ τι παρ΄ οἶνον  εὕροιμ΄ ἂν λεπτὸν καί τι μελιχρὸν ἔποσ. ἀλλὰ κάδοις Χίου με κατάβρεχε καὶ λέγε παῖζε,  ̔ηδύλε. μισῶ ζῆν ἐς κενόν, οὐ μεθύων. καὶ ἐν ἄλλῳ·  ἐξ ἠοῦς εἰς νύκτα καὶ ἐκ νυκτῶν πάλι Σωκλῆς  εἰς ἠοῦν πίνει τετραχόοισι κάδοισ,  εἶτ΄ ἐξαίφνης που τυχὸν οἴχεται. ἀλλὰ παρ΄ οἶνον Σικελίδεω παίζει πουλὺ μελιχρότερον,   ἐστὶ δὲ καὶ πολὺ δὴ στιβαρώτεροσ. ὡς δ΄ ἐπιλάμπει ἡ χάρισ, ὥστε φίλος καὶ γράφε καὶ μέθυε.  Κλείταρχος δ΄ ἐν ταῖς Γλώσσαις τὸ κεράμιόν φησιν  ̓́ιωνας κάδον καλεῖν. ̔ηρόδοτος δ΄ ἐν τῇ τρίτῃ φοινικηίου, φησίν, οἴνου κάδον. καδίσκος ;. Φιλήμων ἐν τῷ προειρημένῳ συγγράμματι ποτηρίου εἶδοσ. ἀγγεῖον δ΄ ἐστὶν ἐν ᾧ τοὺς κτησίους Δίας ἐγκαθιδρύουσιν, ὡς Αὐτοκλείδης  φησὶν ἐν τῷ ̓εξηγητικῷ γράφων οὕτωσ·  Διὸς κτησίου σημεῖα ἱδρύεσθαι χρὴ ὧδε· καδίσκον καινὸν δίωτον ἐπίθημα ἔχοντα στέψαι τὰ ὦτα ἐρίῳ λευκῷ καὶ ἐκ τοῦ ὤμου τοῦ δεξιοῦ καὶ ἐκ τοῦ μετώπου  τοῦ κροκίου, καὶ ἐσθεῖναι ὅ τι ἂν εὕρῃς καὶ εἰσχέαι ἀμβροσίαν. ἡ δ΄ ἀμβροσία ὕδωρ ἀκραιφνέσ, ἔλαιον, παγκαρπία· ἅπερ ἔμβαλε.  μνημονεύει τοῦ καδίσκου καὶ Στράττις ὁ κωμικὸς ἐν Λημνομέδᾳ λέγων οὕτωσ·   ̔ερμῆσ, ὃν ἕλκουσ1΄ οἱ μὲν ἐκ προχοιδίου,  οἱ δ΄ ἐκ καδίσκου σ1΄ ἴσον ἴσῳ κεκραμένον.  κάνθαρος . ὅτι μὲν πλοίου ὄνομα κοινόν, ὅτι δὲ καὶ ποτήριόν τι οὕτω καλεῖται ̓αμειψίας ἐν ̓αποκοτταβίζουσί φησι·   ἡ Μανία,1 φέρ΄ ὀξύβαφα καὶ κανθάρουσ. ̓́αλεξις δ΄ ἐν Κρατείᾳ ὁ δὲ λόγος περί τινος ἐν καπηλείῳ πίνοντοσ·   εἶθ΄ ὁρῶ τὸν ̔ερμαίσκον τῶν ἁδρῶν τούτων τινὰ  κάνθαρον· καταστρέφοντα, πλησίον δὲ κείμενον  στρωματέα τε καὶ γύλιον αὐτοῦ.  Εὔβουλος δ΄ ἐν Παμφίλῳ πολλάκις  μεμνημένος τοῦ ὀνόματός φησιν·   ἐγὼ δὲ καὶ γὰρ ἔτυχεν ὂν καταντικρὺ  τῆς οἰκίας καινὸν καπηλεῖον μέγα  ἐνταῦθ΄ ἐπετήρουν τὴν τροφὸν τῆς παρθένου,  κεράσαι κελεύσας τὸν κάπηλόν μοι χόα  ὀβολοῦ παραθεῖναὶ θ΄ ὡς μέγιστον κάνθαρον. καὶ πάλιν  ὁ δὲ κάνθαρος πάλαι κενὸς ξηραίνεται.  καὶ ἔτι·  ἅμα δὲ λαβοῦσ1΄ ἠφάνικε πηλίκον τινὰ  οἴεσθε μέγεθος ἐγκρυφίαν μέγαν πάνυ,  καὶ ξηρὸν ἐπόησ1΄ εὐθέως τὸν κάνθαρον.  Ξέναρχος δ΄ ἐν Πριάπῳ φησὶ τάδε·  σὺ δὲ μηκέτ΄ ἔγχει, παιδάριον, εἰς ἀργυροῦν,  εἰς τὸ βαθὺ δ΄ ἐπανάγωμεν· εἰς τὸν κάνθαρον,   παιδάριον, ἔγχει, νὴ Δί΄ εἰς τὸν κάνθαρον. ̓επιγένης ̔ηρωίνῃ·   ἀλλ΄ οὐδὲ κεραμεύουσι νῦν τοὺς κανθάρουσ,   ὦ τάλαν, ἐκείνους τοὺς ἁδρούσ, ταπεινὰ δὲ  καὶ γλαφυρὰ πάντες  ὡσπερεὶ  αὐτὰ τὰ ποτήρι΄, οὐ τὸν οἶνον πιόμενοι.   Σωσικράτης δὲ Φιλαδέλφοις  ἐπὶ πλοίου, λεπτὴ δὲ κυρτοῖς ἐγγελῶσα κύμασιν  αὔρα, κόρη Σκίρωνοσ,2 ἡσύχῳ ποδὶ   προσῆγε πρᾴως καὶ καλῶς τὸν κάνθαρον.  Φρύνιχος Κωμασταῖσ·   εἶτα κεραμεύων ἂν οἴκοι σωφρόνως Χαιρέστρατος  ἑκατὸν ἂν τῆς ἡμέρας ἔκλαιεν οἴνου κανθάρουσ.  Νικόστρατος Διαβόλῳ·  ἡ ναῦς δὲ πότερον εἰκόσορὸς ἐστ΄ ἢ κύκνος  ἢ κάνθαροσ; τουτὶ γὰρ ἂν πύθωμ΄ ἔτι,8  αὐτὸς περανῶ τὰ πάντ΄. β. ἀμέλει κυκνοκάνθαροσ. ἐξ  ἀμφοτέρων τούτων κεκεραμευμένοσ.̓ Μένανδρος δὲ Ναυκλήρῳ·   ἥκει λιπὼν Αἰγαῖον ἁλμυρὸν βάθος   Θεόφιλος ἡμῖν, ὦ Στράτων, ὡς ἐς καλὸν   τὸν υἱὸν εὐτυχοῦντα καὶ σεσωσμένον  πρῶτος λέγω σοι τόν τε χρυσοῦν κάνθαρον. στρ.  ποῖον; τὸ πλοῖον; α. οὐδὲν οἶσθασ, ἄθλιε. καὶ μετ΄ ὀλίγα·  στρ. τὴν ναῦν σεσῶσθαί μοι λέγεισ; α. ἔγωγε μὴν τὴν ναῦν ἐκείνην ἣν ἐπόησε Καλλικλῆς ὁ Καλύμνιοσ,ϙ Εὐφράνωρ δ΄ ἐκυβέρνα Θούριοσ.  Πολέμων δ΄ ἐν τοῖς πρὸς ̓αντίγονον περὶ Ζωγράφων φησὶν ̓αθήνησιν ἐν τῷ τοῦ Πειρίθου γάμῳ  πεποίηκεν ̔ιππεύς τὴν μὲν οἰνοχόην καὶ τὸ κύπελλον λίθινα, χρυσῷ τὰ χείλη περιτεραμνίσασ, τὰς δὲ κλισίας ἐλατίνας χαμᾶζε ποικίλοις στρώμασι κεκοσμημένασ, ἐκπώματα δὲ κεραμέους κανθάρουσ, καὶ τὸν λύχνον ὁμοίως τὸν ἐκ τῆς ὀροφῆς ἐξηρτημένον, ἀνακεχυμένας ἔχοντα τὰς φλόγασ. ὅτι δὲ καὶ ἀπὸ Κανθάρου κεραμέως ὠνομάσθη τὸ ἔκπωμα Φιλέταιρός φησιν ἐν ̓αχιλλεῖ·  Πηλεὺς · ὁ Πηλεὺς δ΄ ἐστὶν ὄνομα κεραμέωσ,   ξηροῦ λυχνοποιοῦ, Κανθάρου, πενιχροῦ πάνυ,  ἀλλ΄ οὐ τυράννου, νὴ Δί΄.  ὅτι δὲ καὶ γυναικεῖον κοσμάριόν ἐστιν κάνθαρος ̓αντιφάνης εἴρηκεν ἐν Βοιωτίδι. καρχήσιον. Καλλίξεινος ὁ ̔ρόδιος ἐν τοῖς περὶ ̓αλεξανδρείας φησὶν ὅτι ποτήριόν ἐστιν ἐπίμηκεσ,  συνηγμένον εἰς μέσον ἐπιεικῶσ, ὦτα ἔχον μέχρι τοῦ πυθμένος καθήκοντα, ἐστὶ δὲ ἱκανῶς ἐπίμηκες  τὸ ποτήριον τὸ καρχήσιον,1 καὶ τάχα διὰ τὸ ἀνατετάσθαι οὕτως ὠνόμασται. ἀρχαιότατον δ΄ ἐστὶ ποτήριον τὸ καρχήσιον, εἴ γε ὁ Ζεὺς ὁμιλήσας ̓αλκμήνῃ ἔδωκε δῶρον αὐτὸ τῆς μίξεωσ, ὡς Φερεκύδης ἐν τῇ δευτέρᾳ ἱστορεῖ καὶ ̔ηρόδωρος ὁ ̔ηρακλεώτησ. ̓ασκληπιάδης δ΄ ὁ Μυρλεανὸς κεκλῆσθαί φησιν αὐτὸ ἀπό τινος τῶν ἐν τῇ νηὶ κατασκευασμάτων.  τοῦ γὰρ ἱστοῦ τὸ μὲν κατωτάτω πτέρνα καλεῖται, ἣ ἐμπίπτει εἰς τὴν ληνόν, τὸ δ΄ οἷον εἰς μέσον τράχηλοσ, τὸ δὲ πρὸς τῷ τέλει  καρχήσιον. ἔχει δὲ τοῦτο κεραίας ἄνωθεν νευούσας ἐφ΄ ἑκάτερα τὰ μέρη, καὶ ἐπίκειται τὸ λεγόμενον αὐτῷ θωράκιον, τετράγωνον πάντῃ πλὴν τῆς βάσεως καὶ τῆς κορυφῆς · αὗται δὲ προὔχουσι μικρὸν ἐπ΄ εὐθείας ἐξωτέρω. ἐπὶ δὲ τοῦ θωρακίου εἰς ὕψος ἀνήκουσα καὶ ὀξεῖα γιγνομένη ἐστὶν ἡ λεγομένη ἠλακάτη.  μνημονεύει δὲ τῶν καρχησίων καὶ Σαπφὼ ἐν τούτοις ·   κῆνοι δ΄ ἄρα πάντες  καρχησία τ΄ ἦχον  κἄλειβον ἀράσαντο δὲ πάμπαν ἐσλὰ  τῷ γαμβρῷ.  Κρατῖνος ἐν Διονυσαλεξάνδρῳ ·   στολὴν δὲ δὴ τίν΄ εἶχεν; τοῦτό μοι φράσον.  β. θύρσον, κροκωτόν, ποικίλον, καρχήσιον. Σοφοκλῆς Τυροῖ·   προσπτῆναι μέσην  τράπεζαν ἀμφὶ σῖτα καὶ καρχήσια,  πρὸς τὴν τράπεζαν φάσκων προσεληλυθέναι τοὺς δράκοντας καὶ γενέσθαι περὶ τὰ σιτία καὶ τὰ καρχήσια. ἔθος γὰρ ἦν τοῖς ἀρχαίοις ἐπὶ τῶν τραπεζῶν κεκραμένα τιθέναι ποτήρια, καθὰ καὶ ̔́ομηρος ποιεῖ. ὠνομάσθη δὲ τὸ καρχήσιον διὰ τὸ τραχύσματα ἔχειν κερχνοειδῆ,4 καὶ εἴρηται κατὰ ἐναλλαγὴν τοῦ ει πρὸς τὸ α ἀντὶ τοῦ κερχήσιον διὸ καὶ ̔́ομηρος τοὺς ὑπὸ δίψους κρατουμένους καρχαλέους εἶπεν. Χάρων δ΄ ὁ Λαμψακηνὸς ἐν  τοῖς ̔̀ ̔́ωροις παρὰ Λακεδαιμονίοις φησὶν ἔτι καὶ εἰς αὐτὸν δείκνυσθαι τὸ δέπας τὸ δοθὲν ̓αλκμήνῃ ὑπὸ Διόσ, ὅτε ̓αμφιτρύωνι εἰκάσθη. κάλπιον. ποτηρίου τι γένος ̓ερυθραίου, ὥς φησι  Πάμφιλοσ. εἶναι δ΄ αὐτὸ οἷόν ἐστι τὸ σκαφίον. κελέβῃ. τούτου τοῦ ἐκπώματος ̓ανακρέων μνημονεύει·   ἄγε δή, φέρ΄ ἡμίν,9 ὦ παῖ,  κελέβην, ὅκως ἄμυστιν   προπίω, τὰ μὲν δέκ΄ ἐγχέας  ὕδατοσ, τὰ πέντε δ΄ οἴνου  κυάθουσ.  ἄδηλον δὲ πότερον εἶδός ἐστι ποτηρίου ἢ πᾶν  ποτήριον κελέβη καλεῖται ἀπὸ τοῦ χέειν εἰς αὐτὸ τὴν λοιβὴν ἤτοι λείβειν τοῦτο δὲ ἐπὶ τοῦ ὑγροῦ συνήθως ἔταττον, ἀφ΄ οὗ λέγεται καὶ ὁ λέβησ. Σιληνὸς δὲ καὶ Κλείταρχος τοὺς Αἰολεῖς φασιν οὕτω καλεῖν τὸ ποτήριον. Πάμφιλος δὲ μόνην τὴν θερμοποτίδα καλουμένην· τὴν κελέβην εἶναι. Νίκανδρος δ΄ ὁ Κολοφώνιος ἐν ταῖς Γλώσσαις ποιμενικὸν ἀγγεῖον μελιτηρὸν τὴν κελέβην εἶναι· καὶ γὰρ ̓αντίμαχος ὁ Κολοφώνιος ἐν πέμπτῳ Θηβαίδος φησί·   κήρυκας θ΄ ἅμα τοῖσι φέρειν μέλανος οἴνοιο  ἀσκὸν ἐνίπλειον κελέβειὸν θ΄ ὅττι φέριστον   οἷσιν ἐνὶ μεγάροις κεῖτο μέλιτος πεπληθόσ.  καὶ πάλιν·   ἀτὰρ ἀμφίθετον κελέβειον ἑλόντες  ἔμπλειον μέλιτοσ, τὸ ῥὰ οἱ προφερέστερον ἦεν.  ἀλλαχοῦ δέ φησιν·  καὶ χρύσεια δέπαστρα καὶ ἀσκηθέος κελέβειον  ἔμπλειον μέλιτοσ, τὸ ῥὰ οἱ προφερέστερον εἴη.  σαφῶς γὰρ νῦν κελέβειον ἀντὶ ἀγγείου τινὸς τέθεικε, προειπὼν ποτήρια δέπαστρα. Θεόκριτος δ΄ ὁ Συρακόσιος ἐν ταῖς Φαρμακευτρίαις φησίν   στέψον τὰν κελέβαν φοινικέῳ οἰὸς ἀώτῳ ·  καὶ Εὐφορίων  ἠέ ποθεν ποταμῶν κελέβῃ ἀποήφυσας ὕδωρ. ̓ανακρέων   ᾠνοχόει δ΄ ἀμφίπολος μελιχρὸν  οἶνον τρικύαθον κελέβην ἔχουσα.  Διονύσιος δ΄ ὁ Λεπτὸς ἐξηγούμενος Θεοδωρίδα τὸ εἰς τὸν ̓́ερωτα μέλος τὴν κελέβην φησὶ τίθεσθαι ἐπὶ τοῦ ὀρθοῦ ποτηρίου οἷον Προυσιάδος καὶ θηρικλείου.  κέρασ. τοὺς πρώτους λέγεται τοῖς κέρασι τῶν βοῶν πίνειν ἀφ΄ οὗ τὸν Διόνυσον κερατοφυῆ πλάττεσθαι ἔτι τε ταῦρον καλεῖσθαι ὑπὸ πολλῶν ποιητῶν. ἐν δὲ Κυζίκῳ καὶ ταυρόμορφος ἵδρυται. ὅτι δὲ τοῖς κέρασιν ἔπινον δῆλον ἐκ τοῦ καὶ μέχρι · νῦν λέγεσθαι, ὅταν συμμίσγωσι τῷ οἴνῳ τὸ ὕδωρ, κεράσαι φάσκοντεσ. καὶ τὸ ἀγγεῖον δ΄ ἐν ᾧ κιρνᾶται ὁ οἶνος κρατὴρ ἀπὸ τοῦ συγκιρνᾶσθαι ἐν αὐτῷ τὸ ὕδωρ, ἀπὸ τοῦ κέρατοσ, οἱονεὶ κερατήρ,   ἀπὸ τοῦ εἰς κέρας ἐγχεῖσθαι τὸ πόμα. διαμένει δὲ ἔτι καὶ νῦν ἡ τῶν κεράτων κατασκευή, καλοῦσι γοῦν ἔνιοι ταῦτα ῥυτά.  καὶ τῶν ποιητῶν δὲ πολλοὶ παράγουσι πίνοντας τοὺς ἀρχαίους κέρασι. Πίνδαρος μὲν ἐπὶ τῶν Κενταύρων λέγων   ἀνδροδάμαντα δ΄ ἐπεὶ Φῆρες δάεν ῥιπὰν μελιαδέ  οἴνου,  ἐσσυμένως ἀπὸ μὲν λευκὸν γάλα χερσὶ τραπεζᾶν  ὤθεον, αὐτόματοι δ΄ ἐξ ἀργυρέων κεράτων πίνοντες  ἐπλάζοντο.  καὶ Ξενοφῶν δ΄ ἐν τῇ ζ΄ τῆς ̓αναβάσεως διηγούμενος τὸ παρὰ τῷ Θρᾳκὶ Σεύθῃ συμπόσιον γράφει  οὕτωσ·  ἐπεὶ δὲ Ξενοφῶν σὺν τοῖς μετ΄ αὐροῦ εἰσῆλθε πρὸς τὸν Σεύθην, ἠσπάζοντο μὲν πρῶτον ἀλλήλους καὶ κατὰ τὸν Θρᾴκιον νόμον κέρατα οἴνου προὔτεινον.6 ἐν δὲ τῇ ἕκτῃ περὶ Παφλαγόνων διηγούμενός φησι·  κατακείμενοι δ΄ ἐν στιβάσιν ἐδείπνουν καὶ ἔπινον κερατίνοις ποτηρίοισ. Αἰσχύλος δ΄ ἐν Περραιβίσι τοὺς Περραιβοὺς παρίστησιν ἀντὶ ποτηρίων τοῖς κέρασι χρωμένους διὰ τούτων·   ἀργυρηλάτοις  κέρασι χρυσᾶ στόμια προσβεβλημένοισ. καὶ Σοφοκλῆς Πανδώρᾳ·   καὶ πλῆρες ἐκπιόντι χρύσεον κέρας   τρίψει γέμοντα μαλθακῆς ὑπ΄ ὠλένησ. ̔́ερμιππος Μοίραις  · οἶσθά  νυν ὅ μοι ποίησον; τήνδε νῦν μή μοι δίδου, ἐκ δὲ ταῦ κέρατος αὖ μοι δὸς πιεῖν ἅπαξ μόνον. Λυκοῦργος δ΄ ὁ ῥήτωρ ἐν τῷ κατὰ Δημάδου Φίλιππόν φησι τὸν βασιλέα προπίνειν κέρατι τούτοις οἷς ἐφιλοφρονεῖτο. τοὺς δὲ Παιόνων βασιλεῖς φησι Θεόπομπος ἐν δευτέρᾳ Φιλιππικῶν, τῶν βοῶν τῶν παρ΄ αὐτοῖς γινομένων μεγάλα κέρατα φυόντων, ὡς χωρεῖν τρεῖς καὶ τέτταρας χόασ, ἐκπώματα  ποιεῖν ἐξ αὐτῶν, τὰ χείλη περιαργυροῦντας καὶ χρυσοῦντασ· καὶ Φιλόξενος δ΄ ὁ Κυθήριος ἐν τῷ ἐπιγραφομένῳ Δείπνῳ φησίν   πίνετο νεκτάρεον πόμ΄ ἐν χρυσέαις προτομαῖς  ταύρων κεραστῶν,9  ἐβρέχοντο δὲ κατὰ μικρόν. ̓αθηναῖοι δὲ καὶ ἀργυρᾶ ποιοῦντες κέρατα ἔπινον ἐξ αὐτῶν. ἔστι γοῦν τοῦτο εὑρεῖν ἐν τοῖς Δημιοπράτοις ἀναγεγραμμένον οὕτωσ..,11 ἐκ στήλης ἀνακειμένης ἐν ἀκροπόλει ἣ τὰ ἀναθήματα περιέχει·   κέρας ἔκπωμα ἀργυροῦν, καὶ περισκελὶς πρόσεστι ἀργυρᾶ.  κέρνος ἀγγεῖον κεραμεοῦν, ἔχον ἐν αὑτῷ πολλοὺς  κοτυλίσκους κεκολλημένουσ, ἐν οἷσ, φησίν,4 μήκωνες λευκοί, πυροί,ϡ κριθαί, πισοί, λάθυροι, ὦχροι, φακοί.  ὁ δὲ βαστάσας αὐτὸ οἷον λικνοφορήσας τούτων γεύεται, ὡς ἱστορεῖ ̓αμμώνιος ἐν γ περὶ Βωμῶν καὶ Θυσιῶν. κισσύβιον τὸ μόνωτον ποτήριον Φιλήμων.  Νεοπτόλεμος δ΄ ὁ Παριανὸς ἐν τρίτῳ Γλωσσῶν τὸ κίσσινον ποτήριον σημαίνειν παρ΄ Εὐριπίδῃ ἐν ̓ανδρομέδᾳ·   πᾶς δὲ ποιμένων ἔρρει λεώσ,7  ὁ μὲν γάλακτος κίσσινον φέρων σκύφος  πόνων ἀναψυκτῆρ΄,8 ὁ δ΄ ἀμπέλων γάνοσ. τὸ γὰρ κισσύβιον, φησί, λέγεται ἐπὶ συνόδου ἀγροικικῆσ, ἔνθα προσήκει μάλιστα τὸ ξύλινον ποτήριον. Κλείταρχος δέ φησιν Αἰολεῖς τὸν σκύφον κισσύβιον καλεῖν Μαρσύας δὲ κύπελλον καὶ τὸ ξύλινον ποτήριον. Εὔμολπος δὲ γένος τι ποτηρίου,  ἴσωσ, φησίν, κατ΄ ἀρχὰς ἐκ κισσίνου κατασκευασθὲν  ξύλου. Νίκανδρος δὲ ὁ Κολοφώνιος ἐν τῷ πρώτῳ τῶν Αἰτωλικῶν γράφει· ἐν τῇ ἱεροποιίῃ τοῦ Διδυμαίου Διὸς κισσοῦ σπονσδοποιέονται  πετάλοισιν, ὅθεν τὰ ἀρχαῖα ἐκπώματα κισσύβια φωνέεται. ̔́ομηροσ·   κισσύβιον μετὰ χερσὶν ἔχων μέλανος οἴνοιο. ̓ασκληπιάδης δ΄ ὁ Μυρλεανὸς ἐν τῷ περὶ τῆς Νεστορίδος  σκύφει,  φησί, καὶ κισσυβίῳ τῶν μὲν ἐν ἄστει καὶ μετρίων οὐδεὶς ἐχρῆτο, συβῶται  δὲ καὶ νομεῖς καὶ οἱ ἐν ἀγρῷ Πολύφημος μὲν τῷ κισσυβίῳ, θατέρῳ δὲ Εὔμαιοσ.  Καλλίμαχος δ΄ ἔοικε διαμαρτάνειν ἐν τῇ συγχρήσει τῶν ὀνομάτων, λέγων ἐπὶ τοῦ οἰκείου ξένου τοῦ παρὰ τῷ ̓αθηναίῳ Πόλλιδι συνεστιασθέντος αὐτῷ·   καὶ γὰρ ὁ Θρηικίην μὲν ἀνήνατο χανδὸν ἄμυστιν ζωροποτεῖν, ὀλίγῳ δ΄ ἥδετο κισσυβίῳ.  τῷ μὲν ἐγὼ τόδ΄ ἔλεξα περιστείχοντος ἀλείσου  τὸ τρίτον  ὁ γὰρ λέγων ἄλεισον τὸ αὐτὸ καὶ κισσύβιον τὴν  ἀκριβῆ θέσιν τῶν ὀνομάτων οὐ διαφυλάττει. εἰκάσειε δ΄ ἄν τις τὸ κισσύβιον τὸ πρῶτον ὑπὸ ποιμένων ἐργασθῆναι ἐκ κισσίνου ξύλου, ἄλλοι δὲ ἐτυμολογοῦσιν αὐτὸ ἀπὸ τοῦ χεῖσθαι, ὅ ἐστὶ χωρεῖν·    οὐδὸς δ΄ ἀμφοτέρους ὅδε χείσεται. καὶ ἡ τοῦ ὄφεως κατάδυσις χειή, ἡ καταδεχομένη τὸ ζῷον. καὶ κήθιον τὸ χήτιον τὸ χωροῦν τοὺς ἀστραγάλουσ. Διονύσιος δ΄ ὁ Σάμιος ἐν τοῖς  περὶ τοῦ Κύκλου τὸ ̔ομηρικὸν κισσύβιον κυμβίον ἔφη γράφων οὕτωσ·  καὶ αὐτὸν ̓οδυσσεὺς ὁρῶν ταῦτα ποιοῦντα πληρώσας τοῦ οἴνου κυμβίον δίδωσι πιεῖν.  κιβώριον. ̔ηγήσανδρος ὁ Δελφὸς Εὐφορίωνά φησι τὸν ποιητὴν παρὰ Πρυτάνιδι δειπνοῦντα καὶ ἐπιδεικνυμένου τοῦ Πρυτάνιδος κιβώριά τινα δοκοῦντα πεποιῆσθαι πολυτελῶσ, τοῦ κώθωνος εὖ μάλα προβεβηκότοσ, λαβὼν ἓν τῶν κιβωρίων ὡς ἐξοινῶν ἐνεούρησε. Δίδυμος δέ φησι ποτηρίου  εἶδος εἶναι, καὶ τάχ΄ ἂν εἴη τὰ λεγόμενα σκυφία διὰ τὸ κάτωθεν εἰς στενὸν συνῆχθαι ὡς τὰ Αἰγύπτια κιβώρια. κόνδυ ποτήριον ̓ασιατικόν. Μένανδρος Κόλακι·   κοτύλας χωροῦν δέκα  ἐν Καππαδοκίᾳ κόνδυ χρυσοῦν, Στρουθία.· ̔́ιππαρχος ̓ανασῳζομένοισ·   προσέχεις τι τούτῳ τῷ στρατιώτῃ; β. τῷδ΄;ἔχει  ἀργύριον οὗτοσ. α. οὐδαμόθεν, εὖ οἶδ΄ ἐγώ,  ἀλλ΄ ἢ δαπίδιον ἓν ἀγαπητὸν ποικίλον,  τέρα τ΄ ἔχον καὶ γρῦπας ἐξώλεις τινὰς   τῶν Περσικῶν Β. εἰς κόρακασ, ὦ μαστιγία.  α. καὶ κόνδυ καὶ ψυκτῆρα καὶ τι κυμβίον.  Νικόμαχος δ΄ ἐν πρώτῳ περὶ ̔εορτῶν Αἰγυπτίων φησί· τὸ δὲ κόνδυ ἐστὶ μὲν Περσικόν, τὴν δὲ ἀρχὴν ἣν ̔́ερμιππος ἀστρολογικὸς ὡς ὁ κόσμος ἐξ οὗ τῶν θεῶν τὰ θαύματα καὶ τὰ καρπώσιμα γίνεσθαι ἐπὶ γῆσ· διὸ ἐκ τούτου σπένδεσθαι. Παγκράτης δ΄ ἐν πρώτῳ Βοκχορηίδοσ·  αὐτὰρ ὅ γε σπείσας ἐκ κόνδυος ἀργυφέοιο   νέκταρ ἐπ΄ ἀλλοδαπὴν οἶμον ἔβαινε πόδα. Κονωνεῖοσ.  ̓́ιστρος ὁ Καλλιμάχειος ἐν πρώτῳ Πτολεμαίδος τῆς ἐν Αἰγύπτῳ πόλεως γράφει οὕτωσ· ·  κυλίκων Κονωνείων ζεῦγος καὶ θηρικλείων χρυσοκλύστων ζεῦγοσ.  κότυλοσ. τὰ μόνωτα ποτήρια κότυλοι, ὧν καὶ ̓αλκαῖος μνημονεύει. Διόδωρος δ΄ ἐν τῷ πρὸς Λυκόφρονα παρὰ Σικυωνίοις καὶ Ταραντίνοις ἐπιπολάζειν φησὶ τὸ ἔκπωμα, εἶναι δ΄ αὐτὸ λουτηρίῳ ἐοικὸς βαθεῖ. ἔχει δὲ καὶ οὖς ἐνιαχῇ. μνημονεύει  δὲ αὐτοῦ καὶ ̓́ιων ὁ Χῖος  κότυλον οἴνου πλέων  λέγων. ̔́ερμιππος δὲ ἐν Θεοῖσ·  τόν τε κότυλον πρῶτον ἤνεγκ΄ ἐνέχυρον τῶν γειτόνων.  καὶ Πλάτων ἐν Διὶ κακουμένῳ  τὸν κότυλον φέρει  φησί, καὶ ̓αριστοφάνης ἐν Βαβυλωνίοισ. Εὔβουλος δ΄ ἐν ̓οδυσσεῖ ἢ Πανόπταισ·  ὁ δ΄ ἱερεὺς Εὐήγορος  ἐν μέσοις αὐτοῖσιν ἑστὼς τὴν καλὴν σκευὴν ἔχων  οἶνον ἐξέσπενδε κοτύλῳ.  Πάμφιλος δὲ ποτηρίου φησὶν εἶναι γένοσ, ἴδιον δ΄ εἶναι Διονύσου. πολέμων δ΄ ἐν τῷ περὶ τοῦ Δίου Κῳδίου φησί·  μετὰ δὲ ταῦτα τὴν τελετὴν ποιεῖ  καὶ αἱρεῖ τὰ ἐκ τῆς θαλάμης καὶ νέμει ὅσοι ἂν ὦσι τὸ κέρνος περιενηνοχότεσ. τοῦτο δ΄ ἐστὶν ἀγγεῖον κεραμεοῦν ἔχον ἐν αὑτῷ πολλοὺς κοτυλίσκους κεκολλημένουσ·· ἔνεισι δ΄ ἐν αὐτοῖς ὅρμινοι, μήκωνες λευκοί, πυροί, κριθαί, πισοί, λάθυροι, ὦχροι, φακοί, κύαμοι, ζειαί, βρόμοσ, παλάθιον, μέλι, ἔλαιον, οἶνοσ, γάλα, ὄιον ἔριον ἄπλυτον. ὁ δὲ τοῦτο βαστάσας οἷον λικνοφορήσας τούτων γεύεται.  κοτύλη. ̓αριστοφάνης Κωκάλῳ·   ἄλλαι δ΄ ὑποπρεσβύτεραι γρᾶες Θασίου μέλανος μεστὸν   κεραμευομέναις κοτύλαις μεγάλαις ἔγχεον ἐς σφέτερον δέμας οὐδένα κόσμον,4  ἔρωτι βιαζόμεναι μέλανος οἴνου ἀκράτου.  Σιληνὸς καὶ Κλείταρχος ἔτι τε Ζηνόδοτος τὴν κύλικα·  πάντῃ δ΄ ἀμφὶ νέκυν κοτυλήρυτον ἔρρεεν αἷμα.  καί·   πολλὰ μεταξὺ πέλει κοτύλης καὶ χείλεος ἄκρου.  Σιμάριστος δὲ τὸ λεπτὸν ποτήριον οὕτως καλεῖσθαι. Διόδωρος δὲ τὸν παρά τισι κότυλον κοτύλην ὠνομακέναι τὸν ποιητὴν  πύρνον καὶ κοτύλην. ὃν κύλικα μὲν οὐκ εἶναι, οὐ γὰρ ἔχειν δύο ὦτα, παραπλήσιον δ΄ ὑπάρχειν λουτηρίῳ βαθεῖ, ποτηρίου  δὲ εἶδος εἶναι, δύνασθαι δὲ καὶ τὸν παρὰ τοῖς Αἰτωλοῖς καί τισι τῶν ̓ιώνων λεγόμενον κότυλον, ὃν ὅμοιον ὄντα τῷ προειρημένῳ ἓν οὖς ἔχειν. μνημονεύει δ΄ αὐτοῦ Κράτης  ἐν Παιδιαῖς καὶ ̔́ερμιππος ἐν Θεοῖσ.̓αθηναῖοι δὲ μέτρον τι καλοῦσι κοτύλην. Θουκυδίδησ·  ἐδίδοσαν μὲν αὐτῶν ἑκάστῳ ἐπὶ ὀκτὼ μῆνας κοτύλην ὕδατος καὶ δύο κοτύλας σίτου. ̓αριστοφάνης Προάγωνι·   ὁ δ΄ ἀλφίτων μοι πριάμενος τρεῖς χοίνικας  κοτύλης δεούσας εἴκοσ1΄ ἀπολογίζεται.  ̓απολλόδωρος δὲ ποτηρίου τι γένος ὑψηλὸν καὶ  ἔγκοιλον. πᾶν δὲ τὸ κοῖλον κοτύλην, φησίν, ἐκάλουν οἱ παλαιοί, ὡς καὶ τὸ τῶν χειρῶν κοῖλον ὅθεν καὶ κοτυλήρυτον αἷμα τὸ ἀμφοτέραις ταῖς χερσὶν ἀρυσθῆναι δυνάμενον. καὶ ἐγκοτύλη δέ τις παιδιὰ καλεῖται, ἐν ᾗ κοιλάναντες τὰς χεῖρας δέχονται τὰ γόνατα τῶν νενικηκότων οἱ νενικημένοι καὶ βαστάζουσιν αὐτούσ. Διόδωρος δ΄ ἐν ̓ιταλικαῖς Γλώσσαις καὶ ̔ ̔ηράκλειτοσ,6 ὥς φησι Πάμφιλοσ, τὴν κοτύλην καλεῖσθαι καὶ ἡμίναν, παρατιθέμενος ̓επιχάρμου·   καὶ πιεῖν ὕδωρ διπλάσιον χλιαρόν, ἡμίνας δύο.  καὶ Σώφρων· κατάστρεψον, τέκνον, τὰν ἡμίναν, κοτυλίσκην δ΄ εἴρηκε Φερεκράτης ἐν Κοριαννοῖ·   τὴν κοτυλίσκην, μηδαμῶσ. ̓αριστοφάνης ἐν ̓αχαρνεῦσι·  κοτυλίσκιον τὸ χεῖλος ἀποκεκρουμένον.  κοτύλη δὲ καλεῖται καὶ ἡ τοῦ ἰσχίου κοιλότησ, καὶ αἱ τοῦ πολύποδος ἐν ταῖς πλεκτάναις ἐπιφύσεις παραγώγως κοτυληδόνεσ. καὶ τὰ κύμβαλα δ΄ Αἰσχύλος ἐν ̓ηδωνοῖς κοτύλας εἴρηκεν  ὁ δὲ χαλκοδέτοις κοτύλαις ὀτοβεῖ.  Μαρσύας δέ φησι τὸ ἐν τῷ ἰσχίῳ ὀστοῦν καλεῖσθαι ἄλεισον καὶ κύλικα. κοτυλίσκος δὲ καλεῖται ὁ ἱερὸς τοῦ Διονύσου κρατηρίσκος ᾧ χρῶνται οἱ μύσται, ὡς Νίκανδρός φησιν ὁ Θυατειρηνὸς παρατιθέμενος τὸ ἐκ Νεφελῶν ̓αριστοφάνους ·   μηδὲ στέψω κοτυλίσκον.  Σιμμίας δὲ ἀποδίδωσι τὴν κοτύλην ἄλεισον. Κοτταβίς . ̔αρμόδιος ὁ Λεπρεάτης ἐν τῷ περὶ τῶν κατὰ Φιγάλειαν Νομίμων διεξιὼν περὶ τῶν ἐπιχωρίων δείπνων γράφει καὶ ταῦτα·  καθαγισάντων ταῦτα ἐν κεραμέᾳ κοτταβίδι πιεῖν ἑκάστῳ μικρόν, καὶ ὁ προσφέρων ἂν εἶπεν ΄ εὐδειπνίασ.6΄  ̔ηγήσανδρος δ΄ ὁ Δελφὸς ἐν ̔υπομνήμασιν, ὧν ἀρχὴ ἐν τῇ ἀρίστῃ πολιτείᾳ, φησὶν ὁ καλούμενος κότταβος παρῆλθεν εἰς τὰ συμπόσια τῶν περὶ Σικελίαν, ὥς φησιν Δικαίαρχοσ, πρῶτον εἰσαγαγόντων. τοσαύτη δὲ ἐγένετο σπουδὴ περὶ τὸ ἐπιτήδευμα ὥστε εἰς τὰ συμπόσια παρεισφέρειν  ἆθλα κοτταβεῖα καλούμενα, εἶτα κύλικες αἱ πρὸς τὸ πρᾶγμα χρήσιμαι μάλιστ΄ εἶναι δοκοῦσαι κατεσκευάζοντο, καλούμεναι κοτταβίδεσ. πρὸς δὲ τούτοις οἶκοι κατεσκευάζοντο κυκλοτερεῖσ, ἵνα  πάντες εἰς τὸ μέσον τοῦ κοττάβου τεθέντος ἐξ ἀποστήματος ἴσου καὶ τόπων ὁμοίων ἀγωνίζοιντο περὶ τῆς νίκησ, οὐ γὰρ μόνον ἐφιλοτιμοῦντο βάλλειν ἐπὶ τὸν σκοπόν, ἀλλὰ καὶ καλῶς ἕκαστα ἀνύτειν. ἔδει γὰρ εἰς τὸν ἀριστερὸν ἀγκῶνα ἐρείσαντα καὶ τῇ δεξιᾷ κυκλώσαντα ὑγρῶς ἀφεῖναι τὴν λάταγα· οὕτω γὰρ ἐκάλουν τὸ πῖπτον ἐκ τῆς κύλικος ὑγρόν· ὥστε ἔνιοι μεῖζον ἐφρόνουν ἐπὶ τῷ καλῶς κοτταβίζειν τῶν ἐπὶ τῷ ἀκοντίζειν μέγα φρονούντων.   κρατάνιον. μήποτε τὸ νῦν καλούμενον κρανίον ἔκπωμα οὕτως ὠνόμαζον οἱ ἀρχαῖοι. πολέμων γοῦν ἢ ὅστις ἐστὶν ὁ ποιήσας τὸν ἐπιγραφόμενον ̔ελλαδικὸν περὶ τοῦ ἐν ΄ ̓ολυμπίᾳ λέγων Μεταποντίνων ναοῦ γράφει καὶ ταῦτα·  ναὸς Μεταποντίνων, ἐν ᾧ φιάλαι ἀργυραῖ ρλβ΄, οἰνοχόαι ἀργυραῖ β΄, ἀποθυστάνιον ἀργυροῦν, φιάλαι γ  ἐπίχρυσοι. ναὸς Βυζαντίων, ἐν ᾧ Τρίτων κυπαρίσσινος ἔχων κρατάνιον ἀργυροῦν, σειρὴν ἀργυρᾶ, καρχήσια β΄ ἀργυρᾶ, κύλιξ ἀργυρᾶ, οἰνοχόη χρυσῆ,  κέρατα δύο. ἐν δὲ τῷ ναῷ τῆς ̔́ηρας τῷ παλαιῷ φιάλαι ἀργυραῖ λ΄, κρατάνια ἀργυρᾶ β΄, χύτρος ἀργυροῦσ, ἀποθυστάνιον χρυσοῦν, κρατὴρ χρυσοῦσ, Κυρηναίων ἀνάθημα, βατιάκιον ἀργυροῦν. κρουνεῖα. ̓επιγένης Μνηματίῳ·  κρατῆρεσ, κάδοι,  ὁλκεῖα, κρουνεῖ΄. β. ἔστι γὰρ κρουνεῖα; α. ναί.   κυαθίσ, κοτυλῶδες ἀγγεῖον. σώφρων ἐν τῷ ἐπιγραφομένῳ μίμῳ Γυναῖκες αἳ τὰν θεὸν φαντὶ ἐξελᾶν·  ὑποκατώρυκται δὲ ἐν κυαθίδι τρικτὺς ἀλεξιφαρμάκων.  κύλιξ. Φερεκράτης Δουλοδιδασκάλῳ;   νυνὶ δ΄ ἀπόνιζε τὴν κύλικα δώσων πιεῖν,  ἔγχει τ΄ ἐπιθεὶς τὸν ἡθμόν  ταῦτα δ΄ ἐστὶ κεράμεα ποτήρια καὶ λέγεται ἀπὸ τοῦ κυλίεσθαι τῷ τροχῷ· ἀφ΄ ὧν καλεῖται τό τε κυλικεῖον, ἐν ᾧ τίθεται τόπῳ τὰ ποτήρια κἂν ἀργυρᾶ τυγχάνῃ ὄντα, καὶ τὸ κυλικηγορεῖν, ὅταν  ἐπὶ τῇ κύλικί τις ἀγορεύῃ. ̓αθηναῖοι δὲ καὶ τὴν ἰατρικὴν πυξίδα καλοῦσι κυλιχνίδα διὰ τὸ τῷ τόρνῳ κεκυλίσθαι. ἐγένοντο δ΄ ἐπίσημοι κύλικες αἵ τε ̓αργεῖαι καὶ αἱ ̓αττικαί. καὶ τῶν μὲν ̓αττικῶν μνημονεύει Πίνδαρος ἐν τοῖσδε·  ὦ Θρασύβουλ΄, ἐρατᾶν ὄχημ΄ ἀοιδᾶν τοῦτό τοι πέμπω μεταδόρπιον. ἐν ξυνῷ κεν εἴη   συμπόταισίν τε γλυκερὸν  καὶ Διωνύσοιο καρπῷ καὶ κυλίκεσσιν ̓αθηναίαισι  κέντρον. αἱ δ΄ ̓αργεῖαι δοκοῦσι καὶ τὸν τύπον ἔχειν διάφορον  πρὸς τὰς ̓αττικάσ. φοξαὶ γοῦν ἦσαν τὸ χεῖλοσ, ὡς Σιμωνίδης φησὶν ὁ ̓αμόργιοσ·  αὐτὴ δὲ φοξὴ χεῖλος ̓αργείη κύλιξ,ϡ ἡ εἰς ὀξὺ ἀνηγμένη, οἷοὶ εἰσιν οἱ ἄμβικες καλούμενοι, τὸ γὰρ φοξὸν ἐπὶ τούτου τάττουσι, καθότι ̔́ομηρος ἐπὶ τοῦ Θερσίτου·   φοξὸς ἔην κεφαλήν. καὶ ἔστιν οἷον φαοξόσ, ὁ πρὸς τὰ φάη ὀξὺς ὁρώμενοσ.  διάφοροι δὲ κύλικες γίνονται καὶ ἐν τῇ τοῦ συσσίτου ἡμῶν ̓αθηναίου πατρίδι Ναυκράτει.  εἰσὶν γὰρ φιαλώδεις μέν, οὐ κατὰ τόρνον, ἀλλ΄ ὥσπερ δακτύλῳ πεποιημέναι, καὶ ἔχουσιν ὦτα τέσσαρα, πυθμένα εἰς πλάτος ἐκτεταμένον πολλοὶ δ΄ ἐν τῇ Ναυκράτει κεραμεῖσ· ἀφ΄ ὧν καὶ ἡ πλησίον τῶν κεραμείων πύλη Κεραμικὴ καλεῖται καὶ βάπτονται εἰς τὸ δοκεῖν εἶναι ἀργυραῖ. ἐπαινοῦνται δὲ καὶ αἱ Χῖαι κύλικεσ, ὧν μνημονεύει ̔́ερμιππος ἐν Στρατιώταισ·   Χία δὲ κύλιξ ὑψοῦ κρέμαται  περὶ πασσαλόφιν.  Γλαύκων δ΄ ἐν ταῖς Γλώσσαις Κυπρίους φησὶ τὴν κοτύλην κύλικα καλεῖν. ̔ερμῶναξ δ΄ ἐν  Συνὠννμοις οὕτως γράφει·  ἄλεισον ποτήριον,1 κύπελλον, ἄμφωτισ, σκύφοσ, κύλιξ, κώθων, καρχήσιον, φιάλη ̓αχαιὸς δὲ ὁ ̓ερετριεὺς ἐν ̓αλκμαίωνι ἀντὶ τοῦ κύλικες παραγώγως κυλιχνίδας εἴρηκε διὰ τούτων·   ἀλλ΄ ὡς τάχιστα μέλανα δεῦρ΄ ἀμνὸν φέρειν  κοινόν τε χρὴ κρατῆρα καὶ κυλιχνίδασ. καὶ ̓αλκαῖος κυλίχνας ἐν  τῷ,4     πίνωμεν· τί τὰ λύχν΄ ὀμμένομεν; δάκτυλος ἁμέρα.  κὰδ δ΄ ἄειρε κυλίχναις μεγάλαισ, ἄιτα, ποικίλαισ. οἶνον γὰρ Σεμέλας καὶ Διὸς υἱὸς λαθικαδέα  ἀνθρώποισιν ἔδωκ΄. ἔγχεε κέρναις ἕνα καὶ δύο  πλέαις κὰκ κεφαλᾶσ. καὶ ἐν τῷ δεκάτῳ·   λάταγες ποτέονται κυλιχνᾶν ἀπὸ Τηιᾶν,17 ὡς διαφόρων γινομένων καὶ ἐν Τέῳ κυλίκων.   Φερεκράτης Κοριαννοῖ· ἐκ τοῦ βαλανείου γὰρ δίεφθος ἔρχομαι,  ξηρὰν ἔχουσα τὴν φάρυγα.  Β. δώσω πιεῖν   α. γλίσχρον γὲ μοὐστὶ τὸ σίαλον νὴ τὼ θεώ.   β. τί λάβω; κεράσω σοι τὴν κυλίσκην; α. μηδαμῶς μικράν γε. κινεῖται γὰρ εὐθύς μοι χολή,  ἐξ οὗπερ ἔπιον ἐκ τοιαύτης φάρμακον.  εἰς τὴν ἐμὴν νῦν ἔγχεον τὴν μείζονα. ὅτι δὲ μεγάλοις ποτηρίοις αἱ γυναῖκες ἐχρῶντο ὁ αὐτὸς εἴρηκε Φερεκράτης ἐν Τυραννίδι διὰ τούτων   εἶτ΄ ἐκεραμεύσαντο τοῖς μὲν ἀνδράσιν ποτήρια  πλατέα, τοίχους οὐκ ἔχοντ΄, ἀλλ΄ αὐτὸ τοὔδαφος μόνον,   κοὐχὶ χωροῦντ΄ οὐδὲ κόγχην, ἐμφερῆ γευστηρίοισ·  σφίσι δὲ γ΄ αὐταῖσιν βαθείας κύλικας ὥσπερ ὁλκάδας  οἰναγωγούσ, περιφερεῖσ, λεπτάσ, μέσας γαστροιίδασ,9  οὐκ ἀβούλωσ, ἀλλὰ πόρρωθεν κατεσκευασμέναι  αὔθ΄ ὅπως ἀνεκλογίστως πλεῖστος οἶνος ἐκποθῇ.   εἶθ΄ ὅταν τὸν οἶνον αὐτὰς αἰτιώμεθ΄ ἐκπιεῖν,  λοιδοροῦνται κὠμνύουσι μὴ πιεῖν ἀλλ΄ ἢ μίαν.  ἡ δὲ κρείττων ἡ μί΄ ἐστὶ χιλίων ποτηρίων. κυμβία τὰ ποτήρια καὶ πλοῖα μικρὰ Σιμάριστοσ. Δωρόθεος δέ·  γένος ποτηρίων βαθέων τὰ κυμβία  καὶ ὀρθῶν,1 πυθμένα μὴ ἐχόντων μηδὲ ὦτα.  Πτολεμαῖος δὲ ὁ τοῦ ̓αριστονίκου τὰ κυφά. Νίκανδρος δ΄ ὁ Θυατειρηνὸς τὸ χωρὶς ὠτίων ποτήριον ὠνομακέναι Θεόπομπον ἐν Μήδῳ. Φιλήμων Φάσματι·  ἔπιεν ἡ ̔ρόδη   κυμβίον ἀκράτου· κατασέσειχ΄ ὑμᾶς ἄφνω. Διονύσιος δ΄ ὁ Σάμιος ἐν ἕκτῳ περὶ τοῦ Κύκλου τὸ αὐτὸ οἴεται εἶναι κισσύβιον καὶ κυμβίον. φησὶ γὰρ ὡς ̓οδυσσεὺς πληρώσας κυμβίον ἀκράτου ὤρεξε τῷ Κύκλωπι, οὐκ ἔστι δὲ μικρὸν τὸ διδόμενον αὐτῷ κισσύβιον παρ΄ ̔ομήρῳ· οὐ γὰρ ἂν τρὶς πιὼν μέγιστος ὢν τὸ σῶμα ταχέως ἂν ὑπὸ τῆς μέθης κατηνέχθη. τοῦ κυμβίου μνημονεύει καὶ Δημοσθένης ἐν τῷ κατὰ Μειδίου ἀκολουθεῖν αὐτῷ φάσκων ῥυτὰ καὶ κυμβία. καὶ πάλιν ἐν τῷ αὐτῷ· ἐπ΄ ἀστράβης δὲ ὀχούμενος ἐξ ̓αργούρας τῆς Εὐβοίασ,6 χλανίδας δ΄ ἐπ΄ ὄχου καὶ κυμβία καὶ κάδους ἔχων, ὧν ἐπελαμβάνοντο οἱ πεντηκοστολόγοι.  καὶ ἐν τῷ κατὰ Εὐέργου καὶ  Μνησιβούλου. φησὶ δὲ Δίδυμος ὁ γραμματικὸς ἐπίμηκες εἶναι τὸ ποτήριον καὶ στενὸν τῷ σχήματι, παρόμοιον πλοίῳ ὃ καλεῖται κύμβη. καὶ ΄ ̓αναξανδρίδης ἐν ̓αγροίκοισ·   μεγάλ΄ ἴσως ποτήρια  προπινόμενα καὶ μέστ΄ ἀκράτου κυμβία  ἐκάρωσεν ὑμᾶσ. β. ἀνακεχαίτικεν μὲν οὖν. ̓́αλεξις ̔ιππεῖ·  τά τε κυμβία   ἆρ΄ ἦν πρόσωπ΄ ἔχοντα χρυσᾶ παρθένων; β. νὴ τὸν Δί΄, ἦν γάρ. α. ὦ τάλαιν΄ ἐγὼ κακῶν. ̓ερατοσθένης δ΄ ἐν τῇ πρὸς ̓αγήτορα τὸν Λάκωνα ̓επιστολῇ ὡς κυαθῶδες ἀγγεῖον τὸ κυμβίον  παραδίδωσι γράφων οὕτωσ·  θαυμάζουσι δὲ οἱ αὐτοὶ καὶ πῶς κύαθον μὴ κεκτημένοσ, ἀλλὰ κυμβίον μόνον, φιάλην προσεκέκτητο. δοκεῖ δὴ μοι τὸ μὲν τῆς τῶν ἀνθρώπων χρείας ἕνεκα, τὸ δὲ τῆς τῶν θεῶν τιμῆς εἰς τὴν κτῆσιν παρειληφέναι. κυάθῳ μὲν οὖν οὐδὲν ἐχρῶντο τότε οὐδὲ κοτύλῃ.  κρατῆρα γὰρ ἵστασαν τοῖς θεοῖσ, οὐκ ἀργυροῦν οὐδὲ λιθοκόλλητον, ἀλλὰ γῆς Κωλιάδοσ.  τοῦτον δ΄ ὁσάκις ἐπιπληρώσαιεν,10 ἀποσπείσαντες τοῖς θεοῖς ἐκ τῆς φιάλης ᾠνοχόουν ἐφεξῆσ, τὸν νεοκρᾶτα  βάπτοντες τῷ κυμβίῳ, καθὰ καὶ νῦν παρ΄ ὑμῖν ποιοῦσιν ἐν τοῖς φιδιτίοισ.  εἰ δέ ποτε πλεῖον πιεῖν βουληθεῖεν, προσπαρετίθεσαν τοὺς καλουμένους κοτύλουσ, κάλλιστα καὶ εὐποτώτατα ἐκπωμάτων. ἦσαν δὲ καὶ οὗτοι τῆς αὐτῆς κεραμείασ.  ὅταν δ΄ ̓́εφιππος ἐν ̓εφήβοις λέγῃ   οὐ κύλικας ἐπὶ τὰ δεῖπνα Χαιρήμων φέρει,  οὐ κυμβίοισι πεπολέμηκ΄ Εὐριπίδησ; οὐ τὸν τραγικὸν λέγει ποιητήν, ἀλλά τινα ὁμώνυμον αὐτῷ, ἤτοι φίλοινόν τινα ἢ αἰτίαν ἔχοντα οὐ χρηστήν, ὥς φησιν ̓αντίοχος ὁ ̓αλεξανδρεὺς ἐν τῷ περὶ τῶν ἐν τῇ μέσῃ κωμῳδίᾳ κωμῳδουμένων Ποιητῶν. τὸ γὰρ ἐπάγεσθαι κατὰ τὰς ἑστιάσεις κυμβία καὶ δοκεῖν τούτοις διαμάχεσθαι εἰς ἑκάτερα τείνει, μνημονεύει δ΄ αὐτοῦ καὶ ̓αναξανδρίδης ἐν Νηρηίσιν·   δὸς δὴ τὸν χόα  αὐτῷ σύ, Κῶμε,2 καὶ τὸ κυμβίον φέρων·  Εὐριπίδης τις σήμερον γενήσεται. καὶ ̓́εφιππος ἐν ̔ομοίοις ἢ ̓οβελιαφόροισ·   Διονυσίου δὲ δράματ΄ ἐκμαθεῖν δέοι  καὶ Δημοφῶντος ἅττ΄ ἐποίησεν εἰς Κότυν,4  ῥήσεις τε κατὰ δεῖπνον Θεόδωρός μοι λέγοι,  Λάχητὶ τ΄6 οἰκήσαιμι τὴν ἑξῆς θύραν,  κυμβία τε παρέχοιμ΄ ἑστιῶν Εὐριπίδῃ,7  ὅτι δὲ καὶ πλοῖον ἡ κύμβη Σοφοκλῆς ἐν ̓ανδρομέδᾳ φησίν·   ἵπποισιν ἢ κύμβαισι ναυστολεῖς χθόνα;  κύββα ποτήριον ̓απολλόδωρος Παφίουσ. κύπελλον. τοῦτο πότερόν ἐστιν ταὐτὸν τῷ ἀλείσῳ καὶ τῷ δέπαι καὶ μόνον ὀνόματι διαλλάσσει   τοὺς μὲν ἄρα χρυσέοισι κυπέλλοις υἷες ̓αχαιῶν  δειδέχατ΄ ἄλλοθεν ἄλλος ἀνασταδὸν ἢ διάφορος ἦν ὁ τύπος καὶ οὐχ ὥσπερ τὸ δέπας καὶ τὸ ἄλεισον ἀμφικύπελλον, οὕτω καὶ τοῦτο, κυφὸν δὲ μόνον; ἀπὸ γὰρ τῆς κυφότητος τὸ  κύπελλον, ὥσπερ καὶ τὸ ἀμφικύπελλον ἢ ὅτι παραπλήσιον ἦν ταῖς πέλλαισ, συνηγμένον μᾶλλον εἰς τὴν κυφότητα· ἢ ἀμφικύπελλα οἷον ἀμφίκυρτα ἀπὸ τῶν ὤτων, διὰ τὸ τοιαῦτα εἶναι τῇ κατασκευῇ, φησὶ γὰρ καὶ ὁ ποιητήσ·  ἦ τοι ὁ καλὸν ἄλεισον ἀναιρήσεσθαι ἔμελλεν  χρύσεον ἄμφωτον. ̓αντίμαχος δ΄ ἐν ε Θηβαίδοσ·   πᾶσιν δ΄ ἡγεμόνεσσιν ἐποιχόμενοι κήρυκες  χρύσεα καλὰ κύπελλα τετυγμένα νωμήσαντο.  Σιληνὸς δέ φησι·  κύπελλα ἐκπώματα σκύφοις ὅμοια, ὡς καὶ Νίκανδρος ὁ Κολοφώνιος   κύπελλα δ΄ ἔνειμε συβώτησ.΄  Εὔμολπος δὲ ποτηρίου γένοσ, ἀπὸ τοῦ κυφὸν εἶναι. Σιμάριστος δὲ τὸ δίωτον ποτήριον Κυπρίουσ, τὸ δὲ δίωτον καὶ τετράωτον Κρῆτασ. Φιλίτας δὲ Συρακοσίους κύπελλα καλεῖν τὰ τῆς μάζης καὶ τῶν ἄρτων ἐπὶ τῆς τραπέζης καταλείμματα. κύμβη. Φιλήμων ἐν ταῖς ̓αττικαῖς Φωναῖς κύλικος εἶδοσ. ̓απολλόδωρος δ΄ ἐν τῷ περὶ ̓ετυμολογιῶν Παφίους τὸ ποτήριον καλεῖν κύββα.  κώθων Λακωνικὸν ποτήριον, οὗ μνημονεύει Ξενοφῶν ἐν α Κύρου Παιδείασ. Κριτίας δ΄ ἐν Λακεδαιμονίων Πολιτείᾳ γράφει οὕτωσ· χωρὶς δὲ τούτων τὰ σμικρότατα ἐς τὴν δίαιταν· ὑποδήματα ἄριστα Λακωνικά· ἱμάτια φορεῖν ἥδιστα καὶ χρησιμώτατα· κώθων Λακωνικόσ, ἔκπωμα ἐπιτηδειότατον εἰς στρατείαν καὶ εὐφορώτατον ἐν γυλιῷ. οὗ δὲ ἕνεκα στρατιωτικόν, πολλάκις ἀνάγκη ὕδωρ πίνειν οὐ καθαρόν. πρῶτον μὲν οὖν  τὸ μὴ λίαν κατάδηλον εἶναι τὸ πόμα· εἶτα ἄμβωνας ὁ κώθων ἔχων ὑπολείπει τὸ οὐ καθαρὸν ἐν αὑτῷ.  καὶ Πολέμων δ΄ ἐν τῇ   τῶν πρὸς ̓αδαῖον καὶ ̓αντίγονον, ὅτι κεραμέοις ἀγγείοις ἐχρῶντο οἱ Λακεδαιμόνιοι γράφει οὕτωσ· ·  ἀλλὰ μὴν ὅτι ἀρχαικὸν ἦν τὸ τοιόνδε τῆς ἀγωγῆς γένος  ὃ καὶ νῦν ὁρᾶται παρά τισι τῶν ̔ ̔ελλήνων· ἐν ̓́αργει μὲν ἐν ταῖς δημοσίαις θοίναισ, ἐν Λακεδαίμονι δὲ κατὰ τὰς ἑορτάσ, ἔν τε τοῖς ἐπινικίοις καὶ τοῖς γάμοις τῶν παρθένων, πίνουσιν ἐκ κεραμέων ποτηρίων ἐν δὲ τοῖς ἄλλοις συμποσίοις καὶ φιδιτίοις  ἐν πιθάκναις  μνημονεύει αὐτοῦ καὶ ̓αρχίλοχος ἐν ̓ελεγείοις ὡς ποτηρίου οὕτωσ·   ἀλλ΄ ἄγε σὺν κώθωνι θοῆς διὰ σέλματα νηὸς  φοίτα καὶ κοίλων πώματ΄ ἄφελκε κάδων,  ἄγρει δ΄ οἶνον ἐρυθρὸν ἀπὸ τρυγόσ·· οὐδὲ γὰρ ἡμεῖς  νήφειν ἐν φυλακῇ τῇδε δυνησόμεθα, ὡς τῆς κύλικος λεγομένης κώθωνοσ. ̓αριστοφάνης ̔ιππεῦσιν   εἰς τὰς ἱππαγωγοὺς εἰσεπήδων ἀνδρικῶς  πριάμενοι κώθωνασ, οἱ δὲ σκόροδα καὶ κρόμμυα.  ̔ ̔ηνίοχος Γοργόσι·   πιεῖν πιεῖν τις ἐγχείτω λαβὼν  πυριγενῆ κυκλοτερῆ βραχύωτον παχύστομον  κώθωνα, παῖδα φάρυγοσ. Θεόπομπος Στρατιώτισιν   ἐγὼ γὰρ ἂν κώθωνος ἐκ στρεψαύχενος  πίοιμι τὸν τράχηλον ἀνακεκλασμένη; ̓́αλεξις ̓ερίθοισ·   εἶτα τετρακότυλον ἐπεσόβει κώθωνά μοι,  παλαιὸν οἴκων κτῆμα.  ἀπὸ δὲ τοῦ ποτηρίου τούτου καὶ ἀκρατοκώθωνας καλοῦσι τοὺς πλέονα ἄκρατον σπῶντασ, ὡς ̔υπερείδης ἐν τῷ κατὰ Δημοσθένουσ. Καλλίξεινος  δ΄ ἐν τετάρτῳ περὶ ̓αλεξανδρείας ἀναγράφων τὴν τοῦ Φιλαδέλφου πομπὴν καὶ καταλέγων πολλὰ ἐκπώματα γράφει καὶ τάδε·  κώθωνες διμέτρητοι β΄.  περὶ δὲ τοῦ κωθωνίζεσθαι καὶ ὅτι χρήσιμός ἐστι διὰ χρόνου ὁ κωθωνισμὸς Μνησίθεος ὁ ̓αθηναῖος ἰατρὸς ἐν τῇ περὶ Κωθωνισμοῦ ἐπιστολῇ φησιν οὕτως ·  συμβαίνει τοὺς μὲν πολὺν ἄκρατον ἐν ταῖς συνουσίαις πίνοντας μεγάλα βλάπτεσθαι  καὶ τὸ σῶμα καὶ τὴν ψυχήν. τὸ μέντοι κωθωνίζεσθαι διά τινων ἡμερῶν δοκεῖ μοι ποιεῖν τινα καὶ τοῦ σώματος κάθαρσιν καὶ τῆς ψυχῆς ἄνεσιν. γίγνονται γάρ τινες ἡμῖν ἐκ τῶν καθ΄ ἡμέραν  συμποσίων ἐπιπόλαιοι δριμύτητεσ· ταύταις οὖν ἐστι τῶν μὲν πόρων οἰκειότατος ὁ διὰ τῆς οὐρήσεωσ, τῶν δὲ καθάρσεων ἡ διὰ τῶν κωθωνισμῶν πρέπει μάλιστα, κατανίζεται γὰρ τὸ σῶμα τοῖς οἴνοισ· ὑγρὸν γὰρ καὶ θερμὸν ὁ οἶνοσ· τὸ δὲ ἀφ΄ ἡμῶν διηθούμενον οὖρόν ἐστιν δριμύ, τὰ γοῦν ἱμάτια τούτῳ χρώμενοι ῥύμματι πλύνουσιν οἱ  γναφεῖσ. τρία δὲ παραφύλαττε ὅταν κωθωνίζῃ· μὴ πονηρὸν οἶνον πίνειν μηδὲ ἄκρατον μηδὲ τραγηματίζεσθαι ἐν τοῖς κωθωνισμοῖσ. ὅταν δ΄ ἱκανῶς ἔχῃς ἤδη, μὴ κοιμῶ πρὶν ἂν ἐμέσῃς πλέον ἢ ἔλαττον. εἶτα ἐὰν μὲν ἐμέσῃς ἱκανῶσ, ἀναπαύου μικρόν· περιχεάμενοσ· ἐὰν δὲ μὴ δυνηθῇς ἱκανῶς κενῶσαι σαυτόν, πλείονι χρῆσαι τῷ λουτρῷ καὶ · εἰς τὴν  πύελον κατακλίθητι σφόδρα εἰς θερμὸν ὕδωρ. ̔ Πολέμων δ΄ ἐν πέμπτῳ τῶν πρὸς ̓αδαῖον  καὶ ̓αντίγονόν φησι·  Διόνυσος τέλειος καθήμενος ἐπὶ πέτρασ· ἐξ εὐωνύμων δ΄ αὐτοῦ Σάτυρος φαλακρόσ, ἐν τῇ δεξιᾷ κώθωνα μόνωτον ῥαβδωτὸν κρατῶν.  λαβρωνία ἐκπώματος Περσικοῦ εἶδος ἀπὸ τῆς ἐν τῷ πίνειν λαβρότητος ὠνομασμένον. πλατὺ δ΄ ἐστὶ τῇ κατασκευῇ καὶ μέγα· ἔχει δὲ καὶ ὦτα  μεγάλα· εἴρηται δὲ καὶ ἀρσενικῶς ὁ λαβρώνιοσ, Μένανδρος ̔αλιεῖ·   εὐποροῦμεν,2 οὐδὲ μετρίωσ;· ἐκ Κυίνδων χρυσίον,   Περσικαὶ στολαὶ δὲ κεῖνται· πορφυρᾶ , τορεύματα  ἔνδον ἔστ΄, ἄνδρεσ, ποτήρἰ· ἄλλα τ΄ ἀργυρώματα,6 κἀκτυπωμάτων πρόσωπα, τραγέλαφοι, λαβρώνιοι. ἐν δὲ Φιλαδέλφοισ·   ἤδη δ΄ ἐπιχύσεις διάλιθοι, λαβρώνιοι,  Πέρσαι δ΄ ἔχοντες μυιοσόβας ἑστήκεσαν. ̔́ιππαρχος δ΄ ἐν Θαίδι·  ὁ λαβρώνιος δ΄ ἔσθ΄ 10 οὗτος ὄρνισ; β. ̔ηράκλεισ,   ποτήριον χρυσοῦς διακοσίους ἄγον. α. ὢ περιβοήτου, φιλτάτη, λαβρωνίου.  Δίφιλος Τιθραύστῃ καὶ ἄλλα γένη καταλέγων ποτηρίων φησί·   πρίστισ, τραγέλαφοσ,12 βατιάκη, λαβρώνιοσ.  ἀνδραπόδι΄ ἤδη ταῦθ΄, ὁρᾷσ, ἥκιστά γε,  ἐκπωμάτων δ΄ ὀνόματα. β. πρὸς τῆς ̔εστίασ.  α. ὁ λαβρώνιος χρυσῶν δέ, παῖδεσ, εἴκοσι.   Δίδυμος δ΄ ὅμοιον εἶναί φησιν αὐτὸ βομβυλιῷ ἢ βατιακίῳ. Λάκαιναι κυλίκων εἶδος οὕτως λεγόμενον ἢ ἀπὸ τοῦ κεράμου, ὡς τὰ ̓αττικὰ σκεύη, ἢ ἀπὸ τοῦ σχήματος ἐπιχωριάσαντος ἐκεῖ, ὥσπερ  αἱ Θηρίκλειαι λέγονται. ̓αριστοφάνης Δαιταλεῦσι·  Συβαρίτιδὰς τ΄ εὐωχίασ, καὶ Χῖον ἐκ Λακαινᾶν  κυλίκων μεθ΄ ἡδέων σπάσαι φίλων· λεπαστή. οἱ μὲν ὀξύνουσι τὴν τελευταίαν, ὡς  καλή, οἱ δὲ παροξύνουσιν, ὡς μεγάλη, τοῦτο δὲ τὸ ποτήριον ὠνομάσθη ἀπὸ τῶν εἰς τὰς μέθας καὶ τὰς ἀσωτίας πολλὰ ἀναλισκόντων, οὓς λαφύκτας καλοῦμεν. κύλικες δ΄ ἦσαν μεγάλαι. Ι ̓αριστοφάνης Εἰρήνῃ·   τί δῆτ΄ ἂν εἰ πίοις οἴνου κύλικα λεπαστήν; ἀφ΄ ἧς ἔστι λάψαι, τουτέστιν ἁθρόως πιεῖν, κατεναντίον τῷ λεγομένῳ βομβυλιῷ, φησὶν γάρ που ὁ αὐτός   τὸ δ΄ αἷμα λέλαφας τοὐμόν, ὦναξ δέσποτα,  οἷον ἅθρουν μ΄ ἐξέπιεσ. ἐν δὲ  Γηρυτάδῃ·  ἦν δὲ   τὸ πρᾶγμ΄ ἑορτή, περιέφερε δὲ κύκλῳ λεπαστὴν  ἡμῖν ταχὺ προσφέρων παῖς οἰνοχόος σφόδρα κυανοβενθῆ, τὸ βάθος παρίστησιν ὁ κωμικὸς τοῦ ποτηρίου. ̓αντιφάνης δὲ ἐν ̓ασκληπιῷ·  τὴν δὲ γραῦν τὴν ἀσθενοῦσαν πάνυ πάλαι, τὴν βρυτικήν,  ῥίζιον τρίψας τι μικρὸν δελεάσας τε γεννικῇ  τὸ μέγεθος κοίλῃ λεπαστῇ, τοῦτ΄ ἐποίησεν ἐκπιεῖν.  Φιλύλλιος Αὔγῃ·   πάντα γὰρ ἦν  μέστ΄ ἀνδρῶν καὶ μειρακίων  πινόντων ὁμοῦ δ΄ ἄλλων  γρᾴδι΄ ἦν μεγάλαισιν οἴνου χαίροντα λεπασταῖσ.  Θεόπομπος Παμφίλῃ·   σπόγγοσ, λεκάνη, πτερόν, λεπαστὴ πάνυ πυκνή,  ἣν ἐκπιοῦσ1΄ ἄκρατον ̓αγαθοῦ Δαίμονος  τέττιξ κελαδεῖ.  καὶ ἐν Μήδῳ·   ὣς ποτ΄ ἐκήλησεν Καλλίστρατος υἷας ̓αχαιῶν,  κέρμα φίλον διαδοὺς ὅτε συμμαχίαν ἐρέεινεν  οἶον δ΄ οὐ κήλησε  δέμας λεπτὸν ̔ραδάμανθυν  Λύσανδρον κώθωνι, πρὶν αὐτῷ δῶκε λεπαστήν.  ̓αμερίας δέ φησι τὴν οἰνοχόην λεπαστὴν καλεῖσθαι. ̓αριστοφάνης δὲ καὶ ̓απολλόδωρος γένος εἶναι κύλικοσ. Φερεκράτης Κραπατάλλοισ·   τῶν θεατῶν δ΄ ὅστις ἂν  διψῇ, λεπαστὴν ἐγχεάμενον ἔστιν ἐκχαρυβδίσαι.  Νίκανδρος δ΄ ὁ Κολοφώνιός φησιν Δόλοπας οὕτω καλεῖν τὴν κύλικα. Λυκόφρων δ΄ ἐν τῷ θ περὶ Κωμῳδίας παραθέμενος τὰ Φερεκράτους καὶ αὐτὸς  εἶναί φησι γένος κύλικος τὴν λεπαστήν. μόσχος δ΄ ἐν ἐξηγήσει ̔ροδιακῶν Λέξεων κεραμεοῦν ἀγγεῖόν φησιν αὐτὸ εἶναι, ἐοικὸς ταῖς λεγομέναις πτωματίσιν,4 ἐκπεταλώτερον δέ. ̓αρτεμίδωρος δ΄ ὁ ̓αριστοφάνειος ποτήριον ποιόν. ̓απολλοφάνης δὲ Κρησί·   καὶ λεπαστὰ μ΄ ἁδύοινος εὐφρανεῖ δι΄ ἁμέρασ.  Θεόπομπος Παμφίλῃ·   λεπαστὴ μάλα συχνή,   ἣν ἐκπιοῦσ1΄ ἄκρατον ̓αγαθοῦ Δαίμονος  περίστατον βοῶσα τὴν κώμην ποεῖ.  Νίκανδρος δ΄ ὁ Θυατειρηνὸς  κύλιξ,  φησί,  μείζων,  παρατιθέμενος Τηλεκλείδου ἐκ Πρυτάνεων   καὶ μελιχρὸν οἶνον ἕλκειν  ἐξ ἡδύπνου λεπαστῆσ.  ̔́ερμιππος Μοίραισ·  ἂν ἐγὼ πάθω τι τήνδε τὴν λεπαστὴν ἐκπιών,  τῷ Διονύσῳ πάντα τἀμαυτοῦ δίδωμι χρήματα. λοιβάσιον κύλιξ, ὥς φησι Κλείταρχος καὶ Νίκανδρος ὁ Θυατειρηνόσ..,4 ᾧ τὸ ἔλαιον ἐπισπένδουσι τοῖς ἱεροῖσ, σπονδεῖον δὲ ᾧ τὸν οἶνον, καλεῖσθαι λέγων λοιβίδας καὶ τὰ σπονδεῖα ὑπὸ ̓αντιμάχου τοῦ Κολοφωνίου. Λέσβιόν ὅτι ποτηρίου εἶδοσ, ̔ηδύλος παρίστησιν ἐν ̓επιγράμμασιν οὑτωσὶ λέγων   ἡ διαπινομένη Καλλίστιον ἀνδράσι, θαῦμα  κου΄ ψευδέσ, νῆστις τρεῖς χόας ἐξέπιεν  ἧς τόδε σοί, Παφίη, ζωραῖς μύρρῃσι θυωθὲν  κεῖται πορφυρέης Λέσβιον ἐξ ὑέλου.   ἣν σὺ σάου πάντωσ, ὡς καὶ πάλι τῶν ἀπ΄ ἐκείνης  σοὶ τοῖχοι γλυκερῶν σῦλα φέρωσι πόθων. λουτήριον. ̓επιγένης Μνηματίῳ ἐν τῷ τῶν ποτηρίων καταλόγῳ φησί·  κρατῆρεσ, κάδοι,   ὁλκεῖα, κρουνεῖ΄. β. ἔστι γὰρ κρουνεῖα; α. ναί.  λουτήρι΄ ἀλλὰ τί καθ΄ ἕκαστα δεῖ λέγειν;  ὄψει γὰρ αὐτόσ. Λυκιουργεῖσ. φιάλαι τινὲς οὕτως καλοῦνται ἀπὸ Λύκωνος τοῦ κατασκευασαμένου,6 ὡς καὶ Κονώνειοι αἱ ὑπὸ Κόνωνος ποιηθεῖσαι. μνημονεύει τοῦ Λύκωνος Δημοσθένης ἐν τῷ περὶ τοῦ στεφάνου κἀν τῷ πρὸς Τιμόθεον ὑπὲρ χρέως λέγων οὕτωσ·  φιάλας Λυκιουργεῖς δύο. ἐν δὲ τῷ πρὸς Τιμόθεον  γράφει·  δίδωσιν ἀποθεῖναι τῷ Φορμίωνι μετὰ τῶν χρημάτων καὶ ἄλλας φιάλας Λυκιουργεῖς δύο.  ̔ηρόδοτος δ΄ ἐν ζ  προβόλους δύο Λυκιουργίδας ἢ λυκοεργέασ, ὅτι ἀκόντιά ἐστι πρὸς λύκων θήραν ἐπιτήδεια ἢ ἐν Λυκίᾳ  εἰργασμένα. ὅπερ ἐξηγούμενος Δίδυμος ὁ γραμματικὸς τὰς ὑπὸ Λυκίου φησὶ κατεσκευασμένασ. ἦν δὲ οὗτος τὸ γένος Βοιώτιος ἐξ ̓ελευθερῶν,1 υἱὸς Μύρωνος τοῦ ἀνδριαντοποιοῦ, ὡς Πολέμων φησὶν ἐν α περὶ ̓ακροπόλεωσ, ἀγνοεῖ δ΄ ὁ γραμματικὸς ὅτι τὸν τοιοῦτον σχηματισμὸν ἀπὸ κυρίων ὀνομάτων οὐκ ἄν τις εὕροι γινόμενον, ἀλλ΄ ἀπὸ πόλεων  ἢ ἐθνῶν. Ι ̓αριστοφάνης τε γὰρ ἐν Εἰρήνῃ φησί·  τὸ δὲ πλοῖον ἔσται Ναξιουργὴς κάνθαροσ·  Κριτίας τε ἐν τῇ Λακεδαιμονίων Πολιτείᾳ·  κλίνη Μιλησιουργὴς καὶ δίφρος Μιλησιουργήσ,ϡ κλίνη Χιουργὴς καὶ κρούπεζα ̔ρηναιουργήσ. ̔ ̔ηρόδοτός τε ἐν τῇ ἑβδόμῃ φησί·  προβόλους δύο Λυκοεργέασ.  μήποτ΄ οὖν καὶ παρὰ τῷ ̔ηροδότῳ ὡς καὶ παρὰ τῷ Δημοσθένει γραπτέον  Λυκιοεργέασ, ἵν΄ ἀκούηται τὰ ἐν Λυκίᾳ εἰργασμένα. μέλη. οὕτω καλεῖταί τινα ποτήρια ὧν μνημονεύει ̓ανάξιππος ἐν Φρέατι λέγων οὕτως   σὺ δὲ τὴν μέλην, Συρίσκε, ταυτηνὶ λαβὼν ἔνεγκον ἐπὶ τὸ μνῆμ΄ ἐκείνῃ, μανθάνεις ; καὶ κατάχεον.   μετάνιπτρον ἡ μετὰ τὸ δεῖπνον ἐπὴν ἀπονίψωνται  διδομένη κύλιξ. Ι ̓αντιφάνης Λαμπάδι·   δαίμονος ἀγαθοῦ μετάνιπτρον, ἐντραγεῖν, σπονδή, κρότοσ.  Δίφιλος Σαπφοῖ·  ̓αρχίλοχε, δέξαι τήνδε τὴν μετανιπτρίδα  μεστὴν Διὸς σωτῆροσ, ̓αγαθοῦ δαίμονος   ἔνιοι δὲ τὴν μετὰ τὸ νίψασθαι πόσιν, ὡς Σέλευκος ἐν Γλώσσαισ. Καλλίας δ΄ ἐν Κύκλωψι·   καὶ δέξαι τηνδὶ μετανιπτρίδα τῆς ̔υγιείασ.  Φιλέταιρος ̓ασκληπιῷ·   ἐνέσεισε μεστὴν ἴσον ἴσῳ μετανιπτρίδα  μεγάλην, ἐπειπὼν τῆς ̔υγιείας τοὔνομα.  Φιλόξενος δ΄ ὁ διθυραμβοποιὸς  ἐν τῷ ἐπιγραφομένῳ Δείπνῳ μετὰ τὸ ἀπονίψασθαι τὰς χεῖρας προπίνων τινί φησι·   σὺ δὲ τάνδε Βακχίαν  εὔδροσον πλήρη μετανιπτρίδα δέξαι.  πραΰ τί τοι Βρόμιος γάνος τόδε δοὺς ἐπὶ τέρψιν  πάντας ἄγει. ̓αντιφάνης Λαμπάδι·   τράπεζα φυστημινεισ, ἅμα δ΄ ἦν Δαίμονος  ἀγαθοῦ μετάνιπτρον.  Νικόστρατος ̓αντερώσῃ·   μετανιπτρίδ΄ αὐτῷ τῆς ̔υγιείας ἔγχεον. μαστὸσ. ̓απολλόδωρος ὁ Κυρηναῖοσ, ὡς Πάμφιλός φησι, Παφίους τὸ ποτήριον οὕτως καλεῖν.  μαθαλίδας Βλαῖσος ἐν Σατούρνῳ φησὶν   ἑπτὰ μαθαλίδας  ἐπίχεον ἁμὶν τῶ γλυκυτάτω. Πάμφιλος δέ φησι·  μήποτε ἐκπώματός ἐστιν εἶδοσ, ἢ μέτρον οἷον κύαθοσ.  Διόδωρος δὲ κύλικα ἀποδίδωσι. Μάνης ποτηρίου εἶδοσ. Νίκων Κιθαρῳδῷ·   καὶ πάνυ τις εὐκαίρως  προπίνω,  φησί, σοί,ϙ  πατριῶτα.  μάνην δ΄ ἔλαβε κεραμεοῦν ἁδρόν,  χωροῦντα κοτύλας πέντ΄ ἴσωσ. ἐδεξάμην. παρέθετο τὰ ἰαμβεῖα καὶ Δίδυμος καὶ Πάμφιλοσ.  καλεῖται δὲ μάνης καὶ τὸ ἐπὶ τοῦ κοττάβου ἐφεστηκόσ, ἐφ΄ οὗ τὰς λάταγας ἐν παιδιᾷ ἔπεμπον ὅπερ ὁ Σοφοκλῆς ἐν Σαλμωνεῖ ὁ χάλκειον ἔφη κάρα, λέγων οὕτωσ·   τάδ΄ ἐστὶ κνισμὸς καὶ φιλημάτων ψόφοσ· τῷ καλλικοτταβοῦντι νικητήρια  τίθημι καὶ βαλόντι χάλκειον κάρα,  ̓αντιφάνης ̓αφροδίτης Γοναῖσ·   ἐγὼ ΄ πιδείξω καθ΄ ἓν ὃς ἂν τὸν κότταβον  ἀφεὶς ἐπὶ τὴν πλάστιγγα ποιήσῃ πεσεῖν Β.  πλάστιγγα; ποίαν;  τοῦτο τοὐπικείμενον   ἄνω τὸ μικρόν, τὸ πινακίσκιον λέγεισ; α. τοῦτ΄ ἐστὶ πλάστιγξοὖτος ὁ κρατῶν γίνεται.  β. πῶς δ΄ εἴσεταί τις τοῦτ΄; α. ἐὰν τύχῃ μόνον  αὐτῆσ, ἐπὶ τὸν μάνην πεσεῖται καὶ ψόφος  ἔσται πάνυ πολύσ. β. πρὸς θεῶν, τῷ κοττάβῳ  πρόσεστι καὶ Μάνης τις ὥσπερ οἰκέτησ;  ̔́ερμιππος Μοίραισ·   ῥάβδον δ΄ ὄψει φησί τὴν κοτταβικὴν ἐν τοῖς ἀχύροισι κυλινδομένην,  μάνης δ΄ οὐδὲν λατάγων ἀίει·  τὴν δὲ τάλαιναν πλάστιγγ΄ ἂν ἴδοις   παρὰ τὸν στροφέα τῆς κηπαίας ἐν τοῖσι κορήμασιν οὖσαν. Νεστορίσ. περὶ τῆς ἰδέας τοῦ Νέστορος ποτηρίου φησὶν ὁ ποιητήσ·   πὰρ δὲ δέπας περικαλλέσ, ὃ οἴκοθεν ἦγ΄ ὁ γεραιόσ, χρυσείοις ἥλοισι πεπαρμένον οὔατα δ΄ αὐτοῦ  τέσσαρ΄ ἔσαν, δοιαὶ δὲ πελειάδες ἀμφὶς ἕκαστον  χρύσειαι νεμέθοντο δύω δ΄ ὑπὸ πυθμένες ἦσαν.   ἄλλος μὲν μογέων ἀποκινήσασκε τραπέζης πλεῖον ἐὸν Νέστωρ δ΄ ὁ γέρων ἀμογητὶ ἄειρεν.  ἐν τούτοις ζητεῖται πρῶτον μὲν τί ποτ΄ ἐστὶ τὸ χρυσείοις ἥλοισι πεπαρμένον, ἔπειτα τί τὸ οὔατα δ΄ αὐτοῦ τέσσαρ΄ ἔσαν. τὰ γὰρ ἄλλα ποτήριά φησιν ὁ Μυρλεανὸς ̓ασκληπιάδης ἐν τῷ περὶ τῆς Νεστορίδος δύο ὦτα ἔχειν. πελειάδας δὲ πῶς ἄν τις ὑπόθοιτο νεμομένας περὶ ἕκαστον τῶν ὤτων; πῶς δὲ καὶ λέγει δύο πυθμένας εἶναι τοῦ ποτηρίου;  ἰδίως δὲ καὶ τοῦτο λέγεται ὅτι οἱ μὲν ἄλλοι μογοῦντες ἐβάσταζον τὸ ποτήριον, Νέστωρ δ΄ ὁ γέρων ἀμογητὶ ἄειρεν. ταῦτα προθέμενος ὁ ̓ασκληπιάδης ζητεῖ περὶ τῶν ἥλων, πῶς πεπαρμένους αὐτοὺς δεῖ δέχεσθαι. οἱ μὲν οὖν λέγουσιν ἔξωθεν δεῖν ἐμπείρεσθαι τοὺς χρυσοῦς ἥλους τῷ ἀργυρῷ ἐκπώματι κατὰ τὸν τῆς ἐμπαιστικῆς τέχνης λόγον, ὡς καὶ ἐπὶ τοῦ ̓αχιλλέως σκήπτρου·  ὣς φάτο χωόμενοσ, ποτὶ δὲ σκῆπτρον βάλε γαίῃ  χρυσείοις ἥλοισι πεπαρμένον. ἐμφαίνεται γὰρ ὡς τῶν ἥλων ἐμπεπερονημένων  καθάπερ ἐπὶ τῶν ῥοπάλων. καὶ ἐπὶ τοῦ ξίφους τοῦ ̓αγαμέμνονοσ·   ἀμφὶ δ΄ ἄρ΄ ὤμοισιν βάλετο ξίφοσ· ἐν δὲ οἱ ἧλοι  χρύσειοι πάμφαινον ἀτὰρ περὶ κουλεὸν ἦεν  ἀργύρεον. ̓απελλῆς μὲν οὖν ὁ τορευτὴς ἐπεδείκνυεν, φησίν,  ἡμῖν ἔν τισι Κορινθιακοῖς ἔργοις τὴν τῶν ἥλων θέσιν. ἐξοχὴ δ΄ ἦν ὀλίγη τοῖς κολαπτῆρσιν  ἐπηρμένη καὶ οἱονεὶ κεφαλίδας ἥλων ἀποτελοῦσα. πεπάρθαι δὲ λέγεται τοὺς ἥλους ὑπὸ τοῦ ποιητοῦ οὐχ ὅτι ἔξωθεν πρόσκεινται καὶ πεπαρμένοι εἰσίν,  ἀλλ΄ ὅτι ἐμπεπαρμένοις ἐοίκασιν ἔξω τε ὀλίγῳ προὔχουσι, μετέωροι τῆς ἄλλης ἐπιφανείας ὄντεσ.  καὶ περὶ τῶν ὤτων οὕτως διορίζονται, ὅτι εἶχεν μὲν δύο ὦτα ἄνω καθότι καὶ τἄλλα ποτήρια, ἄλλα δὲ δύο κατὰ τὸ κύρτωμα μέσον ἐξ ἀμφοῖν τοῖν μεροῖν μικρά, παρόμοια ταῖς Κορινθιακαῖς ὑδρίαισ. ὁ δὲ ̓απελλῆς ἐντέχνως ἄγαν ὑπέδειξε τὴν τῶν τεσσάρων ὤτων σχέσιν ἔχουσαν ὧδε. ἐκ μιᾶς οἱονεὶ ῥίζησ, ἥτις τῷ πυθμένι προσκυρεῖ ,2 καθ΄ ἑκάτερον τὸ οὖς διασχιδεῖς εἰσι ῥάβδοι ἐπ΄ ἀμφοῖν,  οὐ πολὺ ἀπ΄ ἀλλήλων διεστῶσαι διάστημα, αὗται μέχρι τοῦ χείλους διήκουσαι τοῦ ποτηρίου καὶ μικρὸν ἔτι μετεωριζόμεναι κατὰ μὲν τὴν ἀπόστασιν τοῦ ἀγγείου φυλάττουσι τὴν διάσχισιν, κατὰ δὲ τὸ ἀπολῆγον πρὸς τὴν τοῦ χείλους ἔρεισιν πάλιν συμφυεῖς εἰσιν. καὶ γίνεται τὸν τρόπον τοῦτον τέτταρα ὦτα. τοῦτο δὲ οὐκ ἐπὶ πάντων, ἀλλ΄ ἐπ΄ ἐνίων ποτηρίων τὸ εἶδος τῆς κατασκευῆς θεωρεῖται, μάλιστα δὲ τῶν λεγομένων Σελευκίδων. τὸ δ΄  ἐπὶ τῶν δυεῖν πυθμένων ζητούμενον, πῶς λέγεται τὸ δύο δ΄ ὑπὸ πυθμένες ἦσαν, διαλύουσιν οὕτως τινέσ, τῶν ποτηρίων τινὰ μὲν ἕνα πυθμένα ἔχειν  τὸν φυσικὸν καὶ συγκεχαλκευμένον τῷ ὅλῳ ποτηρίῳ, καθότι τὰ λεγόμενα κυμβία καὶ τὰς φιάλας καὶ εἴ τι φιαλῶδές ἐστι τὴν ἰδέαν τινὰ δὲ δύο, ὥσπερ τὰ ᾠοσκύφια καὶ τὰ κανθάρια καὶ τὰς Σελευκίδας καὶ τὰ καρχήσια καὶ τὰ τούτοις ὅμοια· ἕνα μὲν γὰρ εἶναι πυθμένα τὸν κατὰ τὸ κύτος συγκεχαλκευμένον ὅλῳ τῷ ἀγγείῳ, ἕτερον δὲ τὸν πρόσθετον, ἀπὸ ὀξέος ἀρχόμενον, καταλήγοντα δ΄ εἰς πλατύτερον,  ἐφ΄ οὗ ἵσταται τὸ ποτήριον. καὶ τὸ τοῦ Νέστορος οὖν δέπας φασὶν εἶναι τοιοῦτον. δύναται δὲ καὶ δύο πυθμένας ὑποτίθεσθαι, τὸν μὲν οἷον τοῦ ποτηρίου φέροντα τὸν ὅλον ὄγκον καὶ κατὰ μείζονα κυκλοειδῆ περιγραφὴν ἔξαρσιν ἔχοντα τοῦ ὕψους σύμμετρον, τὸν δὲ κατ΄ ἐλάττω κύκλον συνεχόμενον ἐν τῷ μείζονι,ϙ καθ΄ ὅσον συννεύειν συμβέβηκεν εἰς ὀξὺ τὸν φυσικὸν τοῦ ποτηρίου πυθμένα, ὥστε ὑπὸ δυοῖν πυθμένοιν φέρεσθαι τὸ ἔκπωμα. Διονύσιος δὲ ὁ Θρᾲξ ἐν ̔ρόδῳ λέγεται τὴν Νεστορίδα κατασκευάσαι τῶν μαθητῶν αὐτῷ συνενεγκάντων  τἀργύριον ὅπερ Προμαθίδας ὁ ̔ηρακλεώτης ἐξηγούμενος τὴν κατὰ τὸν Διονύσιον διάταξίν φησιν σκύφον εἶναι παρακειμένως ἔχοντα τὰ ὦτα, καθάπερ αἱ δίπρῳροι τῶν νεῶν, περὶ δὲ τὰ ὦτα τὰς περιστεράσ· ὡσπερεὶ δέ τινα ῥοπάλια  δύο ὑποκεῖσθαι τῷ ποτηρίῳ πλάγια διὰ μήκουσ· ταῦτα δ΄ εἶναι τοὺς δύο πυθμένασ, ὁποῖόν τι καὶ νῦν ἔστιν ἰδεῖν ἐν Καπύῃ πόλει τῆς Καμπανίας ἀνακείμενον  τῇ ̓αρτέμιδι ποτήριον, ὅπερ λέγουσιν ἐκεῖνοι Νέστορος γεγονέναι ἐστὶ δὲ ἀργύρεον, χρυσοῖς γράμμασιν ἐντετυπωμένα ἔχον τὰ ̔ομηρικὰ ἔπη. ἐγὼ δέ, φησὶν ὁ Μυρλεανόσ,  τάδε λέγω περὶ τοῦ ποτηρίου, οἱ παλαιοὶ καὶ τὰ περὶ τὴν ἥμερον τροφὴν πρῶτοι διαταξάμενοι τοῖς ἀνθρώποισ, πειθόμενοι τὸν κόσμον εἶναι σφαιροειδῆ, λαμβάνοντες ἔκ τε τοῦ ἡλίου καὶ τῆς σελήνης σχήματος ἐναργεῖς τὰς φαντασίασ,ϙ καὶ τὰ περὶ τὴν ἰδίαν τροφὴν τῷ περιέχοντι κατὰ τὴν ἰδέαν τοῦ σχήματος ἀφομοιοῦν εἶναι δίκαιον ἐνόμιζον. διὸ τὴν τράπεζαν κυκλοειδῆ κατεσκευάσαντο καὶ τοὺς τρίποδας τοὺς  τοῖς θεοῖς καθαγιζομένους κυκλοτερεῖς καὶ ἀστέρας ἔχοντασ,7 καὶ φθόεισ, οὓς καὶ καλοῦσι σελήνασ. καὶ τὸν ἄρτον δ΄ ἐκάλεσαν ὅτι τῶν σχημάτων ὁ κύκλος ἀπήρτισται καὶ ἔστι τέλειοσ, καὶ τὸ ποτήριον οὖν τὸ δεχόμενον τὴν ὑγρὰν τροφὴν κυκλοτερὲς ἐποίησαν κατὰ μίμημα τοῦ κόσμου, τὸ δὲ τοῦ Νέστορος καὶ ἰδιαίτερόν ἐστιν, ἔχει γὰρ καὶ ἀστέρασ, οὓς ἥλοις ὁ ποιητὴς ἀπεικάζει διὰ τὸ τοὺς  ἀστέρας περιφερεῖς εἶναι τοῖς ἥλοις ὁμοίως καὶ ἐμπεπηγέναι τῷ οὐρανῷ, καθὼς καὶ ̓́αρατός φησιν ἐπ΄ αὐτῶν   οὐρανῷ αἰὲν ἄρηρεν ἀγάλματα νυκτὸς ἰούσησ.  περιττῶς δὲ καὶ τοῦτ΄ ἔφρασεν ὁ ποιητήσ, τοὺς χρυσοῦς ἥλους παρατιθεὶς τῇ τοῦ ἀργυροῦ ἐκπώματος φύσει, τὴν τῶν ἀστέρων καὶ τοῦ οὐρανοῦ ἐκτυπῶν κατὰ τὴν ἰδέαν τῆς χρόας οὐσίαν, ὁ μὲν γὰρ οὐρανὸς ἀργύρῳ προσέοικεν, οἱ δὲ ἀστέρες χρυσῷ διὰ τὸ πυρῶδεσ. ὑποθέμενος οὖν κατηστερισμένον τὸ τοῦ Νέστορος ποτήριον μεταβαίνει καὶ ἐπὶ τὰ κράτιστα τῶν ἀπλανῶν ἀστέρων, οἷς δὴ τεκμαίρονται τὰ περὶ τὴν ζωὴν οἱ ἄνθρωποι· λέγω δὲ τὰς πελειάδασ.  ὅταν γὰρ εἴπῃ·  δύω δὲ πελειάδες ἀμφὶς ἕκαστον  χρύσειαι νεμέθοντο, πελειάδας οὐ σημαίνει τὰς ὄρνιθασ, ἅς τινες ὑπονοοῦσι περιστερὰς εἶναι, ἁμαρτάνοντεσ. ἕτερον γὰρ εἶναὶ φησιν ̓αριστοτέλης πελειάδα καὶ ἕτερον περιστεράν. πελειάδας δ΄ ὁ ποιητὴς καλεῖ νῦν τὰς Πλειάδασ, πρὸς ἃς σπόρος τε καὶ ἀμητόσ,8 καὶ τῶν καρπῶν ἀρχὴ γενέσεως καὶ συναιρέσεωσ,9 καθά φησι καὶ ̔ησίοδοσ·   πληιάδων ̓ατλαγενέων ἐπιτελλομενάων   ἄρχεσθ΄ ἀμητοῖ΄,ϙ ἀρότοιο δὲ δυσομενάων.  καὶ ̓́αρατοσ·  αἱ μὲν ὁμῶς ὀλίγαι καὶ ἀφεγγέεσ, ἀλλ΄ ὀνομαστοὶ  ἦρι καὶ ἑσπέριαι, Ζεὺς δ΄ αἴτιοσ, εἱλίσσονται  ὅς σφισι καὶ θέρεος καὶ χείματος ἀρχομένοιο  σημαίνειν ἐπένευσεν ἐπερχομένου τ΄ ἀρότοιο. τὰς οὖν τῆς τῶν καρπῶν γενέσεως καὶ τελειώσεως προσημαντικὰς Πλειάδας οἰκείως ἐνετόρευσε τῷ τοῦ σοφωτάτου Νέστορος ὁ ποιητὴς ποτηρίῳ· καὶ γὰρ τοῦτο τῆς ἑτέρας τροφῆς δεκτικὸν ἀγγεῖον.  διὸ καὶ τῷ Διὶ τὴν ἀμβροσίαν τὰς Πελειάδας φέρειν φησί  · τῇ μὲν τ΄ οὐδὲ ποτητὰ, παρέρχεται οὐδὲ Πέλειαι  τρήρωνεσ, ταὶ τ΄ ἀμβροσίην Διὶ πατρὶ φέρουσι. οὐ γὰρ τὰς πελειάδας τὰς ὄρνεις φέρειν νομιστέον, τῷ Διὶ τὴν ἀμβροσίαν, ὡς οἱ πολλοὶ δοξάζουσιν ἄσεμνον γάρ, ἀλλὰ τὰς Πλειάδασ, οἰκεῖον γὰρ τὰς προσημαινούσας τῷ τῶν ἀνθρώπων γένει τὰς ὥρασ, ταύτας καὶ τῷ Διὶ φέρειν τὴν ἀμβροσίαν. διόπερ ἀπὸ τῶν πτηνῶν αὐτὰς χωρίζει λέγων   τῇ μὲν τ΄ οὐδὲ ποτητὰ παρέρχεται οὐδὲ Πέλειαι.  ὅτι δὲ τὰς Πλειάδας τὸ ἐνδοξότατον τῶν ἀπλανῶν  ἄστρων ὑπείληφε, δῆλον ἐκ τοῦ προτάττειν αὐτὰς κατὰ τὴν τῶν ἄλλων συναρίθμησιν  ἐν δὲ τὰ τείρεα πάντα τὰ τ΄ οὐρανὸς ἐστεφάνωται,  Πληιάδας θ΄ ̔υάδας τε τό τε σθένος ̓ωρίωνος  ἄρκτον θ΄, ἣν καὶ ̔́αμαξαν ἐπίκλησιν καλέουσιν.  ἐπλανήθησαν δ΄ οἱ πολλοὶ νομίζοντες τὰς πελειάδας ὄρνεις εἶναι πρῶτον μὲν ἐκ τοῦ ποιητικοῦ σχηματισμοῦ τοῦ κατὰ τὴν πρόσθεσιν τοῦ γράμματοσ· ἔπειτα δ΄ ὅτι τὸ τρήρωνες μόνων ἐδέξαντο εἶναι ἐπίθετον πελειάδων, ἐπεὶ διὰ τὴν ἀσθένειαν εὐλαβὴς ἡ ὄρνις αὕτη τρεῖν δ΄ ἐστὶ τὸ εὐλαβεῖσθαι. πιθανὸν δ΄ ἐστὶ τὸ ἐπίθετον καὶ ἐπὶ τῶν Πλειάδων τιθέμενον μυθεύονται γὰρ καὶ αὗται τὸν ΄ ̓ωρίωνα φεύγειν, διωκομένης τῆς μητρὸς αὐτῶν Πληιόνης  ὑπὸ τοῦ ΄ ̓ωρίωνοσ. ἡ δὲ τοῦ ὀνόματος ἐκτροπή, καθ΄ ἣν αἱ Πλειάδες λέγονται Πέλειαι καὶ Πελειάδεσ, παρὰ πολλοῖς ἐστι τῶν ποιητῶν, πρώτη δὲ Μοιρὼ ἡ Βυζαντία καλῶς ἐδέξατο τὸν νοῦν τῶν ̔ομήρου ποιημάτων ἐν τῇ Μνημοσύνῃ ἐπιγραφομένῃ φάσκουσα τὴν ἀμβροσίαν τῷ Διὶ τὰς Πλειάδας κομίζειν. Κράτης δ΄ ὁ κριτικὸς σφετερισάμενος αὐτῆς τὴν δόξαν ὡς ΄ἴδιον ἐκφέρει τὸν λόγον. καὶ Σιμωνίδης δὲ τὰς Πλειάδας Πελειάδας εἴρηκεν ἐν τούτοις Ι   δίδωτι δ΄ εὖχος ̔ερμᾶς ἐναγώνιοσ,  Μαίας εὐπλοκάμοιο παῖσ, ἔτικτε δ΄ ̓́ατλας   ἑπτὰ ἰοπλοκάμων φιλᾶν θυγατρῶν τὰν γ΄ ἔξοχον εἶδοσ,  ταὶ καλέονται Πελειάδες οὐράνιαι.  σαφῶς γὰρ τὰς Πλειάδας οὔσας ̓́ατλαντος θυγατέρας Πελειάδας καλεῖ, καθάπερ καὶ Πίνδαρος  ἐστὶ δ΄ ἐοικὸς  ὀρειᾶν γε Πελειάδων  μὴ τηλόθεν ̓οαρίωνα νεῖσθαι. σύνεγγυς γάρ ἐστιν ὁ ΄ ̓ωρίων τῇ ἀστροθεσίᾳ τῶν Πλειάδων· διὸ καὶ ὁ περὶ ταύτας μῦθοσ, ὅτι φεύγουσι μετὰ τῆς μητρὸς τῆς Πληιόνης τὸν ̓ωρίωνα, ὀρείας δὲ λέγει τὰς Πλειάδας ἐν ἴσῳ τῷ οὐρείας κατὰ παράλειψιν τοῦ υ, ἐπειδὴ κεῖνται  ἐπὶ τῆς οὐρᾶς τοῦ ταύρου. καὶ Αἰσχύλος δ΄ ἐκφανέστερον προσπαίζων τῷ ὀνόματι κατὰ τὴν ὁμοφωνίαν  φησὶ, αἱ δ΄ ἕπτ΄ ̓́ατλαντος παῖδες ὠνομασμέναι  πατρὸς μέγιστον ἆθλον οὐρανοστεγῆ κλαίεσκον, ἔνθα νυκτέρων φαντασμάτων ἔχουσι μορφὰς ἄπτεροι Πελειάδεσ.  ἀπτέρους γὰρ αὐτὰς εἴρηκε διὰ τὴν πρὸς τὰς ὄρνεις ὁμωνυμίαν. ἡ δὲ Μοιρὼ καὶ αὐτὴ τὸν τρόπον τοῦτόν φησι·   Ζεὺς δ΄ ἄρ΄ ἐνὶ Κρήτῃ τρέφετο μέγασ, οὐδ΄ ἄρα τίς νιν ἠείδει μακάρων ὁ δ΄ ἀέξετο πᾶσι μέλεσσι,  τὸν μὲν ἄρα τρήρωνες ὑπὸ ζαθέῳ τράφον ἄντρῳ   ἀμβροσίην φορέουσαι ἀπ΄ ΄ ̓ωκεανοῖο ῥοάων  νέκταρ δ΄ ἐκ πέτρης μέγας αἰετὸς αἰὲν ἀφύσσων  γαμφηλῇς φορέεσκε ποτὸν Διὶ μητιόεντι.  τὸν καὶ νικήσας πατέρα Κρόνον εὐρύοπα Ζεὺς  ἀθάνατον ποίησε καὶ οὐρανῷ ἐγκατένασσεν.  ὣς δ΄ αὕτως τρήρωσι πελειάσιν ὤπασε τιμήν,   αἳ δή τοι θέρεος καὶ χείματος ἄγγελοί εἰσι. καὶ Σιμμίας δ΄ ἐν τῇ Γοργοῖ φησιν  αἰθέρος ὠκεῖαι πρόπολοι πίλναντο Πέλειαι. Ποσείδιππὸς τ΄ ἐν τῇ Αἰσωπίᾳ·  οὐδέ τοι ἀκρόνυχοι ψυχραὶ δύνουσι Πέλειαι.  Λαμπροκλῆς δ΄ ὁ διθυραμβοποιὸς καὶ ῥητῶς αὐτὰς εἶπεν ὁμωνυμεῖν ταῖς περιστεραῖς ἐν τούτοισ·  αἵ τε ποταναῖς  ὁμώνυμοι πελειάσιν αἰθέρι κεῖσθε. καὶ ὁ τὴν εἰς ̔ησίοδον δὲ ἀναφερομένην ποιήσας ̓αστρονομίαν αἰεὶ Πελειάδας αὐτὰς λέγει·   τὰς δὲ βροτοὶ καλέουσι Πελειάδασ.  καὶ πάλιν   χειμέριαι δύνουσι Πελειάδεσ.  καὶ πάλιν  τῆμος ἀποκρύπτουσι Πελειάδεσ.  οὐδὲν οὖν ἄπιστον καὶ ̔́ομηρον τὰς Πλειάδας κατὰ ποιητικὸν νόμον Πελειάδας ὠνομακέναι.  ἀποδεδειγμένου οὖν τοῦ ὅτι Πλειάδες ἦσαν ἐντετορευμέναι τῷ ποτηρίῳ, καθ΄ ἕκαστον τῶν ὤτων δύο ὑποθετέον εἴτε βούλεταί τις ὀρνιθοφυεῖς κόρας εἴτ΄ αὖ καὶ ἀνθρωποειδεῖς , ἄστροις δὲ πεποικιλμένασ. τὸ μέντοι ΄ ἀμφὶς ἕκαστον χρύσειαι  νεμέθοντο οὐχ ὡς περὶ ἓν ἕκαστον ἀκουστέον γενήσονται γὰρ οὕτως η τὸν ἀριθμὸν ἀλλ΄ ἐπείπερ ἔσχισται μὲν ἑκάτερον τῶν ὤτων εἰς δύο σχίσεισ, τούτων δ΄ αὖ συνάφεια κατὰ τὴν τελευταίαν ὑπόληξιν,2 ἕκαστον μὲν ἂν λέγοιτο καθὸ τέτταρες αἱ πᾶσαι σχίσεις τῶν ὤτων, ἑκάτερον δὲ καθὸ συμφυῆ πάλιν ἐπὶ τέλει γίνεται τῆς ἀνατάσεως αὐτῶν. ὅταν οὖν εἴπῃ·   δοιαὶ δὲ πελειάδες ἀμφὶς ἕκαστον  χρύσειαι νεμέθοντο, δύω δ΄ ὑπὸ πυθμένες ἦσαν,  καθ΄ ἑκατέραν τὴν σχίσιν τῶν ὤτων ἀκουσόμεθα μίαν πελειάδα· ἃς δοιὰς εἶπεν καθὸ συμφυεῖς εἰσιν ἀλλήλαις καὶ συνεζευγμέναι. τὸ γὰρ δοιοὶ καὶ δοιαὶ σημαίνει καὶ τὸ κατ΄ ἀριθμὸν εἶδοσ, τὸ δύο, οἷον   δοιοὺς δὲ τρίποδασ, δέκα δὲ χρυσοῖο τάλαντα. καὶ δοιὼ θεράποντε.7΄ σημαίνει δὲ καὶ τὸ συμφυὲς καὶ τὸ συνεζευγμένον κατ΄ ἀριθμόν, ὡς ἐν τούτοισ·   δοιοὺς δ΄ ἄρ΄ ὑπήλυθε θάμνους  ἐξ ὁμόθεν πεφυῶτασ, ὁ μὲν φυλίησ, ὁ δ΄ ἐλαίησ.  γενήσονται οὖν ἐπὶ τῶν ὤτων τέσσαρες πελειάδεσ.   ἔπειθ΄ ὅταν ἐπενέγκῃ τὸ δοιαὶ δὲ πελειάδες ἀμφὶς ἕκαστον  χρύσειαι νεμέθοντο, δύω δ΄ ὑπὸ πυθμένες ἦσαν,  ἀκουστέον οὐ πυθμένας δύο, ἀλλ΄ οὐδὲ κατὰ διαίρεσιν ἀναγνωστέον, ὡς ὁ Θρᾲξ, Διονύσιοσ, ἀλλὰ κατὰ σύνθετον ὑποπυθμένεσ, ὅπως ἐπὶ τῶν πελειάδων ἀκούωμεν,1 ὅτι τέσσαρες μὲν ἦσαν ἐπὶ τῶν  ὤτων, δύο δὲ ὑποπυθμένεσ, τουτέστιν ὑπὸ τῷ πυθμένι οἷον ὑποπυθμένιοι· ὥστε διακρατεῖσθαι τὸ δέπας ὑπὸ δυεῖν Πελειάδων ὑποκειμένων τῷ πυθμένι, ἓξ δὲ τὰς πάσας γενέσθαι Πλειάδασ, ἐπείπερ ὁρῶνται τοσαῦται, λέγονται δὲ ἑπτά, καθότι καὶ ̓́αρατός φησιν   ἑπτάποροι δὴ ταί γε μετ΄ ἀνθρώποις καλέονται,  ἓξ οἶαί περ ἐοῦσαι ἐπόψιαι ὀφθαλμοῖσιν.  οὐ μέν πως ἀπόλωλεν ἀπευθὴς ἐκ Διὸς ἀστήρ,  ἐξ οὗ καὶ γενεῆθεν ἀκούομεν ἀλλὰ μάλ΄ αὕτως  εἴρεται,ϙ ἑπτὰ δ΄ ἐκεῖναι ἐπιρρήδην καλέονται   ἓξ οἶαί περ ἐοῦσαι ἐπόψιαι ὀφθαλμοῖσιν.  τὸ ὁρώμενον οὖν ἐν τοῖς ἄστροις καὶ ἐν τῇ φαινομένῃ κατασκευῇ προσηκόντως ἐτόρευσεν. τοῦτο μέντοι καὶ ἐπὶ τοῦ Διὸς σημαίνειν πείθονται τὸν ποιητὴν ὅταν λέγῃ·  τῇ μὲν τ΄ οὐδὲ ποτητὰ παρέρχεται οὐδὲ πέλειαι  τρήρωνες ταὶ τ΄ ἀμβροσίην Διὶ πατρὶ φέρουσιν.   ἀλλά τε καὶ τῶν αἰεὶ ἀφαιρεῖται λὶς πέτρη.  ἀλλ΄ ἄλλην ἐνίησι πατήρ ἐναρίθμιον εἶναι  ὑπὸ τῆς ὀξύτητος τῶν πλαγκτῶν πετρῶν καὶ τῆς λειότητος ἀφαιρεῖσθαι λέγων μίαν τῶν Πλειάδων, ἄλλην δὲ πρὸς τοῦ Διὸς ἐνίεσθαι χάριν τοῦ σῴζειν τὸν ἀριθμὸν αὐτῶν, ποιητικῶς αἰνιττόμενος ὅτι τῶν Πλειάδων ἓξ ὁρωμένων ὅμως ὁ ἀριθμὸς αὐτῶν οὐκ ἀπόλλυται, λέγονται δὲ καὶ τῷ ἀριθμῷ καὶ τοῖς ὀνόμασιν ἑπτά.  πρὸς δὲ τοὺς λέγοντας οὐκ οἰκείως τῷ ποτηρίῳ ἐντετυπῶσθαι τὰς Πλειάδασ, ξηρῶν τροφῶν οὔσας σημαντικάσ, λεκτέον ὅτι τὸ δέπας ἀμφοτέρων τῶν  τροφῶν ἐστιν δεκτικόν, κυκεὼν γὰρ ἐν αὐτῷ γίνεται· τοῦτο δ΄ ἐστὶ πόσις ἐν τῷ κράματι τυρὸν ἔχουσα καὶ ἄλφιτον· ἄμφω δὲ ταῦτα κυκώμενα καὶ οὕτω πινόμενα λέγει ὁ ποιητήσ·   τοῖσι δὲ τεῦχε κυκεῶ ἐυπλόκαμος ̔εκαμήδη  ἣ σφῶιν πρῶτον μὲν ἐπιπροίηλε τράπεζαν  καλὴν κυανόπεζαν ἐύξοον, αὐτὰρ ἐπ΄ αὐτῆς  χάλκειον κάνεον ἐπὶ δὲ κρόμυον ποτῷ ὄψον  ἠδὲ μέλι χλωρόν, παρὰ δ΄ ἀλφίτου ἱεροῦ ἀκτήν,   πὰρ δὲ δέπας περικαλλέσ, ὃ οἴκοθεν ἦγ΄ ὁ γεραιός  ἐν τῷ ῥά σφι κύκησε γυνὴ εἰκυῖα θεῇσιν  οἴνῳ Πραμνείῳ, ἐπὶ δ΄ αἴγειον κνῆ τυρὸν   κνήστι χαλκείῃ, ἐπὶ δ΄ ἄλφιτα λευκὰ πάλυνεν  πινέμεναι δ΄ ἐκέλευεν, ἐπεὶ ῥ΄ ὥπλισσε κυκεῶ.  τὸ δὲ  ἄλλος μὲν μογέων ἀποκινήσασκε τραπέζης   πλεῖον ἐόν, Νέστωρ δ΄ ὁ γέρων ἀμογητὶ ἄειρεν  οὐκ ἀκουστέον ἐπὶ μόνων Μαχάονος καὶ Νέστοροσ, ὡς οἴονταί τινεσ, τὸ ὃς ἀντὶ τοῦ ὃ λαμβάνοντες ἐπὶ τοῦ Μαχάονοσ·   ἀλλ΄ ὃς μὲν μογέων ἀποκινήσασκε τραπέζησ, ἐκ τοῦ μογέων δηλοῦσθαι νομίζοντεσ, ἐπειδὴ τέτρωται. ὅτι δὲ καθ΄ ̔́ομηρον ὁ Μαχάων οὐ τέτρωται ἐν ἄλλοις δειχθήσεται. ἀγνοοῦσιν δ΄ ὅτι τὸ ἄλλος ̔́ομηρος οὐκ ἐπὶ μόνων Μαχάονος καὶ Νέστορος  ἔθηκε, δύο γὰρ οὗτοι πίνουσιν, ἀλλ΄ εἶπεν ἂν ἕτεροσ, τοῦτο γὰρ ἐπὶ δύο τάσσεσθαι πέφυκεν, ὡς καὶ ἐπὶ τούτων Ι  οἴσετε δ΄ ἄρν΄ ἕτερον λευκόν, ἑτέρην δὲ μέλαιναν. ἔπειτα δὲ τὸ ὃς ἀντὶ προτακτικοῦ τοῦ ὃ ̔́ομηρος οὐδέποτε τίθησι· τοὔμπαλιν δὲ ἀντὶ τοῦ ὃς ὑποτακτικοῦ παραλαμβάνει τὸ προτακτικὸν ὅ, οἷον   ἔνθα δέ Σίσυφος ἔσκεν, ὃ κέρδιστος γένετ΄ ἀνδρῶν.  ἐλλείπει οὖν τό τις μόριον τὸ γὰρ πλῆρές ἐστιν  ΄ ἄλλος μέν τις μογέων ἀποκινήσασκε τραπέζης πλεῖον ἐόν, Νέστωρ δ΄ ὁ γέρων ἀμογητὶ ἄειρεν,΄ ὡς παντὸς ἀνθρώπου μόλις ἂν ἀποκινήσαντος ἀπὸ τῆς τραπέζης τὸ ποτήριον, τοῦ δὲ Νέστορος αὐτὸ ῥᾳδίως βαστάζοντος δίχα πόνου καὶ κακοπαθείασ. τὸ γὰρ ποτήριον ὑφίσταται μέγα κατὰ τὸ κύτος καὶ βαρὺ τὴν ὁλκήν, ὅπερ φιλοπότης ὢν ὁ Νέστωρ ἐκ τῆς συνεχοῦς συνηθείας ῥᾳδίως βαστάζειν  ἔσθενε.  Σωσίβιος δ΄ ὁ λυτικὸς προθεὶς τὰ ἔπη·   ἄλλος μὲν μογέων ἀποκινήσασκε τραπέζης   πλεῖον ἐόν, Νέστωρ δὲ ὁ γέρων ἀμογητὶ ἄειρεν,  γράφει κατὰ λέξιν ΄ νῦν τὸ μὲν ἐπιτιμώμενόν ἐστι τῷ ποιητῇ ὅτι τοὺς μὲν λοιποὺς εἶπε μογέοντας ἀείρειν τὸ δέπασ, τὸν δὲ Νέστορα μόνον ἀμογητί. ἄλογον δ΄ ἐδόκει Διομήδους καὶ Αἴαντοσ, ἔτι δ΄ ̓αχιλλέως παρόντων εἰσάγεσθαι τὸν Νέστορα γενναιότερον, τῇ ἡλικίᾳ προβεβηκότα. τούτων τοίνυν οὕτως κατηγορουμένων τῇ ἀναστροφῇ χρησάμενοι ἀπολύομεν τὸν ποιητήν. ἀπὸ γὰρ τούτου τοῦ  ἑξαμέτρου  πλεῖον ἐόν, Νέστωρ δ΄ ὁ γέρων ἀμογητὶ ἄειρεν  ἀπὸ τοῦ μέσου ἐξελόντες τὸ γέρων τάξομεν τοῦ πρώτου στίχου πρὸς τὴν ἀρχὴν ὑπὸ τὸ ἄλλος μέν, εἶτα τὸ ἐξ ἀρχῆς συνερούμεν   ἄλλος μὲν γέρων μογέων ἀποκινήσασκε τραπέζης πλεῖον ἐόν, ὁ δὲ  Νέστωρ ἀπονητὶ ἄειρεν.  νῦν οὖν οὕτω τεταγμένων ὁ Νέστωρ φαίνεται τῶν μὲν λοιπῶν πρεσβυτῶν μόνος τὸ δέπας ἀμογητὶ ἀείρων ταῦτα καὶ ὁ θαυμάσιος λυτικὸς Σωσίβιοσ, ὃν οὐκ ἀχαρίτως διέπαιξε διὰ τὰς πολυθρυλήτους ταύτας καὶ τὰς  τοιαύτας λύσεις Πτολεμαῖος ὁ Φιλάδελφος βασιλεύσ, λαμβάνοντος γὰρ αὐτοῦ σύνταξιν βασιλικήν, μεταπεμψάμενος τοὺς ταμίας ἐκέλευσεν, ἐὰν παραγένηται ὁ Σωσίβιος ἐπὶ τὴν ἀπαίτησιν τῆς συντάξεωσ, λέγειν αὐτῷ ὅτι ἀπείληφε. καὶ μετ΄ οὐ πολὺ παραγενομένῳ καὶ αἰτοῦντι εἰπόντες δεδωκέναι αὐτῷ τὰς ἡσυχίας εἶχον,4 ὁ δὲ τῷ βασιλεῖ προσελθὼν κατεμέμφετο τοὺς ταμίασ. Πτολεμαῖος δὲ  μεταπεμψάμενος αὐτοὺς καὶ ἥκειν κελεύσας μετὰ τῶν βιβλίων, ἐν οἷς αἱ ἀναγραφαί εἰσι τῶν τὰς συντάξεις λαμβανόντων,6 λαβὼν ταύτας εἰς χεῖρας ὁ βασιλεὺς καὶ κατιδὼν ἔφη καὶ αὐτὸς εἰληφέναι αὐτὸν οὕτωσ- ἦν ὀνόματα ἐγγεγραμμένα ταῦτα, Σωτῆρος Σωσιγένους Βίωνος ̓απολλωνίου· εἰς ἃ ἀποβλέψας ὁ βασιλεὺς εἶπεν ΄ ὦ θαυμάσιε λυτικέ, ἐὰν ἀφέλῃς τοῦ Σωτῆρος τὸ σω καὶ τοῦ Σωσιγένους τὸ σω καὶ τοῦ Βίωνος τὴν πρώτην συλλαβὴν καὶ τὴν τελευταίαν τοῦ ̓απολλωνίου,11 εὑρήσεις σαυτὸν  ἀπειληφότα κατὰ τὰς σὰς ἐπινοίασ. καὶ ταῦτ΄ οὐχ ὑπ΄ ἄλλων, ἀλλὰ τοῖς αὑτοῦ πτεροῖς  κατὰ τὸν  θαυμάσιον Αἰσχύλον ἁλίσκῃ, ἀπροσδιονύσους λύσεις πραγματευόμενοσ.΄ ὅλμος ποτήριον κερατίου τρόπον εἰργασμένον. Μενεσθένης ἐν δ Πολιτικῶν γράφει οὕτωσ· ἀλβατάνης δὲ στρεπτὸν καὶ ὅλμον χρυσοῦν. ὁ δὲ ὅλμος ἐστὶ ποτήριον κερατίου τρόπον εἰργασμένον, ὕψος ὡς πυγονιαῖον.  ὀξύβαφον. ἡ μὲν κοινὴ συνήθεια οὕτως καλεῖ τὸ ὄξους δεκτικὸν σκεῦος · ἐστὶ δὲ καὶ ὄνομα ποτηρίου, οὗ μνημονεύει Κρατῖνος μὲν ἐν Πυτίνῃ οὕτωσ·   πῶς τις αὐτόν, πῶς τις ἂν  ἀπὸ τοῦ πότου παύσειε, τοῦ λίαν πότου;  ἐγᾦδα. συντρίψω γὰρ αὐτοῦ τοὺς χόας  καὶ τοὺς καδίσκους συγκεραυνώσω σποδῶν  καὶ τἄλλα πάντ΄ ἀγγεῖα τὰ περὶ τὸν πότον,  κοὐδ΄ ὀξύβαφον οἰνηρὸν ἔτι κεκτήσεται.  ὅτι δέ ἐστι τὸ ὀξύβαφον εἶδος κύλικος μικρᾶς κεραμέας σαφῶς παρίστησιν ̓αντιφάνης ἐν Μύστιδι διὰ τούτων γραῦς ἐστι φίλοινος ἐπαινοῦσα κύλικα  μεγάλην καὶ ἐξευτελίζουσα τὸ ὀξύβαφον ὡς βραχύ.  εἰπόντος οὖν τινος πρὸς αὐτήν, σὺ δ΄ ἀλλὰ πῖθι,  λέγει·  τοῦτο μέν σοι πείσομαι.  καὶ γὰρ ἐπαγωγόν, ὦ θεοί, τὸ σχῆμά πως  τῆς κύλικός ἐστιν ἄξιόν τε τοῦ κλέους  τοῦ τῆς ἑορτῆσ, οὗ μὲν ἦμεν ἄρτι γὰρ  ἐξ ὀξυβαφίων κεραμέων ἐπίνομεν  τούτῳ δέ, τέκνον, πολλὰ κἀγάθ΄ οἱ θεοὶ  τῷ δημιουργῷ δοῖεν ὃς ἐποίησέ σε,4  τῆς συμμετρίας καὶ τῆς ἀφελείας οὕνεκα. κἀν τοῖς Βαβυλωνίοις οὖν τοῖς ̓αριστοφάνους ἀκουσόμεθα ποτήριον τὸ ὀξύβαφον, ὅταν ὁ Διόνυσος  λέγῃ περὶ τῶν ̓αθήνησι δημαγωγῶν ὡς αὐτὸν ᾔτουν ἐπὶ τὴν δίκην ἀπελθόντα ὀξυβάφω δύο. οὐ γὰρ ἄλλο τι ἡγητέον εἶναι ἢ ὅτι ἐκπώματα ᾔτουν. καὶ τὸ τοῖς ἀποκοτταβίζουσι δὲ ὀξύβαφον τιθέμενον εἰς ὃ τὰς λάταγας ἐγχέουσιν οὐκ ἄλλο τι ἂν εἴη ἢ ἐκπέταλον ποτήριον. μνημονεύει δὲ τοῦ ὀξυβάφου ὡς ποτηρίου καὶ Εὔβουλος ἐν Μυλωθρίδι·  καὶ πιεῖν χωρὶς μέτρω  ὀξύβαφον εἰς τὸ κοινὸν εἶθ΄ ὑπώμνυτο   ὁ μὲν οἶνος ὄξος αὑτὸν εἶναι γνήσιον,  τὸ δ΄ ὄξος οἶνον αὑτὸ μᾶλλον θατέρου.  οἰνιστήρια. οἱ μέλλοντες ἀποκείρεσθαι τὸν σκόλλυν ἔφηβοι, φησὶ Πάμφιλοσ, εἰσφέρουσι τῷ ̔ηρακλεῖ μέγα ποτήριον πληρώσαντες οἴνου, ὃ καλοῦσιν οἰνιστηρίαν, καὶ σπείσαντες τοῖς συνελθοῦσι διδόασι πιεῖν. ὄλλιξ. Πάμφιλος ἐν ̓αττικαῖς Λέξεσι τὸ ξύλινον ποτήριον ἀποδίδωσι. Παναθηναϊκόν,ϙ Ποσειδώνιος ὁ φιλόσοφος ἐν ἕκτῃ καὶ τριακοστῇ τῶν ̔ιστοριῶν ὡς οὕτω καλουμένων  τινῶν ποτηρίων μέμνηται γράφων οὕτωσ· `  ἦσαν δὲ καὶ ὀνύχινοι σκύφοι καὶ συνδέσεις τούτων μέχρι δικοτύλων καὶ Παναθηναικὰ μέγιστα, τὰ μὲν δίχοα, τὰ δὲ καὶ μείζονα. πρόαρον κρατὴρ ξύλινοσ, εἰς ὃν τὸν οἶνον κιρνᾶσιν οἱ ̓αττικοί.  κοίλοις ἐν προάροις  φησὶ Πάμφιλοσ. πελίκαι. Καλλίστρατος ἐν ̔υπομνήμασι Θρᾳττῶν Κρατίνου ἀποδίδωσι κύλικα. Κράτης δ΄ ἐν δευτέρῳ ̓αττικῆς Διαλέκτου γράφει οὕτωσ· οἱ χόες πελίκαι, καθάπερ εἴπομεν, ὠνομάζοντο. ὁ δὲ   τύπος ἦν τοῦ ἀγγείου πρότερον μὲν τοῖς Παναθηναικοῖς ἐοικώσ, ἡνίκα ἐκαλεῖτο πελίκη, ὕστερον δὲ ἔσχεν οἰνοχόης σχῆμα, οἷοί εἰσιν οἱ ἐν τῇ ἑορτῇ παρατιθέμενοι, ὁποίους δή ποτε ὄλπας ἐκάλουν, χρώμενοι πρὸς τὴν τοῦ οἴνου ἔγχυσιν, καθάπερ ̓́ιων ὁ Χῖος ἐν Εὐρυτίδαις φησίν  ἐκ ζαθέων πιθακνῶν ἀφύσσοντες ὄλπαις  οἶνον ὑπερφίαλον κελαρύζετε.  νυνὶ δὲ τὸ μὲν τοιοῦτον ἀγγεῖον καθιερωμένον τινὰ τρόπον ἐν τῇ ἑορτῇ παρατίθεται μόνον, τὸ δ΄ ἐς  τὴν χρείαν πῖπτον μετεσχημάτισται, ἀρυταίνῃ μάλιστα ἐοικόσ, ὃ δὴ καλοῦμεν χόα.  τὴν δὲ ὄλπην Κλείταρχος Κορινθίους μέν φησι καὶ Βυζαντίους καὶ Κυπρίους τὴν λήκυθον ἀποδιδόναι, Θεσσαλοὺς δὲ τὴν πρόχοον. Σέλευκος δὲ πελίχναν Βοιωτοὺς μὲν τὴν κύλικα, Εὐφρόνιος δὲ ἐν ̔υπομνήμασι τοὺς χόασ. Πέλλα ἀγγεῖον σκυφοειδέσ, πυθμένα ἔχον πλατύτερον, εἰς ὃ ἤμελγον τὸ γάλα. ̔́ομηροσ·  ὡς ὅτε μυῖαι  σταθμῷ ἐνιβρομέωσιν ἐυγλαγέας κατὰ πέλλασ. τοῦτο δὲ ̔ιππῶναξ λέγει πελλίδα·  ἐκ πελλίδος πίνοντεσ· οὐ γὰρ ἦν αὐτῇ   κύλιξ, ὁ παῖς γὰρ ἐμπεσὼν κατήραξε,  δῆλον, οἶμαι, ποιῶν ὅτι ποτήριον μὲν οὐκ ἦν, δι΄  ἀπορίαν δὲ κύλικος ἐχρῶντο τῇ πελλίδι. καὶ πάλιν  ἐκ δὲ τῆς πέλλης  ἔπινον, ἄλλοτ΄ αὐτόσ, ἄλλοτ΄ ̓αρήτη  προὔπινεν. Φοῖνιξ δ΄ ὁ Κολοφώνιος ἐν τοῖς ̓ιάμβοις ἐπὶ φιάλης τίθησι τὴν λέξιν λέγων οὕτωσ·   Θαλῆς γάρ, ὅστις ἀστέρων ὀνήιστος  καὶ τῶν τότ΄, ὡς λέγουσι, πολλὸν ἀνθρώπων  ἐὼν ἄριστοσ, ἔλαβε πελλίδα χρυσῆν.  καὶ ἐν ἄλλῳ δὲ μέρει φησίν  ἐκ πελλίδος δὲ τάργανον κατηγυίης  χωλοῖσι δακτύλοισι τἠτέρῃ σπένδει,  τρέμων οἷόνπερ ἐν βορηίῳ νωδόσ. Κλείταρχος δὲ ἐν ταῖς Γλώσσαις πελλητῆρα μὲν καλεῖν Θεσσαλοὺς καὶ Αἰολεῖς τὸν ἀμολγέα, πέλλαν δὲ τὸ ποτήριον. Φιλίτας δ΄ ἐν ̓ατάκτοις τὴν κύλικα Βοιωτούσ. πενταπλόα. μνημονεύει αὐτῆς Φιλόχορος ἐν  δευτέρᾳ ̓ατθίδοσ. ̓αριστόδημος δ΄ ἐν τρίτῳ περὶ  Πινδάρου τοῖς Σκίροις φησὶν ̓αθήναζε ἀγῶνα ἐπιτελεῖσθαι τῶν ἐφήβων δρόμου· τρέχειν δ΄ αὐτοὺς ἔχοντας ἀμπέλου κλάδον κατάκαρπον τὸν καλούμενον ὦσχον. τρέχουσι δ΄ ἐκ τοῦ ἱεροῦ τοῦ Διονύσου μέχρι τοῦ τῆς Σκιράδος ̓αθηνᾶσ,2 καὶ ὁ νικήσας λαμβάνει κύλικα τὴν λεγομένην πενταπλόαν  καὶ κωμάζει μετὰ χοροῦ. πενταπλόα δ΄ ἡ κύλιξ καλεῖται καθ΄ ὅσον οἶνον ἔχει καὶ μέλι καὶ τυρὸν καὶ ἀλφίτων καὶ ἐλαίου βραχύ. πέταχνον] ποτήριον ἐκπέταλον, οὗ μνημονεύει ̓́αλεξις ἐν Δρωπίδῃ· πρόκειται δὲ τὸ μαρτύριον. μνημονεύει αὐτοῦ καὶ ̓αριστοφάνης ἐν Δράμασι λέγων·   πάντες δ΄ ἔνδον πεταχνοῦνται,ϡ πλημοχόη σκεῦος κεραμεοῦν βεμβικῶδες ἑδραῖον ἡσυχῇ ὃ κοτυλίσκον ἔνιοι προσαγορεύουσιν, ὥς φησι Πάμφιλοσ. χρῶνται δὲ αὐτῷ ἐν ̓ελευσῖνι τῇ τελευταίᾳ τῶν μυστηρίων ἡμέρᾳ, ἣν καὶ ἀπ΄ αὐτοῦ  προσαγορεύουσι Πλημοχόασ· ἐν ᾗ δύο πλημοχόας πληρώσαντες τὴν μὲν πρὸς ἀνατολάσ,7 τὴν δὲ πρὸς δύσιν ἀνιστάμενοι ἀνατρέπουσίν,8 ἐπιλέγοντες ῥῆσιν  μυστικήν. μνημονεύει αὐτῶν καὶ ὁ τὸν Πειρίθουν γράψασ, εἴτε Κριτίας ἐστὶν ὁ τύραννος ἢ Εὐριπίδησ, λέγων οὕτως ·  ἵνα πλημοχόας τάσδ΄ εἰς χθόνιον  χάσμ΄ εὐφήμως προχέωμεν. πρίστισ; ὅτι ποτηρίου εἶδος προείρηται ἐν τῷ περὶ τοῦ βατιακίου λόγῳ.  προχύτης εἶδος ἐκπώματοσ, ὡς Σιμάριστος ἐν τετάρτῳ Συνωνύμων. ̓́ιων δ΄ ὁ Χῖος ἐν ̓ελεγείοισ·   ἡμῖν δὲ κρητῆρ΄ οἰνοχόοι θέραπες  κιρνάντων προχύταισιν ἐν ἀργυρέοισ. Φιλίτας δ΄ ἐν ̓ατάκτοις ἀγγεῖον ξύλινον, ἀφ΄ οὗ τοὺς ἀγροίκους πίνειν. μνημονεύει αὐτοῦ καὶ ̓αλέξανδρος ἐνΙ ̓αντιγόνῃ Ξενοφῶν δ΄ ἐν ὀγδόῳ Παιδείας προχοίδας τινὰς λέγει,6 γράφων ὧδε ὁ δὲ λόγος ἐστὶν αὐτῷ περὶ Περσῶν· ἦν δὲ αὐτοῖς νόμιμον μὴ προχοίδας εἰσφέρεσθαι εἰς τὰ συμπόσια,  δῆλον ὅτι νομίζοντες τὸ μὴ ὑπερπίνειν ἧττον ἂν καὶ σώματα καὶ γνώμας σφάλλειν νῦν δὲ τὸ μὲν μὴ εἰσφέρεσθαι ἔτι αὖ καταμένει· τοσοῦτον δὲ πίνουσιν ὥστε ἀντὶ τοῦ εἰσφέρειν αὐτοὶ ἐκφέρονται, ἐπειδὰν μηκέτι δύνωνται ὀρθούμενοι ἐξιέναι. Προυσίας . ὅτι τὸ ποτήριον τοῦτο ἔξορθόν ἐστι  προείρηται. καὶ ὅτι τὴν προσηγορίαν ἔσχεν ἀπὸ Προυσίου τοῦ Βιθυνίας βασιλεύσαντος καὶ ἐπὶ  τρυφῇ καὶ μαλακίᾳ διαβοήτου γενομένου ἱστορεῖ Νίκανδρος ὁ Καλχηδόνιος ἐν τετάρτῳ Προυσίου Συμπτωμάτων. ῥέοντα, οὕτως ποτήριά τινα ἐκαλεῖτο. μνημονεύει δ΄ αὐτῶν ̓αστυδάμας ἐν ̔ερμῇ λέγων οὕτωσ·   κρατῆρε μὲν πρώτιστον ἀργυρὼ δύο,  φιάλας δὲ πεντήκοντα, δέκα δὲ κυμβία, ῥέοντα δώδεχ΄, ὧν τὰ μὲν δέκ΄ ἀργυρᾶ ἦν, δύο δὲ χρυσᾶ, γρύψ,1 τὸ δ΄ ἕτερον Πήγασοσ. ῥύσισ. φιάλη χρυσῆ, Θεόδωροσ. Κρατῖνος ἐν Νόμοισ·   ῥυσίδι σπένδων. ̔ροδιάσ. Δίφιλος Αἱρησιτείχει τὸ δὲ δρᾶμα  τοῦτο Καλλίμαχος ἐπιγράφει Εὐνοῦχον· λέγει δὲ οὕτως Ι  πιεῖν δ΄ ἔτι  ἁδρότερον ἢ τῶν ̔ροδιάδων ἢ τῶν ῥυτῶν;  μνημονεύει αὐτῶν καὶ Διώξιππος ἐν Φιλαργύρῳ καὶ ̓αριστοτέλης ἐν τῷ περὶ Μέθης Λυγκεύς τε ὁ Σάμιος ἐν ταῖς ̓επιστολαῖσ.  ῥυτὸν ἔχει τὸ υ βραχὺ καὶ ὀξύνεται. Δημοσθένης ἐν τῷ κατὰ Μειδίου  ῥυτὰ καὶ κυμβία,  φησί, καὶ φιάλασ.  Δίφιλος δ΄ ἐν Εὐνούχῳ ἢ Στρατιώτῃ ἐστὶ δὲ τὸ δρᾶμα διασκευὴ τοῦ Αἱρησιτείχους   ἔσθ΄ ὑποχέασθαι πλείονασ, πιεῖν δ΄ ἔτι  ἁδρότερον ἢ τῶν ̔ροδιάδων ἢ τῶν ῥυτῶν; ̓επίνικος δ΄ ἐν ̔υποβαλλομέναισ··  α. καὶ τῶν ῥυτῶν τὰ μέγιστα τῶν ὄντων τρία  πίνειν δεήσει τήμερον πρὸς κλεψύδραν  κρουνιζόμενον. β. ἀμφότερα δ΄ οἰωνίζομαι. α. ἕν ἐστιν ἐλέφασβ. ἀλλ΄ ἐλέφαντας περιάγει;  α. χωροῦν δύο χόασ.  Β. οὐδ΄ ἂν ἐλέφας ἐκπίοι.   α. ἐγὼ δέ τοῦτὸ γ΄ ἐκπέπωκα πολλάκισ. β. οὐδὲν ἐλέφαντος γὰρ διαφέρεισ. α. οὐδὲ σύ. ἕτερον τριήρησ· τοῦτ΄ ἴσως χωρεῖ χόα.  περὶ δὲ τοῦ τρίτου λέγων φησίν  ὁ Βελλεροφόντης ἐστὶν ἀπὸ τοῦ Πηγάσου  τὴν πύρπνοον Χίμαιραν εἰσηκοντικώσ.  εἶεν, δέχου καὶ τοῦτο.  ἐκαλεῖτο δὲ τὸ ῥυτὸν πρότερον κέρασ, δοκεῖ δὲ  σκευοποιηθῆναι ὑπὸ πρώτου τοῦ Φιλαδέλφου Πτολεμαίου βασιλέως φόρημα γενέσθαι τῶν ̓αρσινόης  εἰκόνων. τῇ γὰρ εὐωνύμῳ χειρὶ ἐκείνη τοιοῦτον φέρει δημιούργημα πάντων τῶν ὡραίων πλῆρεσ, ἐμφαινόντων τῶν δημιουργῶν ὡς καὶ τοῦ τῆς ̓αμαλθείας ἐστὶν ὀλβιώτερον τὸ κέρας τοῦτο. μνημονεύει αὐτοῦ Θεοκλῆς ἐν ̓ιθυφάλλοις οὕτωσ·   ἐθύσαμεν γὰρ σήμερον Σωτήρια  πάντες οἱ τεχνῖται·  μεθ΄ ὧν πιὼν τὸ δίκερας ὡς τὸν φίλτατον  βασιλέα πάρειμι.  Διονύσιος δ΄ ὁ Σινωπεὺς ἐν Σῳζούσῃ καταλέγων τινὰ ποτήρια καὶ τοῦ ῥυτοῦ ἐμνήσθη, ὡς προεῖπον.  ̔ηδύλος δ΄ ἐν ̓επιγράμμασι περὶ τοῦ κατασκευασθέντος ὑπὸ Κτησιβίου τοῦ μηχανοποιοῦ ῥυτοῦ μνημονεύων φησί·   ζωροπόται, καὶ τοῦτο φιλοζεφύρου κατὰ νηὸν  τὸ ῥυτὸν εὐδίης δεῦτ΄ ΄ἴδετ΄ ̓αρσινόησ,  ὀρχηστὴν Βησᾶν Αἰγύπτιον ὃς λιγὺν ἦχον  σαλπίζει κρουνοῦ πρὸς ῥύσιν οἰγομένου,8  ου΄ πολέμου σύνθημα, διὰ χρυσέου δὲ γέγωνεν   κώδωνος κώμου σύνθεμα καὶ θαλίησ,  Νεῖλος ὁκοῖον ἄναξ μύσταις φίλον ἱεραγωγοῖς  εὗρε μέλος θείων πάτριον ἐξ ὑδάτων.   ἀλλ΄ εἰ Κτησιβίου σοφὸν εὕρεμα τίετε τοῦτο,  δεῦτε, νέοι, νηῷ τῷδε παρ΄ ̓αρσινόησ.  Θεόφραστος δ΄ ἐν τῷ περὶ Μέθης τὸ ῥυτόν φησιν ὀνομαζόμενον ποτήριον τοῖς ἥρωσι μόνοις ἀποδίδοσθαι. Δωρόθεος δ΄ ὁ Σιδώνιός φησιν τὰ ῥυτὰ κέρασιν ὅμοια εἶναι, διατετρημένα δ΄ εἶναι, ἐξ ὧν κρουνιζόντων λεπτῶς κάτωθεν πίνουσιν, ὠνομάσθαι τε ἀπὸ τῆς ῥύσεωσ. σαννάκρα . Κράτης ἐν πέμπτῳ ̓αττικῆς Διαλέκτου ἔκπωμά φησιν εἶναι οὕτως καλούμενον.  ἐστὶ δὲ Περσικόν. Φιλήμων δ΄ ἐν τῇ Χήρᾳ βατιακῶν μνησθεὶς καὶ τῇ γελοιότητι τοῦ ὀνόματος προσπαίξας φησί·   σαννάκρα, ἱπποτραγέλαφοι, βατιάκια, σαννάκια. σελευκὶσ. ὅτι ἀπὸ Σελεύκου τοῦ βασιλέως τὴν  προσηγορίαν ἔσχεν τὸ ἔκπωμα προείρηται, ἱστοροῦντος τοῦτο καὶ ̓απολλοδώρου τοῦ ̓αθηναίου. πολέμων δ΄ ἐν πρώτῳ τῶν πρὸς ̓αδαῖον  ποτήρια,  φησί,  παραπλήσια Σελευκίσ, ̔ροδιάσ,6 ̓αντιγονίσ.   σκάλλιον κυλίκιον μικρὸν ᾧ σπένδουσιν Αἰολεῖσ, ὡς Φιλίτας φησιν ἐν ̓ατάκτοισ. _ σκύφοσ. τούτου τινὲς τὴν γενικὴν σὺν τῷ ς προφέρονται διὰ παντόσ, οὐκ εὖ· ὅτε γὰρ ἀρσενικόν ἐστιν ὁ σκύφοσ, ὡς λύχνοσ, ἄνευ τοῦ ς προοισόμεθα, ὅτε δὲ οὐδέτερον τὸ σκύφοσ, σὺν τῷ ς κλινοῦμεν σκύφος σκύφοσ, ὡς τεῖχος τείχουσ, οἱ δ΄ ̓αττικοὶ τὴν εὐθεῖαν καὶ ἀρσενικῶς καὶ οὐδετέρως λέγουσιν. ̔ησίοδος δ΄ ἐν τῷ δευτέρῳ Μελαμποδίας σὺν τῷ π σκύπφον λέγει·   τῷ δὲ Μάρις θοὸς ἄγγελος ἦλθε δι΄ οἴκου,  πλήσας δ΄ ἀργύρεον σκύπφον φέρε, δῶκε δ΄ ἄνακτι. καὶ πάλιν·  καὶ τότε Μάντις μὲν δεσμὸν βοὸς αἴνυτο χερσίν,  ̓́ιφικλος δ΄ ἐπὶ νῶτ΄ ἐπεμαίετο. τῷ δ΄ ἐπόπισθεν  σκύπφον ἔχων ἑτέρῃ, ἑτέρῃ δὲ σκῆπτρον ἀείρας  ἔστειχεν Φύλακος καὶ ἐνὶ δμώεσσιν ἔειπεν. ὁμοίως δὲ καὶ ̓αναξίμανδρος ἐν τῇ ̔ηρωολογίᾳ  λέγων ὧδε· ̓αμφιτρύων δὲ τὴν λείην δασάμενος τοῖς συμμάχοις καὶ τὸν σκύπφον ἔχων ὃν εἵλετο αὑτῷ. καὶ πάλιν· τὸν δὲ σκύπφον Τηλεβόῃ δίδωσι Ποσειδῶν παιδὶ τῷ ἑαυτοῦ, Τηλεβόης δὲ  Πτερέλεῳ· τοῦτον ἑλὼν ἀπέπλεεν. ὁμοίως εἴρηκε καὶ ̓ανακρέων  μετὰ τοῦ π· ἐγὼ δ΄ ἔχων σκύπφον ̓ερξίωνι  τῷ λευκολόφῳ μεστὸν ἐξέπινον,  ἀντὶ τοῦ προέπινον. κυρίως γάρ ἐστι τοῦτο προπίνειν, τὸ ἑτέρῳ πρὸ ἑαυτοῦ δοῦναι πιεῖν. καὶ ὁ ̓οδυσσεὺς δὲ παρὰ τῷ ̔ομήρῳ τῇ   ̓αρήτῃ δ΄ ἐν χερσὶ τίθει δέπας ἀμφικύπελλον.  καὶ ἐν ̓ιλιάδι  ̓οδυσσεύσ· πλησάμενος δ΄ οἴνοιο δέπας δείδεκτ΄ ̓αχιλῆα.  πληροῦντες γὰρ προέπινον ἀλλήλοις μετὰ προσαγορεύσεωσ. Πανύασσις τρίτῳ ̔ηρακλείας φησίν  τοῦ κεράσας κρητῆρα μέγαν χρυσοῖο φαεινὸν  σκύπφους αἰνύμενος θαμέας ποτὸν ἡδὺν ἔπινεν. Εὐριπίδης δ΄ ἐν Εὐρυσθεῖ ἀρσενικῶς ἔφη·   σκύφος τε μακρόσ. καὶ ̓αχαιὸς δ΄ ἐν ̓ομφάλῃ·   ὁ δὲ σκύφος με τοῦ θεοῦ καλεῖ. Σιμωνίδης δὲ οὐατόεντα σκύφον ἔφη. ̓́ιων δ΄ ἐν ̓ομφάλῃ·· οἶνος οὐκ ἔνι  ἐν τῷ σκύφει, τὸ σκύφει ἰδίως ἀπὸ τοῦ σκύφος σχηματίσας  οὐδετέρως ἔφη. ὁμοίως καὶ ̓επίχαρμος ἐν Κύκλωπι·   φέρ΄ ἐγχέας εἰς τὸ σκύφοσ. καὶ ̓́αλεξις ἐν Λευκαδίᾳ·   οἴνου γεραιοῖς χείλεσιν μέγα σκύφοσ. καὶ ΄ ̓επιγένης  ἐν Βακχίδι,  τὸ σκύφος ἔχαιρον δεχόμενοσ. Φαίδιμός τε ἐν πρώτῳ ̔ηρακλείασ·  δουράτεον σκύφος εὐρὺ μελιζώροιο ποτοῖο.  καὶ παρ΄ ̔ομήρῳ δ΄ ̓αριστοφάνης ὁ Βυζάντιος γράφει·  πλησάμενος δ΄ ἄρα οἱ δῶκε σκύφος ᾧπερ ἔπινεν. ̓αρίσταρχος δέ·  πλησάμενος δ΄ ἄρα οἱ δῶκε σκύφον ᾧπερ ἔπινεν. ̓ασκληπιάδης δ΄ ὁ Μυρλεανὸς ἐν τῷ περὶ τῆς Νεστορίδος φησὶν ὅτι τῷ σκύφει καὶ τῷ κισσυβίῳ τῶν μὲν ἐν ἄστει καὶ μετρίων οὐδεὶς ἐχρῆτο, συβῶται δὲ καὶ νομεῖς καὶ οἱ ἐν ἀγρῷ, ὡς ὁ Εὔμαιος  πλησάμενος δῶκε σκύφος ᾧπερ ἔπινεν,  οἴνου ἐνίπλειον. καὶ ̓αλκμὰν δέ φησι·   πολλάκι δ΄ ἐν κορυφαῖς ὀρέων, ὅκα  θεοῖσιν ἅδῃ πολύφανος ἑορτά,   χρύσεον ἄγγος ἔχοισα μέγαν σκύφον, οἷά τε ποιμένες ἄνδρες ἔχουσιν,  χερσὶ λεόντεον ἐγγάλα θεῖσα  τυρὸν ἐτύρησας μέγαν ἄτρυφον  ἀργιφόνταν. Αἰσχύλος δ΄ ἐν Περραιβίσι φησί·   ποῦ μοι τὰ πολλὰ δῶρα κἀκροθίνια;  ποῦ χρυσότευκτα κἀργυρᾶ σκυφώματα;  Στησίχορος δὲ τὸ παρὰ Φόλῳ τῷ Κενταύρῳ ποτήριον σκύφιον δέπας καλεῖ ἐν ἴσῳ τῷ σκυφοειδέσ·· λέγει δ΄ ἐπὶ τοῦ ̔ηρακλέουσ·   σκύφιον δὲ λαβὼν δέπας ἔμμετρον ὡς τριλάγυνον  πί ἐπισχόμενοσ, τὸ ῥὰ οἱ παρέθηκε Φόλος κεράσασ.  καὶ ̓́αρχιππος δὲ ἐν ̓αμφιτρύωνι οὐδετέρως εἴρηκε. λάγυνον δὲ μέτρου λέγουσιν εἶναι ὄνομα παρὰ τοῖς ̔́ελλησιν, ὡς χοὸς καὶ κοτύλησ, χωρεῖν δ΄ αὐτὸ κοτύλας ̓αττικὰς δώδεκα, καὶ ἐν Πάτραις δέ φασι τοῦτ΄ εἶναι τὸ μέτρον τὴν λάγυνον. ἀρσενικῶς δὲ εἴρηκε τὸν λάγυνον Νικόστρατος μὲν ἐν ̔εκάτῃ·   τῶν κατεσταμνισμένων  ἡμῖν λαγύνων πηλίκοι τινέσ;  Β. τρίχουσ. καὶ πάλιν   τὸν μεστὸν ἡμῖν φέρε λάγυνον.  καὶ ἐν τῇ ἐπιγραφομένῃ Κλίνῃ·  καὶ δυσχερὴς λάγυνος οὗτος πλησίον  ὄξουσ. καὶ Δίφιλος ἐν ̓ανασῳζομένοισ·   λάγυνον ἔχω κενόν, ὦ γραῦ, θύλακον δὲ μεστόν.  Λυγκεὺς δ΄ ὁ Σάμιος ἐν τῇ πρὸς Διαγόραν ̓επιστολῇ γράφει·  καθ΄ ὃν χρόνον ἐπεδήμησας ἐν Σάμῳ, Διαγόρα, πολλάκις οἶδά σε παραγινόμενον εἰς τοὺς παρ΄ ἐμοὶ πότουσ, ἐν οἷς λάγυνος κατ΄ ἄνδρα κείμενος οἰνοχοεῖτο, πρὸς ἡδονὴν διδοὺς  ἑκάστῳ ποτήριον. ̓αριστοτέλης δ΄ ἐν τῇ Θετταλῶν Πολιτείᾳ θηλυκῶς λέγεσθαί φησιν ὑπὸ Θετταλῶν τὴν λάγυνον. καὶ ̔ριανὸς ὁ ἐποποιὸς ἐν ̓επιγράμμασιν  ἥμισυ μὲν πίσσης κωνίτιδοσ,4 ἥμισυ δ΄ οἴνου, ̓αρχῖν΄, ἀτρεκέως ἥδε λάγυνος ἔχει.  λεπτοτέρης δ΄ οὐκ οἶδ΄ ἐρίφου κρέα, πλὴν ὅ γε πέμψας  αἰνεῖσθαι πάντων ἄξιος ̔ιπποκράτησ.  οὐδετέρως δὲ Δίφιλος ἐν ̓αδελφοῖς εἴρηκεν   ὦ τοιχωρύχων  ἐκεῖνο καὶ τῶν δυνομένων λαγύνιον  ἔχον βαδίζειν εἰς τὰ γεύμαθ΄ ὑπὸ μάλησ,  καὶ τοῦτο πωλεῖν, μέχρι ἂν ὥσπερ ἐν ἐράνῳ   εἷς λοιπὸς ᾖ, κάπηλος ἠδικημένος  ὑπ΄ οἰνοπώλου. τὸ δ΄ ἐν Γηρυονηίδι Στησιχόρου  ἔμμετρον ὡς τριλάγυνον  τὴν τῶν τριῶν γενῶν ἀμφιβολίαν ἔχει. ̓ερατοσθένης δέ φησι λέγεσθαι τὴν πέτασον καὶ τὴν στάμνον ὑπό τινων. τὸ δὲ σκύφος ὠνομάσθη ἀπὸ τῆς σκαφίδοσ. καὶ τοῦτο δ΄ ἐστὶν ὁμοίως ἀγγεῖον ξύλινον στρογγύλον  γάλα καὶ ὀρὸν δεχόμενον, ὡς καὶ παρ΄ ̔ομήρῳ λέγεται·   ναῖον δ΄ ὀρῷ ἄγγεα πάντα  γαυλοί τε σκαφίδες τε τετυγμένα τοῖς ἐνάμελγεν. εἰ μὴ σκύφος οἷον σκύθος τις διὰ τὸ τοὺς Σκύθας περαιτέρω τοῦ δέοντος μεθύσκεσθαι. ̔ιερώνυμος δ΄ ὁ ̔ρόδιος ἐν τῷ περὶ Μέθης καὶ τὸ μεθύσαι  σκυθίσαι φησί· συγγενὲς γὰρ εἶναι τὸ φ τῷ θ. ὕστερον δὲ κατὰ μίμησιν εἰργάσαντο κεραμέους τε καὶ ἀργυροῦς σκύφουσ. ὧν πρῶτοι μὲν ἐγένοντο καὶ κλέος ἔλαβον οἱ Βοιώτιοι λεγόμενοι, χρησαμένου κατὰ τὰς στρατείας πρώτου ΄ ̔ηρακλέους τῷ γένει· διὸ καὶ ̔ηρακλεωτικοὶ πρός τινων  καλοῦνται. ἔχουσι μέντοι πρὸς τοὺς ἄλλους διαφορὰν ἔπεστι γὰρ ἐπὶ τῶν ὤτων αὐτοῖς ὁ λεγόμενος ̔ηράκλειος δεσμόσ, μνημονεύει δὲ τῶν Βοιωτίων σκύφων Βακχυλίδης ἐν τούτοις ποιούμενος τὸν  λόγον πρὸς τοὺς Διοσκόρουσ, καλῶν αὐτοὺς ἐπὶ ξένια·  οὐ βοῶν πάρεστι σώματ΄ οὔτε χρυσὸς οὔτε πορφύρεοι τάπητεσ, ἀλλὰ θυμὸς εὐμενὴς Μοῦσά τε γλυκεῖα καὶ Βοιωτίοισιν ἐν σκύφοισιν   οἶνος ἡδύσ.  διήνεγκαν δὲ μετὰ τοὺς Βοιωτίους οἱ ̔ροδιακοὶ λεγόμενοι Δαμοκράτους δημιουργήσαντοσ. τρίτοι δ΄ εἰσὶν οἱ Συρακόσιοι. καλεῖται δ΄ ὁ σκύφος ὑπὸ ̓ηπειρωτῶν, ὥς φησι Σέλευκοσ, γυρτόσ,2 ὑπὸ δὲ Μηθυμναίων, ὡς Παρμένων φησὶν ἐν τῷ περὶ  διαλέκτου, σκύθοσ. ἐκαλεῖτο δὲ καὶ Δερκυλίδας ὁ Λακεδαιμόνιος Σκύφοσ,ϡ ὥς φησιν ̓́εφορος ἐν τῇ ὀκτωκαιδεκάτῃ λέγων οὕτως ·  Λακεδαιμόνιοι ἀντὶ Θίμβρωνος Δερκυλίδαν ἔπεμψαν εἰς τὴν ̓ασίαν, ἀκούοντες ὅτι πάντα πράττειν εἰώθασιν οἱ περὶ τὴν ̓ασίαν βάρβαροι μετὰ ἀπάτης καὶ δόλου, διόπερ Δερκυλίδαν ἔπεμψαν ἥκιστα νομίζοντες ἐξαπατηθήσεσθαι· ἦν γὰρ οὐδὲν ἐν τῷ τρόπῳ Λακωνικὸν οὐδ΄ ἁπλοῦν ἔχων, ἀλλὰ πολὺ τὸ  πανοῦργον καὶ τὸ θηριῶδεσ. διὸ καὶ Σκύφον αὐτὸν οἱ Λακεδαιμόνιοι προσηγόρευον.   ταβαίτη.  ̓αμύντας ἐν τῷ πρώτῳ τῶν τῆς ̓ασίας Σταθμῶν περὶ τοῦ ἀερομέλιτος καλουμένου διαλεγόμενος γράφει οὕτωσ·  σὺν τοῖς φύλλοις δρέποντες συντιθέασιν εἰς παλάθης Συριακῆς τρόπον πλάττοντεσ, οἱ δὲ σφαίρας ποιοῦντεσ. καὶ ἐπειδὰν μέλλωσι προσφέρεσθαι, ἀποκλάσαντες ἀπ΄ αὐτῶν ἐν τοῖς ξυλίνοις ποτηρίοις οὓς καλοῦσι ταβαίτασ, προβρέχουσι καὶ διηθήσαντες πίνουσι. καὶ ἔστιν ὅμοιον ὡς ἂν εἴ τις μέλι πίνοι διεὶς τούτου δὲ καὶ πολὺ ἥδιον. τραγάλαφοσ. οὕτω τινὰ καλεῖται ποτήρια ὧν  μνημονεύει ̓́αλεξις μὲν ἐν Κονιατῇ  · κυμβία,  φιάλαι, τραγέλαφοι, κύλικεσ.  Εὔβουλος δ΄ ἐν Κατακολλωμένῳ  ὁ · ἀλλ΄ εἰσὶ φιάλαι πέντε, τραγέλαφοι δύο.  Μένανδρος δ΄ ἐν ̔αλιεῖ φησι·  τραγέλαφοι, λαβρώνιοι.  ̓αντιφάνης Χρυσίδι·   σαπροπλούτῳ δ΄, ὡς λέγουσι, νυμφίῳ,  κεκτημένῳ τάλαντα, παῖδασ, ἐπιτρόπουσ,  ζεύγη, καμήλουσ, στρώματ΄, ἀργυρώματα,  φιάλασ, τριήρεισ, τραγελάφουσ, καρχήσια,    γαυλοὺς ὁλοχρύσουσ. β. πλοῖα; α. τοὺς κάδους μὲν οὖν  καλοῦσι γαυλοὺς πάντες οἱ προγάστορεσ.  τριήρησ, ὅτι καὶ τριήρης εἶδος ἐκπώματος ̓επίνικος ἐν ̔υποβαλλομέναις δεδήλωκε. προείρηται δὲ τὸ μαρτύριον.  ὑστιακόν. ποτήριον ποιόν, ̔ρίνθων ἐν ̔ηρακλεῖ·  ἐν ὑστιακῷ τε καθαρὸν ἐλατῆρα σὺ  καθαρῶν τ΄ ἀλήτων κἀλφίτων ἀπερρόφεισ. φιάλη. ̔́ομηρος μὲν ὅταν λέγῃ ·   ἀμφίθετον φιάλην ἀπύρωτον ἔθηκε  καὶ  χρυσῆν φιάλην καὶ δίπλακα δημόν, οὐ τὸ ποτήριον λέγει, ἀλλὰ χαλκίον τι ἐκπέταλον λεβητῶδεσ, ἴσως δύο ὦτα ἔχον ἐξ ἀμφοτέρων τῶν μερῶν. Παρθένιος δ΄ ὁ τοῦ Διονυσίου ἀμφίθετον ἀκούει τὴν ἀπύθμενον φιάλην. ̓απολλόδωρος δ΄ ὁ ̓αθηναῖος ἐν τῷ περὶ τοῦ Κρατῆρος ῥησειδίῳ ὁ τὴν κατὰ τὸν πυθμένα μὴ δυναμένην τίθεσθαι καὶ ἐρείδεσθαι, ἀλλὰ κατὰ τὸ στόμα, τινὲς δέ φασιν, ὃν τρόπον ἀμφιφορεὺς λέγεται ὁ ἀμφοτέρωθεν κατὰ τὰ ὦτα δυνάμενος φέρεσθαι, οὕτως καὶ τὴν   ἀμφίθετον φιάλην. ̓αρίσταρχος δὲ τὴν δυναμένην ἐξ ἀμφοτέρων τῶν μερῶν τίθεσθαι, κατὰ τὸν πυθμένα καὶ κατὰ τὸ στόμα. Διονύσιος δ΄ ὁ Θρᾲξ τὴν στρογγύλην, τὴν ἀμφιθέουσαν κυκλοτερεῖ τῷ σχήματι. ̓ασκληπιάδης δ΄ ὁ Μυρλεανὸς ἡ μὲν φιάλη,  φησί,  κατ΄ ἀντιστοιχίαν ἐστὶ πιάλη, ἡ τὸ πιεῖν ἅλις παρέχουσα, μείζων γὰρ τοῦ ποτηρίου, ἡ δὲ ἀμφίθετος καὶ ἀπύρωτοσ· ἡ ψυχρήλατος ἢ  ἐπὶ πῦρ οὐκ ἐπιτιθεμένη, καθότι καὶ λέβητα καλεῖ ὁ ποιητὴς τὸν μὲν ἐμπυριβήτην, τὸν δὲ ἄπυρον,  κὰδ δὲ λέβητ΄ ἄπυρον βοὸς ἄξιον ἀνθεμόεντα,  τὸν δεχόμενον ἴσως ὕδωρ ψυχρόν, ὥστε καὶ τὴν φιάλην εἶναι χαλκίῳ  προσεοικυῖαν ἐκπετάλῳ, δεχομένην ψυχρὸν ὕδωρ. τὴν δ΄ ἀμφίθετον πότερα δύο βάσεις ἔχειν δεῖ νομίζειν ἐξ ἑκατέρου μέρουσ, ἢ τὸ μὲν ἀμφὶ σημαίνει τὸ περί, τοῦτο δ΄ αὖ τὸ περιττόν; ὥστε λέγεσθαι τὴν περιττῶς πεποιημένην ἀμφίθετον, ἐπεὶ τὸ ποιῆσαι θεῖναι πρὸς τῶν  ἀρχαίων ἐλέγετο. δύναται δὲ καὶ ἡ ἐπὶ τὸν πυθμένα καὶ τὸ στόμα τιθεμένη · ἡ δὲ τοιαύτη θέσις τῶν φιαλῶν ̓ιωνική ἐστι καὶ ἀρχαία. ἔτι γοῦν καὶ νῦν οὕτως Μασσαλιῆται τιθέασι τὰς φιάλας ἐπὶ πρόσωπον.   Κρατίνου δ΄ εἰπόντος ἐν Δραπέτισιν   δέχεσθε φιάλας τάσδε βαλανειομφάλουσ,1 ̓ερατοσθένης ἐν τῷ ἑνδεκάτῳ περὶ Κωμῳδίας τὴν λέξιν ἀγνοεῖν φησι Λυκόφρονα· τῶν γὰρ φιαλῶν οἱ ὀμφαλοὶ καὶ τῶν βαλανείων οἱ θόλοι παρόμοιοι· εἰς δὲ τὸ εἶδος οὐκ ἀρρύθμως παίζονται. ̓απίων  δὲ καὶ Διόδωρός φησι·  φιάλαι ποιαί, ὧν ὁ ὀμφαλὸς παραπλήσιος ἠθμῷ. ὁ δὲ Μυρλεανὸς ̓ασκληπιάδης ἐν τοῖς περὶ τῆς Νεστορίδοσ·· αἱ φιάλαι ὑπὸ Κρατίνου βαλανειόμφαλοι, φησίν,  λέγονται ὅτι οἱ ὀμφαλοὶ αὐτῶν καὶ τῶν βαλανείων οἱ θόλοι ὅμοιοί εἰσιν. καὶ Δίδυμος δὲ τὰ αὐτὰ εἰπὼν παρατίθεται τὰ Λυκόφρονος οὕτως ἔχοντα·  ἀπὸ τῶν ὀμφαλῶν τῶν ἐν ταῖς γυναικείαις πυέλοισ, ὅθεν τοῖς σκαφίοις ἀρύουσιν. Τίμαρχος δ΄ ἐν τετάρτῳ περὶ τοῦ ̓ερατοσθένους ̔ερμοῦ  πεπαῖχθαί τις ἂν οἰηθείη,  φησί, τὴν λέξιν, διότι τὰ πλεῖστα τῶν ̓αθήνησι βαλανείων κυκλοειδῆ ταῖς κατασκευαῖς ὄντα τοὺς ἐξαγωγοὺς ἔχει κατὰ μέσον, ἐφ΄ οὗ χαλκοῦς ὀμφαλὸς ἔπεστιν. ̓́ιων δ΄ ἐν ̓ομφάλῃ·   ἴτ΄ ἐκφορεῖτε, παρθένοι,  κύπελλα καὶ μεσομφάλουσ. οὕτω δ΄ εἴρηκε τὰς βαλανειομφάλουσ, ὧν Κρατῖνος μνημονεύει··   δέχεσθε φιάλας τάσδε βαλανειομφάλουσ.  καὶ Θεόπομπος δ΄ ἐν ̓αλθαίᾳ ἔφη·   λαβοῦσα πλήρη χρυσέαν μεσόμφαλον  φιάλην. Τελέστης δ΄ ἄκατον ὠνόμαζέ νιν,4 ὡς τοῦ Τελέστου ἄκατον τὴν φιάλην εἰρηκότοσ. Φερεκράτης δὲ ἢ ὁ πεποιηκὼς τοὺς εἰς αὐτὸν ἀναφερομένους Πέρσας φησί·   στεφάνους τε πᾶσι κὠμφαλωτὰς χρυσίδασ. ̓αθηναῖοι δὲ τὰς μὲν ἀργυρᾶς φιάλας ἀργυρίδας λέγουσι, χρυσίδας δὲ τὰς χρυσᾶσ. τῆς δὲ ἀργυρίδος Φερεκράτης μὲν ἐν Πέρσαις οὕτως  μνημονεύει·   οὗτος σύ, ποῖ τὴν ἀργυρίδα τηνδὶ φέρεισ;  χρυσίδος δὲ Κρατῖνος ἐν Νόμοισ·   χρυσίδι σπένδων γέγωνε τοῖς ὄφεσι πιεῖν διδούσ·  καὶ ̔́ερμιππος ἐν Κέρκωψι·   χρυσίδ΄ οἴνου πανσέληνον ἐκπιὼν ὑφείλετο.  καὶ ὅ γε ἐ..,1 ἐκαλεῖτο δέ τις καὶ βαλανωτὴ φιάλη, ἧς τῷ πυθμένι χρυσοῖ ὑπέκειντο ἀστράγαλοι. Σῆμος δ΄ ἐν Δήλῳ ἀνακεῖσθαί φησι χαλκοῦν φοίνικα, Ναξίων ἀνάθημα, καὶ καρυωτὰς φιάλας χρυσᾶσ. ̓αναξανδρίδης δὲ φιάλας ̓́αρεος καλεῖ τὰ ποτήρια ταῦτα. Αἰολεῖς δὲ τὴν φιάλην ἀράκην καλοῦσι. Φθίοσ. πλατεῖαι φιάλαι ὀμφαλωτοί. Εὔπολισ·  σὺν φθοῖσι προσπεπτωκώσ.ϙ  ἔδει δὲ ὀξύνεσθαι ὡς Καρσί, παισί, φθειρσί, Φιλοτησία%10. κύλιξ τις ἣν κατὰ φιλίαν προὔπινον, ὥς φησι Πάμφιλοσ. Δημοσθένης δέ φησι·  καὶ φιλοτησίας προὔπινεν. ̓́αλεξισ·   φιλοτησίαν σοι τήνδ΄ ἐγὼ  ἰδίᾳ τε καὶ κοινῇ κύλικα προπίομαι. ἐκαλεῖτο δὲ καὶ τὸ ἑταιρικὸν συνευωχούμενον φιλοτήσιον. ̓αριστοφάνησ·   ἑπτάπους γοῦν ἡ σκιὰ ΄ στιν ἡ ΄ πὶ τὸ δεῖπνον ὡς ἤδη καλεῖ μ΄  ὁ χορὸς ὁ φιλοτήσιοσ.  διὰ δὲ τὴν τοιαύτην πρόποσιν ἐκαλεῖτο καὶ κύλιξ φιλοτησία, ὡς ἐν Λυσιστράτῃ ·   δέσποινα Πειθοῖ καὶ κύλιξ φιλοτησία. χόννοι. παρὰ Γορτυνίοις ποτηρίου εἶδοσ, ὅμοιον θηρικλείῳ, χάλκεον ὃ δίδοσθαι τῷ ἁρπασθέντι ὑπὸ τοῦ ἐραστοῦ φησιν ̔ερμῶναξ. Χαλκιδικὰ ποτήρια ἴσως ἀπὸ τῆς Χαλκίδος τῆς Θρᾳκικῆς εὐδοκιμοῦντα. χυτρῖδεσ. ̓́αλεξις ἐν ̔υποβολιμαίῳ·  ἐγὼ Πτολεμαίου τοῦ βασιλέως τέτταρα  χυτρίδι΄ ἀκράτου· τῆς τ΄ ἀδελφῆς προσλαβὼν  τῆς τοῦ βασιλέως ταὔτ΄,ϡ ἀπνευστὶ τ΄ ἐκπιὼν  ὡς ἄν τις ἥδιστ΄ ἴσον ἴσῳ κεκραμένον,   καὶ τῆς ̔ομονοίασ, διὰ τί νῦν μὴ κωμάσω  ἄνευ λυχνούχου πρὸς τὸ τηλικοῦτο φῶσ; ̔ηρόδοτος δ΄ ἐν τῇ πέμπτῃ τῶν ̔ιστοριῶν νόμον  φησὶ θέσθαι ̓αργείους καὶ Αἰγινήτας ̓αττικὸν μηδὲν προσφέρειν πρὸς τὰς θυσίας μηδὲ κέραμον,1 ἀλλ΄ ἐκ χυτρίδων ἐπιχωρίων τὸ λοιπὸν αὐτόθι εἶναι πίνειν. καὶ Μελέαγρος δ΄ ὁ κυνικὸς ἐν τῷ Συμποσίῳ οὑτωσὶ γράφει·  κἀν τοσούτῳ πρόποσιν αὐτῷ βαρεῖαν διέδωκε, χυτρίδια βαθέα δώδεκα.   ψυγεὺς ἢ ψυκτήρ. Πλάτων Συμποσίῳ·  ἀλλὰ φέρε, παῖ, φάναι, τὸν ψυκτῆρα ἐκεῖνον, ἰδόντα αὐτὸν πλέον ἢ ὀκτὼ κοτύλας χωροῦντα. τοῦτον οὖν ἐμπλησάμενον πρῶτον μὲν αὐτὸν ἐκπιεῖν, ἔπειτα τῷ Σωκράτει κελεύειν ἐγχεῖν.   παραμηκύνειν ἐγχειροῦντος τοῦ ̓αρχεβούλου, εὐκαιρότατα προχέων ὁ παῖς τοῦ οἰναρίου ἀνατρέπει τὸν ψυκτῆρα. ̓́αλεξις ἐν Εἰσοικιζομένῳ φησὶ  τρικότυλον ψυγέα.  Διώξιππος Φιλαργύρῳ·   παρ΄ ̓ολυμπίχου δὲ θηρικλείους ἔλαβεν ἕξ,  ἔπειτα τοὺς δύο ψυγέασ.  Μένανδρος δ΄ ἐν τῷ ἐπιγραφομένῳ δράματι Χαλκεῖά φησιν  τοῦτο δὴ τὸ νῦν ἔθος   ἄκρατον  ἐβόων,  τὴν μεγάλην. ψυκτῆρά τις  προὔπινεν ἂν τοὺς ἀθλίους ἀπολλύων.  ̓επιγένης δ΄ ἐν ̔ηρωίνῃ καταλέγων πολλὰ ποτήρια καὶ τοῦ ψυγέως οὕτως μνημονεύει·   τὴν θηρίκλειον δεῦρο καὶ τὰ ̔ροδιακὰ  κόμισον λαβὼν τοὺς παῖδασ. εἶτ΄ οἴσεις μόνος  ψυκτῆρα, κύαθον, κυμβία.  Στράττις Ψυχασταῖσ·  ὁ δέ τις ψυκτῆρ΄, ὁ δέ τις κύαθον  χαλκοῦν κλέψασ. ἀπορῶν κεῖται,  κοτύλη δ΄ ἀνὰ χοίνικα μάττει.  ̓́αλεξις δ΄ ἐν ̔ιππίσκῳ ψυκτηρίδιον καλεῖ διὰ τούτων   ἀπήντων τῷ ξένῳ  εἰς τὴν κατάλυσιν οὗ συνῆν ̓αγωνίδι.  τοῖς παισὶ τ΄ εἶπα δύο γὰρ ἦγον οἴκοθεν  τἀκπώματ΄ εἰς τὸ φανερὸν ἐκνενιτρωμένα  θεῖναι· κύαθος δ΄ ἦν ἀργυροῦς οὗτος μὲν οὖν ἦγεν δύο δραχμάσ, κυμβίον δὲ τέτταρας   ἴσως ἑτέρασ,7 ψυκτηρίδιον δὲ δέκ΄ ὀβολούσ, Φιλιππίδου λεπτότερον.   ̔ηρακλέων δ΄ ὁ ̓εφέσιος ὃν ἡμεῖσ,  φησί,  ψυγέα καλοῦμεν, ψυκτηρίαν τινὲς ὀνομάζουσιν. τοὺς δ΄ ̓αττικοὺς καὶ κωμῳδεῖν τὸν ψυγέα ὡς ξενικὸν ὄνομα.  Εὔφρων ἐν ̓αποδιδούσῃ·   ἐπὰν δὲ καλέσῃ ψυγέα τὸν ψυκτηρίαν,   τὸ τευτλίον δὲ σεῦτλα,1 φακέαν τὴν φακῆν,  τί δεῖ ποιεῖν; σὺ γὰρ εἶπον.β Β. ὥσπερ χρυσίου   φωνῆς ἀπότεισον,ϙ Πυργόθεμι, καταλλαγήν. ̓αντιφάνης ̔ιππεῦσι·   πῶς οὖν διαιτώμεσθα; β. τὸ μὲν ἐφίππιον  στρῶμ΄  ἐστὶν ἡμῖν, ὁ δὲ καλὸς πῖλος κάδοσ,ϡ  ψυκτήρτί  βούλει; πάντ΄. ̓αμαλθείας κέρασ. ἐν δὲ τῇ Καρίνῃ σαφῶς δηλοῦται ὅτι τούτῳ ἐχρῶντο οἰνοχοοῦντες κυάθῳ. εἰπὼν γάρ·   τρίποδα καὶ κάδον παραθέμενος ψυκτῆρὰ τ΄ οἴνου   μεθύσκεται, ἐν τοῖς ἑξῆς ποιεῖ αὐτὸν λέγοντα·   ἔσται πότος  σφοδρότεροσ. οὐκοῦν μὴ κεράσῃ τισ, οὐκ ἔτι  ἔξεστι κυαθίζειν παρ΄  ἡμῖν.  παῖ, τρέχε,11 τὸν δὲ κάδον ἔξω καὶ τὸ ποτήριον λαβὼν  ἀπόφερε τἄλλα πάντα.  Διονύσιος δὲ ὁ τοῦ Τρύφωνος ἐν τῷ περὶ ̓ονομάτων  τὸν ψυγέα,  φησίν,  ἐκάλουν οἱ ἀρχαῖοι δῖνον.  Νίκανδρος δ΄ ὁ Θυατειρηνὸς καλεῖσθαί φησι ψυκτῆρας καὶ τοὺς ἀλσώδεις καὶ συσκίους  τόπους τοὺς τοῖς θεοῖς ἀνειμένουσ, ἐν οἷς ἔστιν ἀναψῦξαι. Αἰσχύλος Νεανίσκοισ·   σαύρας ὑποσκίοισιν ἐν ψυκτηρίοισ.  Εὐριπίδης Φαέθοντι·   ψυκτήρια  δένδρεα φίλαισιν ὠλέναισι δέξεται. καὶ ὁ τὸν Αἰγίμιον δὲ ποιήσας εἴθ΄ ̔ησίοδός ἐστιν ἢ Κέρκωψ ὁ Μιλήσιοσ·   ἔνθα ποτ΄ ἔσται ἐμὸν ψυκτήριον, ὄρχαμε λαῶν. ᾠδόσ.  οὕτως ἐκαλεῖτο τὸ ποτήριον, φησὶ Τρύφων ἐν τοῖς ̓ονοματικοῖσ, τὸ ἐπὶ τῷ σκολίῳ διδόμενον, ὡς ̓αντιφάνης παρίστησιν ἐν Διπλασίοισ·  τί οὖν ἐνέσται τοῖς θεοῖσιν; β. οὐδὲ ἕν,   ἂν μὴ κεράσῃ τισ. α. ἴσχε, τὸν ᾠδὸν λάμβανε,  ἔπειτα μηδὲν τῶν ἀπηρχαιωμένων  τούτων περάνῃσ, τὸν Τελαμῶνα μηδὲ τὸν  παιῶνα μηδ΄ ̔αρμόδιον. ᾠοσκυφία. περὶ τῆς ἰδέας τῶν ποτηρίων ̓ασκληπιάδης ὁ Μυρλεανὸς ἐν τῷ περὶ τῆς Νεστορίδος φησὶν ὅτι δύο πυθμένας ἔχει, ἕνα μὲν τὸν κατὰ τὸ κύτος αὐτῷ συγκεχαλκευμένον, ἕτερον δὲ τὸν πρόσθετον  ἀπ΄ ὀξέος ἀρχόμενον, καταλήγοντα δὲ εἰς πλατύτερον, ἐφ΄ οὗ ἵσταται τὸ ποτήριον.  ̓ωιόν. Δίνων ἐν γ Περσικῶν φησιν οὕτως · ἐστὶ δὲ ποτίβαζις ἄρτος κρίθινος καὶ πύρινος ὀπτὸς καὶ κυπαρίσσου στέφανος καὶ οἶνος κεκραμένος ἐν ᾠῷ χρυσῷ, οὗ αὐτὸς βασιλεὺς πίνει.    τοσαῦτα εἰπὼν ὁ Πλούταρχος καὶ ὑπὸ πάντων κροταλισθεὶς ᾔτησε φιάλην, ἀφ΄ ἧς σπείσας ταῖς Μούσαις καὶ τῇ τούτων Μνημοσύνῃ μητρὶ προὔπιε πᾶσι φιλοτησίαν. ἐπειπὼν δὲ·   φιάλαν ὡς εἴ τις ἀφνεᾶς ἀπὸ χειρὸς ἑλὼν  ἔνδον ἀμπέλου καχλάζοισαν δρόσῳ·  δωρήσεται, οὐ μόνον  νεανίᾳ γαμβρῷ προπίνων, ἀλλὰ καὶ πᾶσι τοῖς φιλτάτοις ἔδωκε τῷ παιδὶ περισοβεῖν ἐν κύκλῳ  κελεύσασ, τὸ κύκλῳ πίνειν τοῦτ΄ εἶναι λέγων, παρατιθέμενος Μενάνδρου ἐκ Περινθίασ·  οὐδεμίαν ἡ γραῦς ὅλως  κύλικα παρῆκεν, ἀλλὰ πίνει τὴν κύκλῳ. καὶ πάλιν ἐκ Θεοφορουμένησ·  καὶ ταχὺ πάλιν τὸ πρῶτον περισόβει ποτήριον  αὐτοῖς ἀκράτου.   καὶ Εὐριπίδης δ΄ ἐν Κρήσσαισ·  τὰ δ΄ ἄλλα χαῖρε κύλικος ἑρπούσης κύκλῳ. αἰτοῦντος δὲ τοῦ γραμματικοῦ Λεωνίδου μεῖζον ποτήριον καὶ εἰπόντος  κρατηρίζωμεν, ἄνδρες φίλοι,1 οὕτως δὲ τοὺς πότους Λυσανίας φησὶν ὁ Κυρηναῖος ̔ηρόδωρον εἰρηκέναι ἐν τούτοισ; ̔ ἐπεὶ δὲ θύσαντες πρὸς δεῖπνον καὶ κρατῆρα· καὶ εὐχὰς καὶ παιῶνας ἐτράποντο.΄ καὶ ὁ τοὺς μίμους δὲ πεποιηκὼς οὓς αἰεὶ διὰ χειρὸς ἔχειν Δοῦρίς φησι τὸν σοφὸν Πλάτωνα, λέγει που ΄ κἠκρατηρίχημες ἀντὶ τοῦ ΄ ἐπεπώκειμεν.6  ἀλλὰ μήν, πρὸς  θεῶν, ὁ Ποντιανὸς ἔφη, οὐ δεόντως ἐκ μεγάλων πίνετε ποτηρίων, τὸν ἥδιστον καὶ χαριέστατον Ξενοφῶντα πρὸ ὀφθαλμῶν ἔχοντεσ, ὃς ἐν τῷ Συμποσίῳ φησίν ΄ ὁ δ΄ αὖ Σωκράτης εἶπεν ἀλλὰ πίνειν μέν, ὦ ἄνδρεσ, καὶ ἐμοὶ πάνυ δοκεῖ. τῷ γὰρ ὄντι ὁ οἶνος ἄρδων τὰς ψυχὰς τὰς μὲν λύπασ, ὥσπερ ὁ μανδραγόρας ἀνθρώπουσ, κοιμίζει, τὰς δὲ φιλοφροσύνασ, ὥσπερ ἔλαιον φλόγασ,8 ἐγείρει. δοκεῖ μέντοι μοι καὶ τὰ τῶν ἀνδρῶν σώματα τὰ αὐτὰ πάσχειν ἅπερ καὶ τὰ τῶν ἐν γῇ φυομένων.   καὶ γὰρ ἐκεῖνα, ὅταν μὲν ὁ θεὸς αὐτὰ ἄγαν ἀθρόως ποτίζῃ, οὐ δύναται ὀρθοῦσθαι οὐδὲ ταῖς ὥραις διαπλοῦσθαι· ὅταν δὲ ὅσῳ ἥδεται τοσοῦτο πίνῃ, καὶ μάλα ὀρθά τε αὔξεται καὶ θάλλοντα ἀφικνεῖται εἰς τὴν καρπογονίαν. οὕτω δὴ καὶ ἡμεῖσ, ἢν μὲν ἀθρόον τὸ ποτὸν ἐγχεώμεθα, ταχὺ ἡμῶν καὶ τὰ σώματα καὶ αἱ γνῶμαι σφαλοῦνται, καὶ οὐδ΄ ἀναπνεῖν μὴ ὅτι λέγειν δυνησόμεθα· ἢν δὲ ἡμῖν οἱ παῖδες μικραῖς κύλιξι μικρά· ἐπιψακάζωσιν, ἵνα  καὶ ἐγὼ Γοργιείοις ῥήμασιν εἴπω, οὕτως οὐ βιαζόμενοι μεθύειν ὑπὸ τοῦ οἴνου, ἀλλ΄ ἀναπειθόμενοι πρὸς τὸ παιγνιωδέστερον ἀφιξόμεθα   εἰς ταῦτά τις ἀποβλέπων τὰ τοῦ καλοῦ Ξενοφῶντος ἐπιγινώσκειν δυνήσεται ἣν εἶχε πρὸς αὐτὸν ὁ λαμπρότατος Πλάτων ζηλοτυπίαν, ἢ τάχα φιλονίκως εἶχον ἀρχῆθεν πρὸς ἑαυτοὺς οἱ ἄνδρες οὗτοι, αἰσθόμενοι τῆς ἰδίας ἑκάτερος ἀρετῆσ, καὶ ἴσως καὶ περὶ πρωτείων διεφέροντο, οὐ μόνον ἐξ ὧν περὶ Κύρου εἰρήκασι τεκμαιρομένοις ἡμῖν, ἀλλὰ κἀκ τῶν αὐτῶν ὑποθέσεων. συμπόσια μὲν γὰρ  γεγράφασιν ἀμφότεροι, καὶ ἐν αὐτοῖς ὁ μὲν τὰς αὐλητρίδας  ἐκβάλλει, ὁ δὲ εἰσάγει· καὶ ὁ μέν, ὡς πρόκειται, παραιτεῖται πίνειν μεγάλοις ποτηρίοισ, ὁ δὲ τὸν Σωκράτην παράγει τῷ ψυκτῆρι πίνοντα μέχρι τῆς ἕω. κἀν τῷ περὶ Ψυχῆς δὲ ὁ Πλάτων καταλεγόμενος ἕκαστον τῶν παρατυχόντων οὐδὲ κατὰ μικρὸν τοῦ Ξενοφῶντος μέμνηται. καὶ περὶ τοῦ Κύρου οὖν ὁ μὲν λέγει ὡς ἐκ πρώτης ἡλικίας ἐπεπαίδευτο πάντα τὰ πάτρια, ὁ δὲ Πλάτων ὥσπερ  ἐναντιούμενος ἐν τρίτῳ Νόμων φησί ΄ μαντεύομαι δὲ περὶ Κύρου τὰ μὲν ἄλλα στρατηγὸν αὐτὸν ἀγαθὸν εἶναι καὶ φιλόπονον,2 παιδείας δ΄ ὀρθῆς οὐδὲ ἧφθαι τὸ παράπαν, οἰκονομίᾳ δ΄ οὐδ΄ ᾑτινιοῦν προσεσχηκέναι. ἔοικε δ΄ ἐκ νέου στρατεύεσθαι, παραδούς τε τοὺς παῖδας ταῖς γυναιξὶ τρέφειν.΄ πάλιν ὁ μὲν Ξενοφῶν συναναβὰς Κύρῳ εἰς Πέρσας μετὰ τῶν μυρίων ̔ελλήνων καὶ ἀκριβῶς εἰδὼς τὴν προδοσίαν τοῦ Θεσσαλοῦ Μένωνοσ, ὅτι αὐτὸς  αἴτιος ἐγένετο τοῖς περὶ Κλέαρχον τῆς ἀπωλείας τῆς ὑπὸ Τισσαφέρνου γενομένησ, καὶ οἷός τις ἦν τὸν τρόπον, ὡς χαλεπόσ, ὡς ἀσελγήσ,  διηγησάμενος φαίνεται.  ὁ δὲ καλὸς Πλάτων μονονουχὶ εἰπών ΄ οὐκ ἔστ΄ ἔτυμος λόγος οὗτος ΄ ἐγκώμια αὐτοῦ διεξέρχεται, ὁ τοὺς ἄλλους ἁπαξαπλῶς κακολογήσασ, ἐν μὲν τῇ Πολιτείᾳ ̔́ομηρον ἐκβάλλων καὶ τὴν μιμητικὴν ποίησιν, αὐτὸς δὲ τοὺς διαλόγους μιμητικῶς γράψασ, ὧν τῆς ἰδέας οὐδ΄ αὐτὸς εὑρετής ἐστιν. πρὸ γὰρ αὐτοῦ τοῦθ΄ εὗρε τὸ εἶδος τῶν λόγων ὁ Τήιος ̓αλεξαμενόσ,4 ὡς  Νικίας ὁ Νικαεὺς ἱστορεῖ καὶ Σωτίων. ̓αριστοτέλης δ΄ ἐν τῷ περὶ Ποιητῶν οὕτως γράφει οὐκοῦν οὐδὲ ἐμμέτρους ὄντας τοὺς καλουμένους Σώφρονος μίμους μὴ φῶμεν εἶναι λόγουσ, ἢ μὴ μιμήσεις τοὺς ̓αλεξαμενοῦ τοῦ Τηίου τοὺς πρώτους γραφέντας τῶν Σωκρατικῶν λόγους ἄντικρυς φάσκων ὁ πολυμαθέστατος ̓αριστοτέλης πρὸ Πλάτωνος διαλόγους γεγραφέναι τὸν ̓αλεξαμενόν. διαβάλλει δὲ ὁ Πλάτων καὶ Θρασύμαχον τὸν  Χαλκηδόνιον σοφιστὴν ὅμοιον εἶναι λέγων τῷ  ὀνόματι, ἔτι δ΄ ̔ιππίαν καὶ Γοργίαν καὶ Παρμενίδην καὶ ἑνὶ διαλόγῳ τῷ Πρωταγόρᾳ πολλούσ, ὁ τοιαῦτα ἐν τῇ Πολιτείᾳ εἰπών ΄ ὅταν, οἶμαι, δημοκρατουμένη πόλις ἐλευθερίας διψήσασα κακῶν οἰνοχόων τύχῃ καὶ ἀκράτου αὐτῆς μεθυσθῇ.΄   λέγεται δὲ ὡς καὶ ὁ Γοργίας αὐτὸς ἀναγνοὺς τὸν ὁμώνυμον αὑτῷ διάλογον πρὸς τοὺς συνήθεις ἔφη ΄ ὡς καλῶς οἶδε Πλάτων ἰαμβίζειν.  ̔́ερμιππος δὲ ἐν τῷ περὶ Γοργίου ΄ ὡς ἐπεδήμησε,΄ φησί, · ταῖς ̓αθήναις Γοργίας μετὰ τὸ ποιήσασθαι τὴν ἀνάθεσιν τῆς ἐν Δελφοῖς ἑαυτοῦ χρυσῆς εἰκόνοσ,  εἰπόντος τοῦ Πλάτωνοσ, ὅτε εἶδεν αὐτόν,  ἥκει ἡμῖν ὁ καλός τε καὶ χρυσοῦς ὁ Γοργίας  ἔφη ὁ Γοργίασ· ἦ καλόν γε αἱ ̓αθῆναι καὶ νέον τοῦτον ̓αρχίλοχον ἐνηνόχασιν.  ἄλλοι δέ φασιν ὡς ἀναγνοὺς ὁ Γοργίας τὸν Πλάτωνος διάλογον πρὸς τοὺς παρόντας εἶπεν ὅτι οὐδὲν τούτων οὔτ΄ εἶπεν οὔτ΄ ἤκουσε παρὰ Πλάτωνοσ,2΄ ταὐτά φασι καὶ  Φαίδωνα εἰπεῖν ἀναγνόντα τὸν περὶ Ψυχῆσ. διὸ καλῶς ὁ Τίμων περὶ αὐτοῦ ἔφη ·  ὡς ἀνέπλαττε Πλάτων ὁ πεπλασμένα θαύματα εἰδώσ.  Παρμενίδῃ μὲν γὰρ καὶ ἐλθεῖν εἰς λόγους τὸν τοῦ Πλάτωνος Σωκράτην μόλις ἡ ἡλικία συγχωρεῖ, οὐχ ὡς καὶ τοιούτους εἰπεῖν ἢ ἀκοῦσαι λόγουσ. τὸ δὲ πάντων σχετλιώτατον καὶ τὸ εἰπεῖν οὐδεμιᾶς κατεπειγούσης χρείας ὅτι παιδικὰ γεγόνοι τοῦ Παρμενίδου Ζήνων ὁ πολίτης αὐτοῦ. ἀδύνατον δὲ καὶ Φαῖδρον οὐ μόνον κατὰ Σωκράτην εἶναι, ἦ πού γε καὶ ἐρώμενον αὐτοῦ γεγονέναι. ἀλλὰ μὴν οὐ δύνανται οὐδὲ Πάραλος καὶ Ξάνθιππος  οἱ Περικλέους υἱοὶ τελευτήσαντος τῷ λοιμῷ Πρωταγόρᾳ διαλέγεσθαι ὅτε δεύτερον ἐπεδήμησε ταῖς ̓αθήναισ, οἱ ἔτι πρότερον τελευτήσαντεσ. πολλὰ δ΄ ἔστι καὶ ἄλλα λέγειν περὶ αὐτοῦ καὶ δεικνύναι ὡς ἔπλαττε τοὺς διαλόγουσ. ὅτι δὲ καὶ δυσμενὴς ἦν πρὸς ἅπαντασ, δῆλον καὶ ἐκ τῶν ἐν τῷ ̓́ιωνι ἐπιγραφομένῳ,8 ἐν ᾧ πρῶτον μὲν κακολογεῖ πάντας τοὺς ποιητάσ, ἔπειτα καὶ τοὺς ὑπὸ τοῦ δήμου προαγομένουσ, Φανοσθένη τὸν  ̓́ανδριον κἀπολλόδωρον τὸν Κυζικηνόν, ἔτι δὲ τὸν Κλαζομένιον ̔ηρακλείδην. ἐν δὲ τῷ Μένωνι καὶ  τοὺς μεγίστους παρ΄ ̓αθηναίοις γενομένους ΄ ̓αριστείδην καὶ Θεμιστοκλέα, Μένωνα δὲ ἐπαινεῖ τὸν τοὺς ̔́ελληνας προδόντα. ἐν δὲ τῷ Εὐθυδήμῳ Εὐθύδημον καὶ τὸν ἀδελφὸν αὐτοῦ Διονυσόδωρον προπηλακίζων καὶ καλῶν ὀψιμαθεῖς ἔτι τε ἐριστὰς ὀνομάζων ὀνειδίζει αὐτοῖς καὶ τὴν ἐκ Χίου τῆς πατρίδος φυγήν, ἀφ΄ ἧς ἐν Θουρίοις κατῳκίσθησαν. ἐν δὲ τῷ περὶ ̓ανδρείας Μελησίαν τὸν Θουκυδίδου τοῦ ἀντιπολιτευσαμένου Περικλεῖ καὶ Λυσίμαχον τὸν ̓αριστείδου τοῦ δικαίου, τῆς τῶν πατέρων  ἀρετῆς ἀναξίους εἶναι φάσκων. ἃ δὲ περὶ ̓αλκιβιάδου εἴρηκεν ἐν τῷ Συμποσίῳ οὐδ΄ εἰς φῶς λέγεσθαί ἐστιν ἄξιον, ἔν τε τῷ προτέρῳ τῶν εἰς αὐτὸν διαλόγων ὁ γὰρ δεύτερος ὑπό τινων Ξενοφῶντος εἶναι λέγεται, ὡς καὶ ἡ ̓αλκυὼν Λέοντος τοῦ ̓ακαδημαικοῦ, ὥς φησι Νικίας ὁ Νικαεύσ. τὰ μὲν οὖν κατὰ ̓αλκιβιάδου λεχθέντα σιωπῶ· ὅτι δὲ τὸν ̓αθηναίων δῆμον εἰκαῖον εἴρηκε κριτὴν ἔτι τε πρόκωπον,ϡ Λακεδαιμονίους δὲ ἐπαινῶν ἐπαινεῖ  καὶ τοὺς πάντων ̔ελλήνων ἐχθροὺς Πέρσασ, καὶ τὸν ἀδελφὸν δὲ τοῦ ̓αλκιβιάδου Κλεινίαν  μαινόμενόν τε ἀποκαλεῖ καὶ τοὺς υἱοὺς αὐτοῦ ἠλιθίους Μειδίαν τε ὀρτυγοκόπον,2 καὶ τὸν τῶν ̓αθηναίων δῆμον εὐπρόσωπον μὲν εἶναι, δεῖν δ΄ αὐτὸν ἀποδύσαντας θεωρεῖν ὀφθήσεται γάρ, φησί, περίβλεπτον ἀξίωμα περικείμενος κάλλους οὐκ ἀληθινοῦ. ἐν δὲ τῷ Κίμωνι οὐδὲ τῆς Θεμιστοκλέους φείδεται κατηγορίας οὐδὲ τῆς ̓αλκιβιάδου καὶ Μυρωνίδου,ϡ ἀλλ΄ οὐδ΄ αὐτοῦ τοῦ Κίμωνοσ, καὶ ὁ Κρίτων δ΄ αὐτοῦ Κρίτωνοσ, ἡ δὲ Πολιτεία καὶ Σοφοκλέους περιέχει καταδρομήν, ὁ δὲ Γοργίας οὐ μόνον ἀφ΄ οὗ τὸ ἐπίγραμμα, ἀλλὰ καὶ ̓αρχελάου  τοῦ Μακεδονίας βασιλέωσ, ὃν οὐ μόνον ἐπονείδιστον γένος ἔχειν, ἀλλ΄ ὅτι καὶ ἀπέκτεινε τὸν δεσπότην. οὗτος δ΄ ἐστὶ Πλάτων, ὃν Σπεύσιππός φησι φίλτατον ὄντα Φιλίππῳ τῆς βασιλείας αἴτιον γενέσθαι. γράφει γοῦν Καρύστιος ὁ Περγαμηνὸς ἐν τοῖς ̔ιστορικοῖς ̔υπομνήμασιν οὕτως  Σπεύσιππος πυνθανόμενος Φίλιππον βλασφημεῖν περὶ Πλάτωνος εἰς ἐπιστολὴν ἔγραψέ τι τοιοῦτον  ὥσπερ  ἀγνοοῦντας τοὺς ἀνθρώπους ὅτι καὶ τὴν ἀρχὴν τῆς βασιλείας Φίλιππος διὰ Πλάτωνος ἔσχεν. Εὐφραῖον  γὰρ ἀπέστειλε τὸν ΄ ̓ωρείτην πρὸς Περδίκκαν Πλάτων, ὃς ἔπεισεν ἀπομερίσαι τινὰ χώραν Φιλίππῳ. διατρέφων δ΄ ἐνταῦθα δύναμιν, ὡς ἀπέθανε Περδίκκασ, ἐξ ἑτοίμου δυνάμεως ὑπαρχούσης ἐπέπεσε τοῖς πράγμασι. ΄ τοῦτο δ΄ εἴπερ οὕτως ἀληθείας ἔχει, θεὸς ἂν εἰδείη. ὁ δὲ καλὸς αὐτοῦ Πρωταγόρας πρὸς τῷ καταδρομὴν ἔχειν πολλῶν ποιητῶν καὶ σοφῶν ἀνδρῶν ἐκθεατριζόμενον ἔχει καὶ τὸν Καλλίου βίον μᾶλλον τῶν Εὐπόλιδος Κολάκων, ἐν δὲ τῷ Μενεξένῳ οὐ μόνον ̔ιππίας ὁ ̔ηλεῖος χλευάζεται, ἀλλὰ καὶ ὁ ̔ραμνούσιος ̓αντιφῶν  καὶ ὁ μουσικὸς Λάμπροσ, ἐπιλίποι δ΄ ἄν με ἡ ἡμέρα εἰ πάντας ἐθελήσαιμι ἐπελθεῖν τοὺς κακῶς ἀκούσαντας ὑπὸ τοῦ σοφοῦ. ἀλλὰ μὴν οὐδ΄ ̓αντισθένη ἐπαινῶ · καὶ γὰρ καὶ οὗτος πολλοὺς εἰπὼν κακῶς οὐδ΄ αὐτοῦ τοῦ Πλάτωνος ἀπέσχετο, ἀλλὰ καλέσας αὐτὸν φορτικῶς Σάθωνα τὸν ταύτην ἔχοντα τὴν ἐπιγραφὴν διάλογον ἐξέδωκεν. ̔ηγήσανδρος δὲ ὁ Δελφὸς ἐν τοῖς ̔υπομνήμασι περὶ τῆς πρὸς πάντας τοῦ Πλάτωνος κακοηθείας λέγων γράφει καὶ ταῦτα μετὰ τὴν Σωκράτους τελευτὴν ἐπὶ πλεῖον τῶν συνήθων ἀθυμούντων ἒν  τινι συνουσίᾳ Πλάτων συμπαρὼν λαβὼν τὸ ποτήριον παρεκάλει μὴ ἀθυμεῖν αὐτούσ, ὡς ἱκανὸς αὐτὸς  εἴη ἡγεῖσθαι τῆς σχολῆσ, καὶ προέπιεν ̓απολλοδώρῳ. καὶ ὃς εἶπεν ἥδιον ἂν παρὰ Σωκράτους τὴν τοῦ φαρμάκου κύλικα εἰλήφειν ἢ παρὰ σοῦ τὴν τοῦ οἴνου πρόποσιν.  ἐδόκει γὰρ Πλάτων φθονερὸς εἶναι καὶ κατὰ τὸ ἦθος οὐδαμῶς εὐδοκιμεῖν. καὶ γὰρ ̓αρίστιππον πρὸς Διονύσιον ἀποδημήσαντα ἔσκωπτεν, αὐτὸς τρὶς εἰς Σικελίαν ἐκπλεύσασ· ἅπαξ μὲν τῶν ῥυάκων χάριν, ὅτε καὶ τῷ πρεσβυτέρῳ Διονυσίῳ συγγενόμενος ἐκινδύνευσεν,  δὶς δὲ πρὸς τὸν νεώτερον Διονύσιον·  Αἰσχίνου τε πένητος ὄντος καὶ μαθητὴν ἕνα ἔχοντος Ξενοκράτην, τοῦτον περιέσπασεν. καὶ Φαίδωνι δὲ τὴν τῆς δουλείας ἐφιστὰς δίκην ἐφωράθη· καὶ τὸ καθόλου πᾶσι τοῖς Σωκράτους μαθηταῖς ἐπεφύκει μητρυιᾶς ἔχων διάθεσιν. διόπερ Σωκράτης οὐκ ἀηδῶς περὶ αὐτοῦ στοχαζόμενος ἐνύπνιον ἔφησεν ἑωρακέναι πλειόνων παρόντων. δοκεῖν γὰρ ἔφη  τὸν Πλάτωνα κορώνην γενόμενον ἐπὶ τὴν κεφαλήν μου ἀναπηδήσαντα τὸ φαλακρόν μου κατασκαριφᾶν  καὶ κρώζειν περιβλέπουσαν. δοκῶ οὖν σε, ὦ Πλάτων, πολλὰ κατὰ τῆς ἐμῆσ. ψεύσεσθαι κεφαλῆσ. ἦν δὲ ὁ Πλάτων πρὸς τῇ κακοηθείᾳ καὶ φιλόδοξοσ, ὅστις ἔφησεν· ἔσχατον τὸν τῆς  δόξης χιτῶνα ἐν τῷ θανάτῳ αὐτῷ ἀποδυόμεθα, ἐν διαθήκαισ, ἐν ἐκκομιδαῖσ, ἐν τάφοισ, ὥς φησι Διοσκουρίδης ἐν τοῖς ̓απομνημονεύμασιν. καὶ τὸ πόλιν δὲ θελῆσαι κτίσαι καὶ τὸ νομοθετῆσαι τίς  οὐ φήσει πάθος εἶναι φιλοδοξίασ; δῆλον δ΄ ἐστὶ  τοῦτο ἐξ ὧν ἐν τῷ Τιμαίῳ λέγει· πέπονθά τι πάθος πρὸς τὴν πολιτείαν, ὥσπερ ἂν εἰ ζωγράφος ἐβούλετο τὰ ἑαυτοῦ ἔργα κινούμενα καὶ ἐνεργὰ ἰδεῖν οὕτω κἀγὼ τοὺς πολίτας οὓς διαγράφω.  ΄  περὶ δὲ τῶν ἐν τοῖς διαλόγοις αὐτοῦ λελεγμένων τί ἂν καὶ λέγοι τισ; ἡ μὲν γὰρ ψυχὴ  ἡ διαπλαττομένη ἀθάνατος ὑπ΄ αὐτοῦ καὶ κατὰ τὴν ἀπόλυσιν χωριζομένη τοῦ σώματος παρὰ πρώτῳ εἴρηται ̔ομήρῳ. οὗτος γὰρ εἶπεν ὡς ἡ τοῦ Πατρόκλου ψυχὴ  ̓́αιδόσδε κατῆλθεν  ὃν πότμον γοόωσα, λιποῦσ1΄ ἀνδροτῆτα καὶ ἥβην. εἰ δ΄ οὖν καὶ Πλάτωνος φήσειέν τις εἶναι τὸν λόγον,  οὐχ ὁρῶ τίν΄ ἐσχήκαμεν ἀπ΄ αὐτοῦ ὠφέλειαν. ἐὰν γὰρ καὶ συγχωρήσῃ τις μεθίστασθαι τὰς τῶν τετελευτηκότων ψυχὰς εἰς ἄλλας φύσεις καὶ πρὸς τὸν μετεωρότερον καὶ καθαρώτερον ἀνέρχεσθαι τόπον, ἅτε κουφότητος μετεχούσασ, τί πλέον ἡμῖν; ὧν γὰρ μήτ΄  ἀνάμνησίς ἐστιν οὗ ποτε ἦμεν μήτ΄ αἴσθησις εἰ καὶ τὸ σύνολον ἦμεν, τίς  χάρις ταύτης  τῆς ἀθανασίασ; οἱ δὲ συντεθέντες ὑπ΄ αὐτοῦ Νόμοι  καὶ τούτων ἔτι πρότερον ἡ Πολιτεία τί πεποιήκασιν; καίτοι γε ἔδει καθάπερ τὸν Λυκοῦργον τοὺς Λακεδαιμονίους καὶ τὸν Σόλωνα τοὺς ̓αθηναίους καὶ τὸν Ζάλευκον τοὺς Θουρίουσ, καὶ αὐτόν, εἴπερ ἦσαν χρήσιμοι, πεῖσαί τινας τῶν ̔ελλήνων αὐτοῖς χρήσασθαι. ΄ νόμος γάρ ἐστιν,΄ ὥς φησιν ̓αριστοτέλησ, ΄ λόγος ὡρισμένος καθ΄ ὁμολογίαν κοινὴν πόλεωσ, μηνύων πῶς δεῖ πράττειν ἕκαστα ὁ δὲ Πλάτων πῶς οὐκ ἄτοποσ,1 τριῶν ̓αθηναίων γενομένων νομοθετῶν τῶν γε δὴ γνωριζομένων, Δράκοντος καὶ αὐτοῦ τοῦ Πλάτωνος καὶ Σόλωνοσ,  τῶν μὲν τοῖς νόμοις ἐμμένειν τοὺς πολίτασ, τῶν δὲ τοῦ Πλάτωνος καὶ προσκαταγελᾶν; ὁ δ΄ αὐτὸς λόγος καὶ περὶ τῆς Πολιτείασ· εἰ καὶ πασῶν ἐστιν αὕτη βελτίων, μὴ πείθοι δ΄ ἡμᾶσ, τί πλέον; ἔοικεν οὖν ὁ Πλάτων οὐ τοῖς οὖσιν ἀνθρώποις γράψαι τοὺς νόμουσ, ἀλλὰ τοῖς ὑπ΄ αὐτοῦ διαπλαττομένοισ, ὥστε καὶ ζητεῖσθαι τοὺς χρησομένουσ. ἐχρῆν οὖν ἃ πείσει· λέγων ταῦτα καὶ γράφειν καὶ μὴ ταὐτὰ ποιεῖν τοῖς εὐχομένοισ, ἀλλὰ τοῖς τῶν ἐνδεχομένων ἀντεχομένοισ.  χωρὶς τοίνυν τούτων εἴ τις διεξίοι τοὺς Τιμαίους  αὐτοῦ καὶ τοὺς Γοργίας καὶ τοὺς ἄλλους δὲ τοὺς  τοιούτους διαλόγουσ, ἐν οἷς καὶ περὶ τῶν ἐν τοῖς μαθήμασι διεξέρχεται καὶ περὶ τῶν κατὰ φύσιν καὶ περὶ πλειόνων ἄλλων, οὐδὲ διὰ ταῦτα θαυμαστέος ἐστίν. ἔχει γάρ τις καὶ παρ΄ ἑτέρων ταῦτα λαβεῖν ἢ βέλτιον λεχθέντα ἢ μὴ χεῖρον. καὶ γὰρ Θεόπομπος ὁ Χῖος ἐν τῷ κατὰ τῆς Πλάτωνος διατριβῆς ΄ τοὺς πολλούσ,΄ φησί, ΄ τῶν διαλόγων αὐτοῦ ἀχρείους καὶ ψευδεῖς ἄν τις εὕροι· ἀλλοτρίους δὲ τοὺς πλείουσ, ὄντας ἐκ τῶν ̓αριστίππου  διατριβῶν, ἐνίους δὲ κἀκ τῶν ̓αντισθένουσ, πολλοὺς δὲ κἀκ τῶν Βρύσωνος τοῦ ̔ηρακλεώτου ἀλλὰ τὰ κατὰ τὸν ἄνθρωπον ἅπερ ἐπαγγέλλεται καὶ ἡμεῖς ζητοῦμεν ἐκ τῶν ἐκείνου λόγων,8 οὐχ εὑρίσκομεν, ἀλλὰ συμπόσια μὲν καὶ λόγους ὑπὲρ ἔρωτος εἰρημένους καὶ μάλα ἀπρεπεῖσ, οὓς καταφρονῶν τῶν ἀναγνωσομένων συνέθηκεν, ὥσπερ καὶ οἱ πολλοὶ τῶν μαθητῶν αὐτοῦ τυραννικοί τινες καὶ διάβολοι γεγόνασιν. Εὐφραῖος μὲν γὰρ παρὰ  Περδίκκᾳ τῷ βασιλεῖ διατρίβων ἐν Μακεδονίᾳ οὐχ ἧττον αὐτοῦ ἐβασίλευε φαῦλος ὢν καὶ διάβολοσ· ὃς οὕτω ψυχρῶς συνέταξε τὴν ἑταιρίαν τοῦ βασιλέως ὥστε οὐκ ἐξῆν τοῦ συσσιτίου μετασχεῖν εἰ μή τις ἐπίσταιτο γεωμετρεῖν ἢ φιλοσοφεῖν, ὅθεν, Φιλίππου τὴν ἀρχὴν παραλαβόντοσ, Παρμενίων αὐτὸν ἐν ΄ ̓ωρεῷ λαβὼν ἀπέκτεινεν, ὥς φησι Καρύστιος ἐν ̔ιστορικοῖς ̔υπομνήμασι. καὶ Κάλλιππος δ΄ ὁ  ̓αθηναῖοσ, μαθητὴς καὶ αὐτὸς Πλάτωνοσ, ἑταῖρος  Δίωνος καὶ συμμαθητὴς γενόμενος καὶ συναποδημήσας αὐτῷ εἰς Συρακούσασ, ὁρῶν ἤδη τὸν Δίωνα ἐξιδιοποιούμενον τὴν μοναρχίαν ἀποκτείνας αὐτὸν καὶ αὐτὸς τυραννεῖν ἐπιχειρήσας ἀπεσφάγη,1 Εὐαίων δ΄ ὁ Λαμψακηνόσ, ὥς φησιν Εὐρύπυλος καὶ Δικαιοκλῆς ὁ Κνίδιος ἐνενηκοστῷ καὶ πρώτῳ Διατριβῶν, ἔτι δὲ Δημοχάρης ὁ ῥήτωρ ἐν τῷ ὑπὲρ Σοφοκλέους πρὸς Φίλωνα, δανείσας τῇ πατρίδι ἀργύριον ἐπὶ ἐνεχύρῳ τῇ ἀκροπόλει ἀφυστερήσας τυραννεῖν ἐβουλεύετο, ἕως συνδραμόντες ἐπ΄ αὐτὸν οἱ Λαμψακηνοὶ καὶ τὰ χρήματα ἀποδόντες ἐξέβαλον.  Τίμαιος δ΄ ὁ Κυζικηνόσ, ὡς ὁ αὐτὸς Δημοχάρης φησίν, χρήματα καὶ σῖτον ἐπιδοὺς τοῖς πολίταις καὶ διὰ ταῦτα πιστευθεὶς εἶναι χρηστὸς παρὰ τοῖς Κυζικηνοῖσ, μικρὸν ἐπισχὼν χρόνον ἐπέθετο τῇ πολιτείᾳ δι΄ ̓αριδαίου. κριθεὶς δὲ καὶ ἁλοὺς καὶ ἀδοξήσας ἐν μὲν τῇ πόλει ἐπέμενε παλαιὸς καὶ γεγηρακώσ,6 ἀτίμως δὲ διαζῶν. τοιοῦτοι δ΄ εἰσὶ καὶ νῦν τῶν ̓ακαδημαικῶν τινεσ, ἀνοσίως καὶ ἀδόξως βιοῦντεσ. χρημάτων γὰρ ἐξ ἀσεβείας καὶ παρὰ φύσιν κυριεύσαντες διὰ γοητείαν  νῦν εἰσιν περίβλεπτοι· ὥσπερ καὶ Χαίρων ὁ  Πελληνεύσ, ὃς οὐ μόνῳ Πλάτωνι ἐσχόλακεν, ἀλλὰ καὶ Ξενοκράτει. καὶ οὗτος οὖν τῆς πατρίδοσ, πικρῶς τυραννήσας οὐ μόνον τοὺς ἀρίστους τῶν πολιτῶν ἐξήλασεν, ἀλλὰ καὶ τοῖς τούτων δούλοις τὰ χρήματα τῶν δεσποτῶν χαρισάμενος καὶ τὰς ἐκείνων γυναῖκας συνῴκισεν πρὸς γάμου κοινωνίαν, ταῦτ΄ ὠφεληθεὶς ἐκ τῆς καλῆς Πολιτείας καὶ τῶν παρανόμων Νόμων.  διὸ καὶ ̓́εφιππος ὁ κωμῳδιοποιὸς ἐν Ναυάγῳ  Πλάτωνά τε αὐτὸν καὶ τῶν γνωρίμων τινὰς κεκωμῴδηκεν ὡς καὶ ἐπ΄ ἀργυρίῳ συκοφαντοῦντασ, ἐμφαίνων ὅτι καὶ πολυτελῶς ἠσκοῦντο καὶ ὅτι τῆς εὐμορφίας τῶν καθ΄ ἡμᾶς ἀσελγῶν πλείονα πρόνοιαν ἐποιοῦντο· λέγει δ΄ οὕτωσ·   ἔπειτ΄ ἀναστὰς εὔστοχος νεανίας  τῶν ἐξ ̓ακαδημίας τις ὑποπλατωνικὸς  Βρυσωνοθρασυμαχειοληψικερμάτων, πληγεὶς ἀνάγκῃ ληψιλογομίσθῳ τέχνῃ   συνών τισ, οὐκ ἄσκεπτα δυνάμενος λέγειν,  εὖ μὲν μαχαίρᾳ ξύστ΄ ἔχων τριχώματα,  εὖ δ΄ ὑποκαθιεὶς ἄτομα πώγωνος βάθη,   εὖ δ΄ ἐν πεδίλῳ πόδα τιθεὶς ἐπισφύρων κνήμης ἱμάντων ἰσομέτροις ἑλίγμασιν,  ὄγκῳ τε χλανίδος εὖ τεθωρακισμένοσ,  σχῆμ΄ ἀξιόχρεων ἐπικαθεὶς βακτηρίᾳ,   ἀλλότριον, οὐκ οἰκεῖον, ὡς ἐμοὶ δοκεῖ,  ἔλεξεν ἄνδρες τῆς ̓αθηναίων χθονόσ.΄  μέχρι τούτων ἡμῖν πεπεραιώσθω καὶ ἥδε ἡ συναγωγή, φίλτατε Τιμόκρατεσ. ἑξῆς δὲ ἐροῦμεν περὶ τῶν ἐπὶ τρυφῇ διαβοήτων γενομένων. 