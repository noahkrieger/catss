 ἐπειδὴ ἀπαιτεῖς συνεχῶς ἀπαντῶν, ἑταῖρε Τιμόκρατεσ, τὰ παρὰ τοῖς δειπνοσοφισταῖς λεγόμενα, καινά τινα νομίζων ἡμᾶς εὑρίσκειν, ὑπομνήσομέν σε τὰ παρὰ ̓αντιφάνει λεγόμενα ἐν Ποιήσει τόνδε τὸν τρόπον  μακάριόν ἐστιν ἡ τραγῳδία  ποίημα κατὰ πάντ΄, εἴ γε πρῶτον οἱ λόγοι  ὑπὸ τῶν θεατῶν εἰσιν ἐγνωρισμένοι,  πρὶν καὶ τιν΄ εἰπεῖν ὥστ΄ ὑπομνῆσαι μόνον   δεῖ τὸν ποιητήν. Οἰδίπουν γὰρ ἂν φράσω,  τὰ γ΄ ἄλλα πάντ΄ ἴσασιν ὁ πατήρ Λάιοσ,  μήτηρ ̓ιοκάστη, θυγατέρεσ, παῖδες τίνεσ,  τί πείσεθ΄ οὗτοσ, τί πεποίηκεν. ἂν πάλιν  εἴπῃ τις ̓αλκμέωνα, καὶ τὰ παιδία  πάντ΄ εὐθὺς εἴρηχ΄, ὅτι μανεὶς ἀπέκτονε  τὴν μητέρ΄, ἀγανακτῶν δ΄ ̓́αδραστος εὐθέως  ἥξει πάλιν τ΄ ἄπεισι    ἔπειθ΄ ὅταν μηδὲν δύνωντ΄ εἰπεῖν ἔτι,   κομιδῇ δ΄ ἀπειρήκωσιν ἐν τοῖς δράμασιν,  αἴρουσιν ὥσπερ δάκτυλον τὴν μηχανήν,  καὶ τοῖς θεωμένοισιν ἀποχρώντως ἔχει.   ἡμῖν δὲ ταῦτ΄ οὐκ ἔστιν, ἀλλὰ πάντα δεῖ  εὑρεῖν, ὀνόματα καινά, καινά πράγματα,  καινοὺς λόγους κἄπειτα τὰ διῳκημένα  πρότερον, τὰ νῦν παρόντα, τὴν καταστροφήν,  τὴν εἰσβολήν. ἂν ἕν τι τούτων παραλίπῃ  Χρέμης τις ἢ Φείδων τισ, ἐκσυρίττεται·   Πηλεῖ δὲ ταῦτ΄ ἔξεστι καὶ Τεύκρῳ ποιεῖν.  Δίφιλος δ΄ ἐν ̓ελαιῶνι  ἢ Φρουροῦσι· ὦ τόνδ΄ ἐποπτεύουσα καὶ κεκτημένη  Βραυρῶνος ἱεροῦ θεοφιλέστατον τόπον,   Λητοῦς Διός τε τοξόδαμνε παρθένε,  ὡς οἱ τραγῳδοί φασιν, οἷς ἐξουσία  ἐστὶν λέγειν ἅπαντα καὶ ποιεῖν μόνοισ.  Τιμοκλῆς ὁ κωμῳδιοποιὸς κατὰ πολλὰ χρησίμην εἶναι λέγων τῷ βίῳ τὴν τραγῳδίαν φησὶν ἐν Διονυσιαζούσαις ·  ὦ τάν, ἄκουσον, ἤν τι σοι μέλλω λέγειν. ἅνθρωπός ἐστι ζῷον ἐπίπονον φύσει,  καὶ πολλὰ λυπήρ΄ ὁ βίος ἐν ἑαυτῷ φέρει.   παραψυχὰς οὖν φροντίδων ἀνεύρετο   ταύτασ· ὁ γὰρ νοῦς τῶν ἰδίων λήθην λαβὼν  πρὸς ἀλλοτρίῳ τε ψυχαγωγηθεὶς πάθει  μεθ΄ ἡδονῆς ἀπῆλθε παιδευθεὶς ἅμα.  τοὺς γὰρ τραγῳδοὺς πρῶτον, εἰ βούλει, σκόπει  ὡς ὠφελοῦσι πάντασ. ὁ μὲν ὢν γὰρ πένης  πτωχότερον αὑτοῦ καταμαθὼν τὸν Τήλεφον  γενόμενον ἤδη τὴν πενίαν ῥᾷον φέρει,  ὁ νοσῶν δὲ μανικῶς ̓αλκμέων΄ ἐσκέψατο·  ὀφθαλμιᾷ τισ, εἰσὶ Φινεῖδαι τυφλοί,   τέθνηκέ τῳ παῖσ, ἡ Νιόβη κεκούφικε.  χωλός τίς ἐστιν, τόν Φιλοκτήτην ὁρᾷ.  γέρων τις ἀτυχεῖ, κατέμαθεν τὸν Οἰνέα.  ἅπαντα γὰρ τὰ μείζον΄ ἢ πέπονθέ τις  ἀτυχήματ΄ ἄλλοις γεγονότ΄ ἐννοούμενος  τὰς αὐτὸς αὑτοῦ συμφορὰς ῥᾷον φέρει. καὶ ἡμεῖς οὖν, ὦ Τιμόκρατεσ, ἀποδίδομέν σοι τὰ τῶν δειπνοσοφιστῶν λείψανα καὶ οὐ δίδομεν, ὡς ὁ Κοθωκίδης φησὶ ῥήτωρ Δημοσθένην χλευάζων,  ὃς Φιλίππου ̓αθηναίοις ̔αλόννησον διδόντος συνεβούλευε μὴ λαμβάνειν, εἰ δίδωσιν ἀλλὰ μὴ ἀποδίδωσιν. ὅπερ ̓αντιφάνης ἐν Νεοττίδι παιδιὰν θέμενος ἐρεσχηλεῖ τόνδε τὸν τρόπον  ὁ δεσπότης δὲ πάντα τὰ παρὰ τοῦ πατρὸς  ἀπέλαβεν ὥσπερ ἔλαβεν. β. ἠγάπησεν ἂν  τὸ ῥῆμα τοῦτο παραλαβὼν Δημοσθένησ. ̓́αλεξις δὲ ἐν Στρατιώτῃ·   ἀπόλαβε  τουτί. β. τί τοῦτο δ΄ ἐστὶν; α. ὃ παρ΄ ὑμῶν ἐγὼ  παιδάριον ἔλαβον ἀποφέρων ἥκω πάλιν.   β. πῶσ; οὐκ ἀρέσκει σοι τρέφειν; α. οὐκ ἔστι γὰρ  ἡμέτερον. β. οὐδ΄ ἡμέτερον. α. ἀλλ΄ ἐδώκατε  ὑμεῖς ἐμοὶ τοῦτ΄. α. οὐδ΄ ἐδώκαμεν. β. τί δαί;  β. ἀπεδώκαμεν.  Β. τὸ μὴ προσῆκόν μοι λαβεῖν;  καὶ ἐν ̓αδελφοῖσ·   ἐγὼ δέδωκα γάρ τι ταύταισ; εἰπέ μοι. β. οὐκ, ἀλλ΄ ἀπέδωκας ἐνέχυρον δήπου λαβών.  ̓αναξίλας δὲ ἐν Εὐανδρίᾳ·   καὶ τὰς παλαιὰς δώσω.  Β. μὰ τὴν γῆν, μὴ σύ γε  δῷσ, ἀλλ΄ ἀπόδοσ. α. καὶ δὴ φέρουσ1΄ ἐξέρχομαι.  Τιμοκλῆς δ΄ ἐν ̔́ηρωσιν·   οὐκοῦν κελεύεις νῦν με πάντα μᾶλλον ἢ  τὰ προσόντα φράζειν. β. πάνυ γε. α. δράσω τοῦτό σοι.  καὶ πρῶτα μὲν δὴ παύσεται σοι Βριάρεως  ὀργιζόμενοσ. β. ὁ ποῖος οὗτος Βριάρεωσ;  α. ὁ τοὺς καταπέλτας τάς τε λόγχας ἐσθίων,   μισῶν λόγους ἄνθρωπος οὐδὲ πώποτε  ἀντίθετον εἰπὼν οὐδέν, ἀλλ΄ ̓́αρη βλέπων.  κατὰ τοὺς οὖν προειρημένους ποιητὰς καὶ αὐτοὶ τὰ ἑπόμενα τοῖς προειρημένοις ἀποδιδόντες καὶ οὐ διδόντες τὰ ἀκόλουθα λέξομεν.  ἐπεισῆλθον οὖν ἡμῖν παῖδες πλῆθος ὅσον ἰχθύων φέροντες θαλασσίων λιμναίων τε ἐπὶ πινάκων ἀργυρῶν, ὡς θαυμάσαι μετὰ τοῦ πλούτου καὶ τὴν πολυτέλειαν μονονουχὶ γὰρ καὶ τὰς Νηρηίδας  ὀψωνήκει. καί τις τῶν παρασίτων καὶ κολάκων ἔφη τὸν Ποσειδῶ πέμπειν τῷ Νιττουνίῳ ἡμῶν τοὺς ἰχθῦς οὐ διὰ τῶν ἐν τῇ ̔ρώμῃ ὅσον ὅσῳ τῶν τὸν ἰχθὺν πωλούντων, ἀλλὰ τοὺς μὲν ἐξ ̓αντίου κεκομίσθαι, ἑτέρους δ΄ ἐκ Ταρακινῶν καὶ τῶν καταντικρὺ νήσων Ποντίων, ἄλλους δ΄ ἐκ Πύργων πόλις δ΄ αὕτη Τυρρηνική, οἱ γὰρ ἐν τῇ ̔ρώμῃ ἰχθυοπῶλαι οὐδ΄ ὀλίγον ἀποδέουσι τῶν κατὰ τὴν ̓αττικήν ποτε κωμῳδηθέντων περὶ ὧν ̓αντιφάνης μὲν ἐν Νεανίσκοις φησίν   ἐγὼ τέως μὲν ᾠόμην τὰς Γοργόνας  εἶναί τι λογοποίημα πρὸς ἀγορὰν δ΄ ὅταν   ἔλθω, πεπίστευκ΄  ἐμβλέπων γὰρ αὐτόθι  τοῖς ἰχθυοπώλαις λίθινος εὐθὺς γίνομαι·  ὥστ΄ ἐξ ἀνάγκης ἔστ΄ ἀποστραφέντι μοι  λαλεῖν πρὸς αὐτούσ. ἂν ἴδω γὰρ ἡλίκον  ἰχθὺν ὅσου τιμῶσι, πήγνυμαι σαφῶσ.  ̓́αμφις δ΄ ἐν Πλάνῳ·  πρὸς τοὺς στρατηγοὺς ῥᾷόν ἐστι μυρίαις  μοίραις προσελθόντ΄ ἀξιωθῆναι λόγου  λαβεῖν τ΄ ἀπόκρισιν ὧν ἂν ἐπερωτᾷ τις ἢ  πρὸς τοὺς καταράτους ἰχθυοπώλας ἐν ἀγορᾷ.   οὓς ἂν ἐπερωτήσῃ τις ἀναλαβών· τι τῶν   παρακειμένων, ἔκυψεν ὥσπερ Τήλεφος  πρῶτον σιωπῇ καὶ δικαίως τοῦτό γε·  ἅπαντες ἀνδροφόνοι γάρ εἰσιν ἑνὶ λόγῳ,  ὡσεὶ προσέξων δ΄ οὐδὲν οὐδ΄ ἀκηκοὼς  ἔκρουσε πουλύπουν τιν΄· ὁ δ΄ ἐπρήσθη   καὶ τότ΄ οὐ λαλῶν ὅλα τὰ ῥήματ΄, ἀλλὰ συλλαβὴν ἀφελὼν  τάρων βολῶν  γένοιτ΄ ἄν· ἡ δὲ κέστρα; κτὼ βολῶν.  τοιαῦτ΄ ἀκοῦσαι δεῖ τὸν ὀψωνοῦντά τι.  ̓́αλεξις ̓απεγλαυκωμένῳ ·   τοὺς μὲν στρατηγοὺς τὰς ὀφρῦς ἐπὰν ΄ἴδω  ἀνεσπακότασ, δεινὸν μὲν ἠγοῦμαι ποεῖν,  οὐ πάνυ τι θαυμάζω δὲ προτετιμημένους  ὑπὸ τῆς πόλεως μεῖζόν τι τῶν ἄλλων φρονεῖν.  τοὺς δ΄ ἰχθυοπώλας τοὺς κάκιστ΄ ἀπολουμένους  ἐπὰν ΄ἴδω κάτω βλέποντασ, τὰς δ΄ ὀφρῦς  ἔχοντας ἐπάνω τῆς κορυφῆσ, ἀποπνίγομαι.  ἐὰν δ΄ ἐρωτήσῃς  πόσου τοὺς κεστρέας  πωλεῖς δύ΄ ὄντασ,  δέκ΄ ὀβολῶν, φησίν.  βαρύ.   ὀκτὼ λάβοις ἄν; εἴπερ ὠνεῖ τὸν ἕτερον.  ὧ τάν, λαβὲ καὶ μὴ παῖζε.  τοσουδί; ὁ παράτρεχε.  ταῦτ΄ οὐχὶ πικρότερ΄ ἐστὶν αὐτῆς τῆς χολῆσ;   Δίφιλος Πολυπράγμονι· ᾤμην ἐγὼ τοὺς ἰχθυοπώλας τὸ πρότερον  εἶναι πονηροὺς τοὺς ̓αθήνησιν μόνουσ.  τόδε δ΄, ὡς ἔοικε, τὸ γένος ὥσπερ θηρίων   ἐπίβουλόν ἐστι τῇ φύσει καὶ πανταχοῦ.  ἐνταῦθα γοῦν ἔστιν τις ὑπερηκοντικώσ,  κόμην τρέφων μὲν πρῶτον ἱερὰν τοῦ θεοῦ,   ὡς φησὶν οὐ διὰ τοῦτὸ γ΄, ἀλλ΄ ἐστιγμένος  πρὸ τοῦ μετώπου παραπέτασμ΄ αὐτὴν ἔχει.  οὗτος ἀποκρίνετ΄, ἂν ἐρωτήσῃς πόσου  ὁ λάβραξ,  δέκ΄ ὀβολῶν,  οὐχὶ προσθεὶς ὁποδαπῶν.  ἔπειτ΄ ἐὰν τἀργύριον αὐτῷ καταβάλῃσ,  ἐπράξατ΄ Αἰγιναῖον· ἂν δ΄ αὐτὸν δέῃ   κέρματ΄ ἀποδοῦναι, προσαπέδωκεν ̓αττικά.  κατ΄ ἀμφότερα δὲ τὴν καταλλαγὴν ἔχει.  Ξέναρχος Πορφύρᾳ·  οἱ μὲν ποιηταί φησι λῆρός εἰσιν οὐδὲ ἓν  καινὸν γὰρ εὑρίσκουσιν, ἀλλὰ μεταφέρει  ἕκαστος αὐτῶν ταὔτ΄ ἄνω τε καὶ κάτω.  τῶν δ΄ ἰχθυοπωλῶν φιλοσοφώτερον γένος  οὐκ ἔστιν οὐδὲν οὐδὲ μᾶλλον ἀνόσιον.  ἐπεὶ γὰρ αὐτοῖς οὐκέτ΄ ἔστ΄ ἐξουσία  ῥαίνειν, ἀπείρηται δὲ τοῦτο τῷ νόμῳ,  εἷς τις θεοῖσιν ἐχθρὸς ἄνθρωπος πάνυ  ξηραινομένους ὡς εἶδε τοὺς ἰχθῦσ, μάχην   ἐποίησ1΄ ἐν αὐτοῖς ἐξεπίτηδες εὖ πάνυ.  ἦσαν δὲ πληγαί, καιρίαν δ΄ εἰληφέναι  δόξας καταπίπτει καὶ λιποψυχεῖν δοκῶν  ἔκειτο μετὰ τῶν ἰχθύων, βοᾷ δέ τις ὕδωρ,  ὕδωρ. ὁ δ΄ εὐθὺς ἐξάρας πρόχουν  τῶν ὁμοτέχνων τις τοῦ μὲν ἀκαρῆ παντελῶς   κατέχει, κατὰ δὲ τῶν ἰχθύων ἁπαξάπαν.  εἴποις γ΄ ἂν αὐτοὺς ἀρτίως ἡλωκέναι. ὅτι δὲ καὶ νεκροὺς πωλοῦσι τοὺς ἰχθῦς καὶ σεσηπότας ἐπισημαίνεται ὁ ̓αντιφάνης ἐν Μοιχοῖς διὰ τούτων   οὐκ ἔστιν οὐδὲν θηρίον τῶν ἰχθύων  ἀτυχέστερον. τὸ μὴ γὰρ ἀποχρῆν ἀποθανεῖν αὐτοῖς ἁλοῦσιν, εἶτα κατεδηδεσμένοις  εὐθὺς ταφῆναι, παραδοθέντες ἄθλιοι τοῖς ἰχθυοπώλαις τοῖς κακῶς ἀπολουμένοις  σήπονθ΄, ἕωλοι κείμενοι δύ΄ ἡμέρας ἢ τρεῖσ, μόλις δ΄ ἐὰν ποτ΄ ὠνητὴν τυφλὸν  λάβωσ1΄, ἔδωκαν τῶν νεκρῶν ἀναίρεσιν  τούτῳ· κομίσας δ΄ ἐξέβαλεν   οἴκαδε,  τὴν πεῖραν ἐν τῇ ῥινὶ τῆς ὀδμῆς λαβών.  ἐν δὲ Φιλοθηβαίῳ φησὶν  οὐ δεινὸν ἐστι, προσφάτους μὲν ἂν τύχῃ  πωλῶν τις ἰχθῦσ, συναγαγόντα τὰς ὀφρῦς  τοῦτον σκυθρωπάζοντὰ θ΄ ἡμῖν προσλαλεῖν,  ἐὰν σαπροὺς κομιδῇ δέ, παίζειν καὶ γελᾶν;  τοὐναντίον γὰρ πᾶν ἔδει τούτους ποιεῖν·  τὸν μὲν γελᾶν, τὸν δ΄ ἕτερον οἰμώζειν μακρά. ὅτι δὲ καὶ παμπόλλου πιπράσκουσιν ̓́αλεξις ἐν Πυλαίαις φησὶν Ι   νὴ τὴν ̓αθηνᾶν, ἀλλ΄ ἐγὼ τεθαύμακα  τοὺς ἰχθυοπώλασ, πῶς ποτ΄ οὐχὶ πλούσιοι ἅπαντές εἰσι λαμβάνοντες βασιλικοὺς φόρουσ· β. φόρους μόνον; οὐχὶ δεκατεύουσι γὰρ   τὰς οὐσίας ἐν ταῖς πόλεσι καθήμενοι,  ὅλας δ΄ ἀφαιροῦνται καθ΄ ἑκάστην ἡμέραν;  κἀν τῷ Λέβητι δέ φησιν ὁ αὐτὸς ποιητήσ· οὐ γέγονε κρείττων νομοθέτης τοῦ πλουσίου ̓αριστονίκου     τίθησι γὰρ νυνὶ νόμον,  τῶν ἰχθυοπωλῶν ὅστις ἂν πωλῶν τινι   ἰχθὺν ὑποτιμήσας ἀποδῶτ΄ ἐλάττονος  ἧς εἶπε τιμῆσ, εἰς τὸ δεσμωτήριον  εὐθὺς ἀπάγεσθαι τοῦτον, ἵνα δεδοικότες  τῆς ἀξίας ἀγαπῶσιν ἢ τῆς ἑσπέρας  σαπροὺς ἅπαντας ἀποφέρωσιν οἴκαδε.  κἀνταῦθα καὶ γραῦς καὶ γέρων καὶ παιδίον  πέμπτης ἅπαντες ἀγοράσουσι κατὰ τρόπον. καὶ προελθὼν δέ φησιν  οὐ γέγονε μετὰ Σόλωνα κρείττων οὐδὲ εἷς  ̓αριστονίκου νομοθέτης Ι τὰ τ΄ ἄλλα γὰρ   νενομοθέτηκε πολλὰ καὶ παντοῖα δὴ  νυνί τε καινὸν εἰσφέρει νόμον τινὰ  χρυσοῦν, τὸ μὴ πωλεῖν καθημένους ἔτι  τοὺς ἰχθυοπώλασ, διὰ τέλους δ΄ ἑστηκότασ·  εἶτ΄ εἰς νέωτά φησι γράψειν κρεμαμένουσ,  καὶ θᾶττον ἀποπέμψουσι τοὺς ὠνουμένους  ἀπὸ μηχανῆς πωλοῦντες ὥσπερ οἱ θεοί. ἐμφανίζει δ΄ αὐτῶν καὶ τὸ σκαιόν, ἔτι δὲ μισάνθρωπον ̓αντιφάνης ἐν Μισοπονήρῳ πρὸς τοὺς ἐν τῷ βίῳ κακίστους τὴν σύγκρισιν αὐτῶν  ποιούμενος διὰ τούτων  εἶτ΄ οὐ σοφοὶ δῆτ΄ εἰσὶν οἱ Σκύθαι σφόδρα,  οἳ γενομένοισιν εὐθέως τοῖς παιδίοις   διδόασιν ἵππων καὶ βοῶν πίνειν γάλα;  β. οὐ μὰ Δία τιτθὰς εἰσάγουσι βασκάνους  καὶ παιδαγωγοὺς αὖθισ, ὧν μεῖζον κακὸν  οὐκ ἂν γένοιτο. α. μετά γε μαίας νὴ Δία·  αὗται δ΄ ὑπερβάλλουσι. β. μετά γε νὴ Δία  τοὺς μητραγυρτοῦντάσ, τὸ πολὺ γὰρ αὖ γένος   μιαρώτατον τοῦτ΄ ἐστίν. α. εἰ μὴ νὴ Δία  τοὺς ἰχθυοπώλας τις λέγειν  μιαρωτάτους βούλοιτο.  Β. μετά γε τοὺς τραπεζίτασ· ἔθνος  τούτου γὰρ οὐδέν ἐστιν ἐξωλέστερον. οὐκ ἀπιθάνως δὲ καὶ Δίφιλος ἐν ̓εμπόρῳ περὶ τοῦ παμπόλλου πιπράσκεσθαι τοὺς ἰχθῦς λέγει ὧδε·  οὐ πώποτ΄ ἰχθῦς οἶδα τιμιωτέρους  ἰδών. Πόσειδον, εἰ δεκάτην ἐλάμβανες  αὐτῶν ἀπὸ τῆς τιμῆς ἑκάστης ἡμέρασ,  πολὺ τῶν θεῶν ἂν ἦσθα πλουσιώτατοσ.   ὅμως δὲ τούτων εἴ με προσγελάσειέ τισ,  ἐδίδουν στενάξας ὁπόσον αἰτήσειέ με.  γόγγρον μὲν, ὥσπερ ὁ Πρίαμος τὸν ̔́εκτορα,  ὅσον εἵλκυσεν τοσοῦτο καταθεὶς ἐπριάμην. ̓́αλεξις δ΄ ἐν ̔ελληνίδι·   ἀεὶ δὲ καὶ ζῶντ΄ ἐστὶ καὶ τεθνηκότα  τἀν τῇ θαλάττῃ πολέμι΄ ἡμῖν θηρία.   ἂν ἀνατραπῇ γὰρ πλοῖον, εἶθ΄, ὡς γίνεται,  ληφθῇ νέων τισ, καταπεπώκασ1΄ εὐθέωσ.   αὐτοὶ τ΄ ἐπὰν ληφθῶσιν ὑπὸ τῶν ἁλιέων,  τεθνεῶτες ἐπιτρίβουσι τοὺς ὠνουμένουσ.  τῆς οὐσίας γάρ εἰσιν ἡμῶν ὤνιοι,  ὁ πριάμενός τε πτωχὸς εὐθὺς ἀποτρέχει, ἐξ ὀνόματος δ΄ ἰχθυοπώλου μνημονεύει ̔ερμαίου Αἰγυπτίου ̓́αρχιππος ἐν ̓ιχθύσιν οὕτωσ·   Αἰγύπτιος μιαρώτατος τῶν ἰχθύων κάπηλος  ̔ερμαῖοσ, ὃς βίᾳ δέρων ῥίνας γαλεούς τε πωλεῖ  καὶ τοὺς λάβρακας ἐντερεύων, ὡς λέγουσιν ἡμῖν.  καὶ ̓́αλεξις δ΄ ἐν ̓επικλήρῳ Μικίωνος ἰχθυοπώλου τινος μνημονεύει. εἰκότως οὖν καὶ οἱ ἁλιεῖς ἐπὶ τῇ τέχνῃ μέγα φρονοῦσι μᾶλλον ἢ οἱ ἄριστοι τῶν στρατηγῶν παράγει γοῦν τινα τούτων ̓αναξανδρίδης ἐν ̓οδυσσεῖ περὶ τῆς ἁλιευτικῆς τέχνης τάδε λέγοντα·   τῶν ζωγράφων μὲν ἡ καλὴ χειρουργία  ἐν τοῖς πίναξιν κρεμαμένη θαυμάζεται·  αὕτη δὲ σεμνῶς ἐκ λοπάδος ἁρπάζεται  ἀπὸ τοῦ ταγήνου τ΄ εὐθέως ἀφανίζεται.   ἐπεὶ τίνα δι΄ ἄλλην τέχνην, ὦ χρηστὲ σύ,  τὰ στόματα τῶν νεωτέρων κατακάετ΄ ἢ  ὠθισμός ἐστι δακτύλων τοιουτοσὶ  ἢ πνιγμόσ, ἂν μὴ ταχὺ δύνηται καταπιεῖν;  ἀλλ΄ οὐ μόνη γὰρ τὰς συνουσίας ποιεῖ   εὔοψος ἀγορά; τίς  δὲ συνδειπνεῖ βροτῶν  φρυκτοὺς καταλαβὼν ἢ κορακίνους ὠνίους  ἢ μαινίδ΄; ὡραῖον δὲ μειρακύλλιον   ποίαις ἐπῳδαῖς ἢ λόγοις ἁλίσκεται  τίσιν, φράσον γάρ, ἄν τις ἀφέλῃ τὴν τέχνην  τὴν τῶν ἀλιέων; ἥδε γὰρ δαμάζεται  ἑφθοῖς προσώποις ἰχθύων χειρουμένη,   ἄγουσ1΄ ὑπ΄ αὐτὰ σώματ΄ ἀρίστου πύλασ,  ἀσύμβολον κλίνειν τ΄ ἀναγκάζει φύσιν. πρὸς δὲ τοὺς περιέργως ὀψωνοῦντας τάδε φησὶν ̓́αλεξις ἐν ̓επικλήρῳ·   ὅστις ἀγοράζει πτωχὸς ὢν ὄψον πολὺ   ἀπορούμενός τε τἄλλα πρὸς τοῦτ΄ εὐπορεῖ,  τῆς νυκτὸς οὗτος τοὺς ἀπαντῶντας ποεῖ  γυμνούσ, ἀναγκάζει τ΄ ἐπάν τις ἐκδυθῇ,  τηρεῖν ἕωθεν εὐθὺς ἐν τοῖς ἰχθύσιν  ὃν ἂν δ΄ ἴδῃ πρῶτον πένητα καὶ νέον  παρὰ Μικίωνος ἐγχέλεις ὠνούμενον,  ἀπάγειν λαβόμενον εἰς τὸ δεσμωτήριον.  Δίφιλος δ΄ ἐν ̓εμπόρῳ καὶ νόμον εἶναί φησι παρὰ Κορινθίοις τινὰ τοιοῦτον   νόμιμον τοῦτ΄ ἐστί, βέλτιστ΄, ἐνθάδε  Κορινθίοισιν, ἂν τιν΄ ὀψωνοῦντ΄ ἀεὶ   λαμπρῶς ὁρῶμεν, τοῦτον ἀνακρίνειν πόθεν  ζῇ καὶ τί ποιῶν. κἂν μὲν οὐσίαν ἔχῃ  ἧς αἱ πρόσοδοι λύουσι τἀναλώματα,  ἐᾶν ἀπολαύειν τοῦτον ἤδη τὸν βίον   ἐὰν δ΄ ὑπὲρ τὴν οὐσίαν δαπανῶν τύχῃ,  ἀπεῖπον αὐτῷ τοῦτο μὴ ποιεῖν ἔτι.  ὃς ἂν δὲ μὴ πίθητ΄, ἐπέβαλον ζημίαν.  ἐὰν δὲ μηδ΄ ὁτιοῦν ἔχων ζῇ πολυτελῶσ,  τῷ δημίῳ παρέδωκαν αὐτόν. β. ̔ηράκλεισ.   α. οὐκ ἐνδέχεται γὰρ ζῆν ἄνευ κακοῦ τινος  τοῦτον, συνιεῖσ, ἀλλ΄ ἀναγκαίως ἔχει  ἢ λωποδυτεῖν τὰς νύκτας ἢ τοιχωρυχεῖν  ἢ τῶν ποιούντων ταῦτα κοινωνεῖν τισιν  ἢ συκοφαντεῖν κατ΄ ἀγορὰν ἢ μαρτυρεῖν  ψευδῆ. τὸ τοιοῦτον ἐκκαθαίρομεν γένοσ.  β. ὀρθῶς γε νὴ Δί΄. ἀλλὰ δὴ τί τοῦτ΄ ἐμοί;  α. ὁρῶμεν ὀψωνοῦνθ΄ ἑκάστης ἡμέρας  οὐχὶ μετρίωσ, βέλτιστέ, σ1΄, ἀλλ΄ ὑπερηφάνωσ.   οὐκ ἔστιν ἰχθυηρὸν ὑπὸ σοῦ μεταλαβεῖν,  συνῆχας ἡμῶν εἰς τὰ λάχανα τὴν πόλιν,  περὶ τῶν σελίνων μαχόμεθ΄, ὥσπερ ̓ισθμίοισ.  λαγώς τις εἰσελήλυθ΄. εὐθὺς ἥρπακασ.  πέρδικα δ΄ ἢ κίχλην γε νὴ Δί΄ οὐκέτι  ἔστιν δι΄ ὑμᾶς οὐδὲ πετομένην ἰδεῖν,  τὸν ξενικὸν οἶνον ἐπιτετίμηκας πολύ. τὸ δὲ ἔθος τοῦτο καὶ ̓αθήνησιν εἶναι ἀξιοῖ Σώφιλος ἐν ̓ανδροκλεῖ ὀψονόμους ἀξιῶν αἱρεῖσθαι ὑπὸ τῆς  βουλῆς δύ΄ ἢ καὶ τρεῖσ. Λυγκεὺς δ΄ ὁ Σάμιος καὶ τέχνην ὀψωνητικὴν συνέγραψε  πρός τινα δυσώνην, διδάσκων αὐτὸν τίνα δεῖ λέγοντα πρὸς τοὺς  ἀνδροφόνους ἰχθυοπώλας λυσιτελῶσ, ἔτι δὲ ἀλύπως ὠνεῖσθαι ἃ βούλεται. ἐκ τούτων πάλιν τῶν λεχθέντων τὰς ἀκάνθας ἀναλεξάμενος Οὐλπιανὸς εἰ ἔχομεν,  ἔφη,  δεῖξαι ἀργυροῖς σκεύεσιν ἐν τοῖς δείπνοις χρωμένους τοὺς ἀρχαίους καὶ εἰ ὁ πίναξ ̔ελληνικὸν ὄνομα. ̔ομήρου γὰρ εἰπόντος ἐν ̓οδυσσείᾳ·   τοῖσιν δ΄ αὖ πίνακας κρειῶν παρέθηκε συβώτησ,  ̓αριστοφάνης ὁ Βυζάντιος νεώτερόν φησιν εἶναι τὸ ἐπὶ πινάκων παρατιθέναι τὰ ὄψα, ἀγνοῶν ὅτι κἀν ἄλλοις εἴρηκεν ὁ ποιητήσ·   δαιτρὸς δὲ κρειῶν πίνακας παρέθηκεν ἀείρασ. ζητῶ δὲ καὶ εἰ δούλων πλῆθός τινες ἐκέκτηντο ὥσπερ καὶ οἱ νῦν καὶ εἰ τὸ τήγανον εἴρηται καὶ μὴ μόνως τάγηνον, καὶ μὴ πάντα πίνωμεν ἢ καὶ ἐσθίωμεν ὥσπερ οἱ διὰ τὴν γαστέρα παράσιτοι ὀνομαζόμενοι ἢ κόλακεσ.  πρὸς ὃν Αἰμιλιανὸς ἀπεκρίνατο·  πίνακα μὲν  ἔχεις τὸ σκεῦος ὠνομασμένον καὶ παρὰ Μεταγένει τῷ κωμικῷ ἐν Θουριοπέρσαισ. τήγανον δέ, ὦ βέλτιστε, εἴρηκεν ἐν μὲν Λήροις Φερεκράτης οὕτως ·   ἀπὸ τηγάνου τ΄ ἔφασκεν ἀφύας φαγεῖν. καὶ ἐν Πέρσαις ὁ αὐτόσ·   ἐπὶ τηγάνοις καθίσανθ΄ ὑφάπτειν τοῦ φλέω.  Φιλωνίδης δ΄ ἐν Κοθόρνοισ·   ὑποδέχεσθαι καὶ μαγίσι καὶ τηγάνοισ.  καὶ πάλιν   ὀσφρομένην τῶν τηγάνων.  Εὔβουλος δ΄ ἐν ̓ορθάννῃ·   ῥιπὶς δ΄ ἐγείρει φύλακας ̔ηφαίστου κύνας  θερμῇ παροξύνουσα τηγάνου πνοῇ.  καὶ πάλιν   πᾶσα δ΄ εὔμορφος γυνὴ  ἐρῶσα φοιτᾷ τηγάνῳ τε συντρυφᾷ.  καὶ ἐν Τιτᾶσι·  προσγελῶσά τε  λοπὰς παφλάζει βαρβάρῳ λαλήματι·  πηδῶσι δ΄ ἰχθῦς ἐν μέσοισι τηγάνοισ.  τοῦ δὲ ῥήματος μέμνηται, Φρύνιχος ἐν Τραγῳδοῖσ·   ἡδὺ δ΄ ἀποτηγανίζειν ἄνευ συμβολῶν. καὶ Φερεκράτης ἐν Μυρμηκανθρώποις φησί·  σὺ δ΄ ἀποτηγανίζεισ.  ̔ηγήσανδρος δ΄ ὁ Δελφὸς Συρακοσίους φησὶ τὴν μὲν λοπάδα  τήγανον καλεῖν, τὸ δὲ τήγανον  τήγανον διὸ καὶ Θεοδωρίδαν φάναι ἔν τινι ποιηματίῳ·  τήγανον εὖ ἥψησεν ἐν ὀψητῆρι κολύμβῳ,  τὴν λοπάδα τήγανον προσαγορεύων. χωρὶς δὲ τοῦ τ στοιχείου ̓́ιωνες ἤγανον λέγουσιν, ὡς ̓ανακρέων χεῖρὰ τ΄ ἐν ἠγάνῳ βαλεῖν.  εἰς ἐπίστασιν δέ με ἄγει, καλὲ Οὐλπιανέ, περὶ τῆς τῶν ἀργυρωμάτων χρήσεως τὸ ὑπὸ ̓αλέξιδος ἐν Φυγάδι εἰρημένον   ὅπου γάρ ἐστιν ὁ κέραμος μισθώσιμος   ὁ τοῖς μαγείροισ.  μέχρι γὰρ τῶν Μακεδονικῶν χρόνων κεραμέοις σκεύεσιν οἱ δειπνοῦντες διηκονοῦντο, ὥς φησιν ὁ ἐμὸς ̓ιόβασ. μεταβαλόντων δ΄ ἐπὶ τὸ πολυτελέστερον ̔ρωμαίων τὴν δίαιταν κατὰ μίμησιν ἐκδιαιτηθεῖσα Κλεοπάτρα ἡ τὴν Αἰγύπτου καταλύσασα βασιλείαν τοὔνομα οὐ δυναμένη ἀλλάξαι ἀργυροῦν καὶ χρυσοῦν ἀπεκάλει κέραμον αὐτὸ κέραμά τ΄ ἐπεδίδου τοιαῦτα ἀποφόρητα τοῖς δειπνοῦσι· καὶ τοῦτ΄ ἦν τὸ πολυτελέστατον εἴς τε τὸν ̔ρωσικὸν εὐανθέστατον ὄντα κέραμον πέντε  μνᾶς ἡμερησίας ἀνήλισκεν ἡ Κλεοπάτρα. Πτολεμαῖος δ΄ ὁ βασιλεὺς ἐν ὀγδόῳ ὑπομνημάτων περὶ Μασσανάσσου τὸν λόγον ποιούμενος τοῦ Λιβύων βασιλέως φησὶ τάδε·  δεῖπνα ̔ρωμαικῶς ἦν κατεσκευασμένα, κεράμῳ παντὶ χορηγούμενα ἀργυρῷ· τὰς δὲ τῶν δευτέρων τραπέζας ἐκόσμει τοῖς ̓ιταλικοῖς ἐθισμοῖσ· τὰ δὲ κανίσκια ἦν ἅπαντα χρυσᾶ, γεγονότα πρὸς τὰ πλεκόμενα ταῖς σχοίνοισ· μουσικοῖς δὲ ἐχρῆτο ̔ελληνικοῖσ.  ̓αριστοφάνης  δὲ ὁ κωμῳδιοποιόσ, ὅν φησιν ̔ηλιόδωρος ὁ ̓αθηναῖος ἐν τοῖς περὶ ἀκροπόλεωσπεντεκαίδεκα δ΄ ἐστὶ ταῦτα βιβλία Ναυκρατίτην εἶναι γένοσ, ἐν τῷ Πλούτῳ δράματι κατὰ τὴν τοῦ ὁμωνύμου θεοῦ ἐπιφάνειαν τοὺς ἰχθυηρούς φησι πίνακας ἀργυροῦς ἀναφανῆναι καθάπερ καὶ τὰ ἄλλα ἅπαντα, λέγων ὡδί   ὀξὶς δὲ πᾶσα καὶ λοπάδιον καὶ χύτρα  χαλκῆ γέγονε· τοὺς δὲ πινακίσκους τοὺς σαπροὺς   τοὺς ἰχθυηροὺς ἀργυροῦς πάρεσθ΄ ὁρᾶν. ὁ δ΄ ἰπνὸς γέγον΄ ἡμῖν ἐξαπίνης ἐλεφάντινοσ.  Πλάτων δ΄ ἐν Πρέσβεσι·  κᾆτ΄ ἔλαβον ̓επικράτης τε καὶ Φορμίσιος  παρὰ τοῦ βασιλέως πλεῖστα δωροδοκήματα,  ὀξύβαφα χρυσᾶ καὶ πινακίσκους ἀργυροῦσ.  Σώφρων δ΄ ἐν γυναικείοις μίμοις φησί·  τῶν δὲ χαλκωμάτων καὶ τῶν· ἀργυρωμάτων ἐμάρμαιρε ἁ οἰκία.  Φιλιππίδης δ΄ ἐν ̓αργυρίου ἀφανισμῷ ὡς φορτικοῦ μέμνηται τοῦ τοιούτου καὶ σπανίου, ζηλουμένου δὲ ὑπό τινων νεοπλούτων μετοίκων   ἀλλ΄ ἔλεος ἐμπέπτωκέ τίς μοι τῶν ὅλων  ὅταν ἀπορουμένους μὲν ἀνθρώπους ἴδω  ἐλευθέρουσ, μαστιγίας δ΄ ἀπ΄ ἀργυροῦ  πίνακος ἄγοντος μνᾶν τάριχος ἐνίοτε  δυεῖν ὀβολῶν ἔσθοντας ἢ τριωβόλου   καὶ κάππαριν χαλκῶν τριῶν ἐν τρυβλίῳ  ἄγοντι πεντήκοντα δραχμὰς ἀργυρῷ.  πρότερον δὲ φιάλην ἦν ἀνακειμένην ἰδεῖν  ἐργῶδες ἀμέλει. β. τοῦτο μὲν καὶ νῦν ἔτι·  ἂν γὰρ ἀναθῇ τισ, εὐθὺς ἕτερος ἥρπασεν. ̓́αλεξις δὲ ἐν ̔ιππίσκῳ νεανίσκον παράγων ἐρῶντα καὶ ἐπιδεικνύμενον τὸν πλοῦτον τῇ ἐρωμένῃ ταῦτα ποιεῖ λέγοντα·   τοῖς παισὶ τ΄ εἶπα δύο γὰρ ἦγον οἴκοθεν  τἀκπώματ΄ εἰς τὸ φανερὸν ἐκνενιτρωμένα   θεῖναι, κύαθος δ΄ ἦν ἀργυροῦς οὗτος μὲν οὖν ἦγεν δύο δραχμάσ΄, κυμβίον δὲ τέτταρας  ἴσως ἑτέρασ, ψυκτηρίδιον δὲ δέκ΄ ὀβολούσ, Φιλιππίδου  λεπτότερον.  β. ἀλλὰ ταῦθ΄ ὅλως  πρὸς ἀλαζονείαν οὐ κακῶς νενοημέν΄ ἦν.  οἶδα δὲ κἀγώ τινα πολίτην ἡμέτερον πτωχαλαζόνα, ὃς δραχμῆς ἔχων τὰ πάντα ἀργυρώματα ἐβόα καλῶν τὸν οἰκέτην ἕνα ὄντα καὶ μόνον, ὀνόμασι δὲ  χρώμενον ψαμμακοσίοισ, παῖ Στρομβιχίδη, μὴ τῶν χειμερινῶν ἀργυρωμάτων ἡμῖν παραθῇσ, ἀλλὰ τῶν θερινῶν. τοιοῦτός ἐστι καὶ ὁ παρὰ Νικοστράτῳ ἐν τῷ ἐπιγραφομένῳ δράματι Βασιλεῖσ. ἀλαζὼν δ΄ ἐστὶ στρατιώτης περὶ οὗ λέγει·   λοιπή τις ὀξίς ἐστι καὶ ψυκτήριον  τῆς εὐπαρύφου λεπτότερον.  ἐξήλαυνον γάρ τινες τὸν ἄργυρον καὶ τότε εἰς ὑμένος ἰδέαν.  καὶ  ̓αντιφάνης δὲ ἐν Λημνίαις φησί  παρετέθη τρίπους   πλακοῦντα χρηστόν, ὦ πολυτίμητοι θεοί,  ἔχων ἐν ἀργυρῷ τε τρυβλίῳ μέλι. καὶ Σώπατρος δ΄ ὁ παρῳδὸς ἐν ΄̓ορέστῃ·   σαπρὸν σίλουρον ἀργυροῦς πίναξ ἔχων. ἐν δὲ τῷ ἐπιγραφομένῳ δράματι Φακῇ φησιν   ἀλλ΄ ἀμφὶ δείπνοις ὀξίδ΄ ἀργυρᾶν ἔχει  δρακοντομίμοις ἠρμένην τορεύμασιν,  οἵαν ποτ΄ ἔσχε καὶ Θίβρων ὁ Ταντάλου  μαλακὸν ταλάντοις ἐκταλαντωθεὶς ἀνήρ.  Θεόπομπος δ΄ ὁ Χῖος ἐν ταῖς πρὸς ̓αλέξανδρον  συμβουλαῖς περὶ Θεοκρίτου τοῦ πολίτου τὸν λόγον ποιούμενός φησιν ἐξ ἀργυρωμάτων δὲ καὶ χρυσῶν πίνει καὶ τοῖς σκεύεσιν χρῆται τοῖς ἐπὶ τῆς τραπέζης ἑτέροις τοιούτοισ, ὁ πρότερον οὐχ ὅπως ἐξ ἀργυρωμάτων ἔχων πίνειν ἀλλ΄ οὐδὲ χαλκῶν, ἀλλ΄ ἐκ κεραμέων καὶ τούτων ἐνίοτε κολοβῶν.  Δίφιλος δ΄ ἐν Ζωγράφῳ·  ἄριστον ἐπεχόρευσεν ἐκλελεγμένον,   εἴ τι νέον ἢ ποθεινὸν ὀστρέων γένη  παντοδαπά, λοπάδων παρατεταγμένη φάλαγξ, ὀπτῶν ἐπῇττε σωρὸς ἀπὸ τοῦ τηγάνου,  τριμμάτια τούτοις ἐν θυΐαις ἀργυραῖσ.  Φιλήμων ̓ιατρῷ·   καὶ γυλιὸν τιν΄ ἀργυρωμάτων.  Μένανδρος ̔εαυτὸν τιμωρουμένῳ   λουτρόν, θεραπαίνασ,   ἀργυρώματα. καὶ ἐν ̔υμνίδι··   ἀλλὰ τἀργυρώματα  ἥκω λαβεῖν βουλόμενοσ.  Λυσίας δ΄ ἐν τῷ περὶ τοῦ χρυσοῦ τρίποδοσ, εἰ γνήσιος ὁ λόγοσ· ἀργυρώματά τε ἢ χρυσώματα ἔτι ἦν διδόναι. οἱ δ΄ ἑλληνίζοντες λέγειν δεῖν φασιν ἀργυροῦν κόσμον καὶ χρυσοῦν κόσμον.  τοσαῦτα εἰπόντος τοῦ Αἰμιλιανοῦ ὁ Ποντιανὸς ἔφη·  σπάνιος γὰρ ὄντως ἦν τὸ παλαιὸν παρὰ τοῖς ̔́ελλησιν ὁ μὲν χρυσὸς καὶ πάνυ, ὁ δὲ ἄργυρος ὀλίγος ἦν ἐν τοῖς μετάλλοισ. διὸ καὶ Φίλιππον τὸν τοῦ μεγάλου βασιλέως ̓αλεξάνδρου πατέρα φησὶν Δοῦρις ὁ Σάμιος φιάλιον χρυσοῦν κεκτημένον  ἀεὶ τοῦτ΄ ἔχειν κείμενον ὑπὸ τὸ προσκεφάλαιον. καὶ τὴν ̓ατρέως δὲ χρυσῆν ἄρνα, περὶ ἣν γεγόνασιν ἡλίου τε ἐκλείψεις καὶ βασιλέων μεταβολαὶ ἔτι τε τῆς τραγῳδίας ἡ πολλή, φιάλην ἀργυρᾶν φησι γεγονέναι ̔ηρόδωρος ὁ ̔ηρακλεώτης ἔχουσαν ἐν μέσῳ ἄρνα χρυσῆν. ̓αναξιμένης δ΄ ὁ Λαμψακηνὸς ἐν ταῖς πρώταις ἐπιγραφομέναις ἱστορίαις τὸν ̓εριφύλης ὅρμον διαβόητον γενέσθαι διὰ τὸ σπάνιον εἶναι τότε τὸ χρυσίον παρὰ τοῖς ̔́ελλησι· καὶ γὰρ ἀργυροῦν ποτήριον ἦν ἰδεῖν τότε παράδοξον. μετὰ δὲ τὴν Δελφῶν ὑπὸ Φωκέων κατάληψιν πάντα τὰ τοιαῦτα δαψίλειαν εἴληφεν.  ἐκ ποτηρίων δὲ χαλκῶν ἔπινον οἱ σφόδρα δοκοῦντες πλουτεῖν καὶ τὰς θήκας τούτων ὠνόμαζον  χαλκοθήκασ. ̔ ̔ηρόδοτός τέ φησι τοὺς Αἰγυπτίων ἱερεῖς χαλκοῖς ποτηρίοις πίνειν, τοῖς τε βασιλεῦσιν αὐτῶν θύουσί ποτε κοινῇ οὐχ εὑρεθῆναι πᾶσι δοθῆναι φιάλας ἀργυρᾶσ· Ψαμμήτιχον γοῦν νεώτερον ὄντα τῶν ἄλλων βασιλέων χαλκῇ φιάλῃ σπεῖσαι τῶν ἄλλων ἀργυραῖς σπενδόντων. συληθέντος δ΄ οὖν τοῦ Πυθικοῦ ἱεροῦ ὑπὸ τῶν Φωκικῶν τυράννων ἐπέλαμψε παρὰ τοῖς ̔́ελλησιν ὁ χρυσόσ,  εἰσεκώμασε δὲ καὶ ὁ ἄργυροσ, ὕστερον δὲ τοῦ μεγίστου ̓αλεξάνδρου τοὺς ἐκ τῆς ̓ασίας θησαυροὺς ἀνελομένου ὄντως ἀνέτειλεν ὁ κατὰ Πίνδαρον εὐρυσθενὴς πλοῦτοσ.  καὶ τὰ ἐν Δελφοῖς δὲ ἀναθήματα τὰ ἀργυρᾶ καὶ τὰ χρυσᾶ ὑπὸ πρώτου Γύγου τοῦ Λυδῶν βασιλέως ἀνετέθη· καὶ πρὸ τῆς τούτου βασιλείας ἀνάργυροσ, ἔτι δὲ ἄχρυσος ἦν ὁ Πύθιοσ,  ὡς Φαινίας τέ φησιν ὁ ̓ερέσιος καὶ Θεόπομπος ἐν τῇ τεσσαρακοστῇ τῶν Φιλιππικῶν. ἱστοροῦσι γὰρ οὗτοι κοσμηθῆναι τὸ Πυθικὸν ἱερὸν ὑπό τε τοῦ Γύγου καὶ τοῦ μετὰ τοῦτον Κροίσου, μεθ΄ οὓς ὑπό τε Γέλωνος καὶ ̔ιέρωνος τῶν Σικελιωτῶν, τοῦ μὲν τρίποδα καὶ Νίκην χρυσοῦ πεποιημένα ἀναθέντος καθ΄ οὓς χρόνους Ξέρξης ἐπεστράτευε τῇ ̔ελλάδι, τοῦ δ΄ ̔ιέρωνος τὰ ὅμοια, λέγει δ΄ οὕτως ὁ Θεόπομποσ· ἦν γὰρ τὸ παλαιὸν τὸ ἱερὸν κεκοσμημένον χαλκοῖς ἀναθήμασιν, οὐκ ἀνδριᾶσιν ἀλλὰ λέβησι καὶ τρίποσι χαλκοῦ πεποιημένοισ. Λακεδαιμόνιοι οὖν χρυσῶσαι βουλόμενοι τὸ πρόσωπον   τοῦ ἐν ̓αμύκλαις ̓απόλλωνος καὶ οὐχ εὑρίσκοντες ἐν τῇ ̔ελλάδι χρυσίον πέμψαντες εἰς θεοῦ ἐπηρώτων τὸν θεὸν παρ΄ οὗ χρυσίον πρίαιντο. ὁ δ΄ αὐτοῖς ἀνεῖλεν παρὰ Κροίσου τοῦ Λυδοῦ πορευθέντας ὠνεῖσθαι. καὶ οἳ πορευθέντες παρὰ Κροίσου ὠνήσαντο. ̔ιέρων δ΄ ὁ Συρακόσιος βουλόμενος  ἀναθεῖναι τῷ θεῷ τὸν τρίποδα καὶ τὴν Νίκην ἐξ ἀπέφθου χρυσοῦ ἐπὶ πολὺν χρόνον ἀπορῶν χρυσίου ὕστερον ἔπεμψε τοὺς ἀναζητήσοντας εἰς τὴν ̔ελλάδα, οἵτινες μόλις ποτ΄ εἰς Κόρινθον ἀφικόμενοι καὶ ἐξιχνεύσαντες εὗρον παρ΄ ̓αρχιτέλει τῷ Κορινθίῳ, ὃς πολλῷ χρόνῳ συνωνούμενος κατὰ μικρὸν θησαυροὺς εἶχεν οὐκ ὀλίγουσ, ἀπέδοτο γοῦν τοῖς παρὰ τοῦ ̔ ̔ιέρωνος ὅσον ἠβούλοντο καὶ μετὰ ταῦτα πληρώσας καὶ τὴν ἑαυτοῦ χεῖρα ὅσον ἠβούλοντο χωρῆσαι ἐπέδωκεν αὐτοῖσ. ἀνθ΄ ὧν ̔ιέρων πλοῖον σίτου καὶ ἄλλα πολλὰ δῶρα ἔπεμψεν  ἐκ Σικελίασ.  ἱστορεῖ τὰ αὐτὰ καὶ Φαινίας ἐν τῷ περὶ τῶν ἐν Σικελίᾳ τυράννων, ὡς χαλκῶν ὄντων τῶν παλαιῶν ἀναθημάτων καὶ τριπόδων καὶ λεβήτων καὶ ἐγχειριδίων, ὧν ἐφ΄ ἑνὸς καὶ ἐπιγεγράφθαι φησίν  θάησαί μ΄ · ἐτεὸν γὰρ ἐν ̓ιλίου εὐρέι πύργῳ  ἦν ὅτε καλλικόμῳ μαρνάμεθ΄ ἀμφ΄ ̔ελένῃ· καὶ μ΄ ̓αντηνορίδης ἐφόρει κρείων ̔ελικάων  νῦν δέ με Λητοΐδου θεῖον ἔχει δάπεδον.  ἐπὶ δὲ τρίποδοσ, ὃς ἦν εἷς τῶν ἐπὶ Πατρόκλῳ ἄθλων τεθέντων  χάλκεός εἰμι τρίπουσ, Πυθοῖ δ΄ ἀνάκειμαι ἄγαλμα.   καὶ μ΄ ἐπὶ Πατρόκλῳ θῆκεν πόδας ὠκὺς ̓αχιλλεύς ·  Τυδείδης δ΄ ἀνέθηκε βοὴν ἀγαθὸς Διομήδησ,  νικήσας ἵπποισι παρὰ πλατὺν ̔ελλήσποντον. ̓́εφορος δὲ ἢ Δημόφιλος ὁ υἱὸς αὐτοῦ ἐν τῇ  τριακοστῇ τῶν ἱστοριῶν περὶ τοῦ ἐν Δελφοῖς ἱεροῦ λέγων φησίν· ̓ονόμαρχος δὲ καὶ Φάυλλος καὶ Φάλαικος οὐ μόνον ἅπαντα τὰ τοῦ θεοῦ ἐξεκόμισαν, ἀλλὰ τὸ τελευταῖον αἱ γυναῖκες αὐτῶν τόν τε τῆς ̓εριφύλης κόσμον ἔλαβον, ὃν ̓αλκμαίων εἰς Δελφοὺς ἀνέθηκε κελεύσαντος τοῦ θεοῦ, καὶ τὸν τῆς ̔ελένης ὅρμον Μενελάου ἀναθέντοσ. ἑκατέρῳ γὰρ ὁ θεὸς ἔχρησεν, ̓αλκμαίωνι μὲν πυνθανομένῳ πῶς ἂν τῆς μανίας ἀπαλλαγείη·  τιμῆὲν μ΄ αἰτεῖς δῶρον μανίαν ἀποπαῦσαι·   καὶ σὺ φέρειν τιμῆεν ἐμοὶ γέρασ, ᾧ ποτε μήτηρ  ̓αμφιάραον ἔκρυψ΄ ὑπὸ γῆν αὐτοῖσι σὺν ἵπποισ··  Μενελάῳ δὲ πῶς ἂν τὸν ̓αλέξανδρον τιμωρήσαιτο   πάγχρυσον φέρε κόσμον ἑλὼν ἀπὸ σῆς ἀλόχοιο  δειρῆσ, ὅν ποτε Κύπρις ἔδωχ΄ ̔ελένῃ μέγα χάρμα  ὥς σοι ̓αλέξανδρος τίσιν ἐχθίστην ἀποδώσει.  συνέβη δὲ ταῖς γυναιξὶν ἔριν ἐμπεσεῖν περὶ τοῦ κόσμου τούτου ποτέρα πότερον λήψεται. καὶ διακληρουμένων ἡ μὲν σκυθρωπὴ οὖσα κατὰ τὸν βίον καὶ σεμνότητος πλήρης τὸν ̓εριφύλης ὅρμον, ἡ δὲ ὥρᾳ διαφέρουσα καὶ μάχλος οὖσα τὸν τῆς ̔ελένης  ἔλαχε. καὶ αὕτη μὲν ἐρασθεῖσα νεανίσκου τινὸς ̓ηπειρώτου συνεξεδήμησεν, ἡ δὲ τῷ ἀνδρὶ θάνατον ἐβούλευσεν.  Πλάτων δὲ ὁ θεῖος καὶ Λυκοῦργος ὁ Λάκων οὐδ΄ εἴων ἐνεπιδημεῖν ταῖς ἰδίαις πολιτείαις οὔτε τῶν ἄλλων πολυτελῶν οὐδέν, ἀλλ΄ οὐδὲ τὸν ἄργυρον  οὐδὲ τὸν χρυσόν, τῶν μεταλλευομένων τὸν σίδηρον καὶ τὸν χαλκὸν ἀρκεῖν νομίζοντεσ, ἐκεῖνα δ΄ ἐκβάλλοντες ὡς λυμαινόμενα τὰς ὑγιαινούσας τῶν πόλεων. Ζήνων δὲ ὁ ἀπὸ τῆς στοᾶς πάντα τὰ ἄλλα πλὴν τοῦ νομίμως αὐτοῖς καὶ καλῶς χρῆσθαι νομίσας ἀδιάφορα τὴν μὲν αἵρεσιν αὐτῶν καὶ φυγὴν ἀπειπών. τὴν χρῆσιν δὲ τῶν λιτῶν καὶ περιττῶν προηγουμένωσ· ποιεῖσθαι προστάσσων,  ὅπως ἀδεῆ καὶ ἀθαύμαστον πρὸς τἄλλα τὴν διάθεσιν τῆς ψυχῆς ἔχοντες οἱ ἄνθρωποι ὅσα μήτε καλά ἐστι μήτε αἰσχρὰ τοῖς μὲν κατὰ φύσιν ὡς ἐπὶ πολὺ χρῶνται, τῶν δ΄ ἐναντίων μηδὲν ὅλως δεδοικότες λόγῳ καὶ μὴ φόβῳ τούτων ἀπέχωνται. οὐδὲν γὰρ ἡ φύσις ἐκβέβληκεν ἐκ τοῦ κόσμου τῶν εἰρημένων, ἀλλ΄ ἐποίησεν ὑπογείους αὐτῶν φλέβας  πολύπονον καὶ χαλεπὴν ἐχούσας ἐργασίαν, ὅπως οἱ περὶ ταῦτα σπουδάζοντες ὀδυνώμενοι μετίωσι τὴν κτῆσιν, καὶ οὐχ οἱ μεταλλεύοντες μόνοι ἀλλὰ καὶ οἱ τὰ μεταλλευθέντα συναγείροντες μυρίοις μόχθοις θηρεύωσι τὴν περίβλεπτον ταύτην πολυκτησίαν.  δείγματος μὲν οὖν χάριν ἔστιν οὗπερ ἐπιπόλαιον αὐτῶν ἐστι τὸ γένοσ, εἲ γ΄ ἐν ταῖς ἐσχατιαῖς τῆς οἰκουμένης καὶ ποτάμια τὰ τυχόντα ψήγματα χρυσοῦ καταφέρει καὶ ταῦτα γυναῖκες καὶ ἄνδρες ἀσθενεῖς τὰ σώματα σὺν ταῖς ἄμμοις ὑποψήχοντες διιστᾶσι καὶ πλύναντες ἄγουσιν ἐπὶ τὴν χώνην, ὡς παρὰ τοῖς ̓ελουητίοις φησὶν ὁ ἐμὸς Ποσειδώνιος καὶ ἄλλοις τισὶ τῶν Κελτῶν. καὶ τά τε πάλαι μὲν ̔ριπαῖα καλούμενα ὄρη, εἶθ΄ ὕστερον ̓́ολβια προσαγορευθέντα, νῦν δὲ ̓́αλπια  ἔστι δὲ τῆς Γαλατίας αὐτομάτως ὕλης ἐμπρησθείσης ἀργύρῳ διερρύη. τὸ μέντοι γε πολὺ τούτου βαθείαις καὶ κακοπαθέσι μεταλλείαις εὑρίσκεται κατὰ τὸν Φαληρέα Δημήτριον ἐλπιζούσης τῆς πλεονεξίας ἀνάξειν ἐκ τῶν μυχῶν τῆς γῆς αὐτὸν τὸν Πλούτωνα, χαριεντιζόμενος γοῦν φησιν ὅτι  πολλάκις καταναλώσαντες τὰ φανερὰ τῶν ἀδήλων ἕνεκα ἃ μὲν ἔμελλον οὐκ ἔλαβον, ἃ δ΄ εἶχον ἀπέβαλον ὥσπερ αἰνίγματος τρόπον ἀτυχοῦντεσ.  Λακεδαιμόνιοι δ΄ ὑπὸ τῶν ἐθῶν κωλυόμενοι  εἰς φέρειν εἰς τὴν Σπάρτην, ὡς ὁ αὐτὸς ἱστορεῖ Ποσειδώνιοσ, καὶ κτᾶσθαι ἄργυρον καὶ χρυσὸν ἐκτῶντο μὲν οὐδὲν ἧττον, παρακατετίθεντο δὲ τοῖς ὁμόροις ̓αρκάσιν. εἶτα πολεμίους αὐτοὺς ἔσχον ἀντὶ φίλων, ὅπως ἀνυπεύθυνον τὸ ἄπιστον διὰ τὴν ἔχθραν γένηται. τῷ μὲν οὖν ἐν Δελφοῖς ̓απόλλωνι τὸν πρότερον ἐν τῇ Λακεδαίμονι χρυσὸν καὶ ἄργυρον ἱστοροῦσιν ἀνατεθῆναι, δημοσίᾳ δὲ εἰς τὴν πόλιν Λύσανδρον εἰσαγαγόντα πολλῶν κακῶν  αἴτιον γενέσθαι. Γύλιππον γοῦν τὸν Συρακοσίους ἐλευθερώσαντα ἀποθανεῖν ἀποκαρτερήσαντα λόγοσ, καταγνωσθέντα ὑπὸ τῶν ἐφόρων ὡς νοσφισάμενον ἐκ τοῦ Λυσανδρείου χρήματοσ, τοῦ δὲ ἀνατιθεμένου θεῷ καὶ συγχωρουμένου δήμου καθάπερ κοσμήματος καὶ κτήματος οὐ ῥᾴδιον ἦν τὸν θνητὸν ὀλίγωρον γενέσθαι,  τῶν δὲ Γαλατῶν οἱ Σκορδίσται καλούμενοι χρυσὸν μὲν οὐκ εἰσάγουσιν εἰς τὴν αὑτῶν χώραν, λῃζόμενοι δὲ τὴν ἀλλοτρίαν καὶ  ἀδικοῦντες τὸν ἄργυρον οὐ παραλείπουσι. τὸ δ΄ ἔθνος αὐτῶν ἐστι μὲν λείψανον τῶν μετὰ Βρέννου στρατευσαμένων ἐπὶ τὸ Δελφικὸν μαντεῖον Γαλατῶν, Βαθάναττος δέ τις ἡγεμὼν αὐτοὺς διῴκισεν ἐπὶ τοὺς περὶ τὸν ̓́ιστρον τόπους ἀφ΄ οὗ καὶ τὴν ὁδὸν δι΄ ἧς ἐνόστησαν Βαθαναττίαν καλοῦσι καὶ τοὺς ἀπογόνους τοὺς ἐκείνου Βαθανάττους ἔτι καὶ νῦν προσαγορεύουσιν. ἀφωσιώκασι δὲ οὗτοι τὸν χρυσὸν καὶ οὐκ εἰσφέρουσιν εἰς τὰς πατρίδασ, δι΄ ὃν πολλὰ καὶ δεινὰ ἔπαθον ἀργύρῳ δὲ χρῶνται καὶ τούτου χάριν πολλὰ καὶ δεινὰ ποιοῦσιν.   καίτοι γε ἐχρῆν οὐχὶ τὸ γένος τοῦ συληθέντοσ, ἀλλὰ τὴν ἱεροσυλήσασαν ἀσέβειαν ἐξορίσαι· εἰ δὲ μηδὲ τὸν ἄργυρον εἰσέφερον εἰς τὴν χώραν, ἢ περὶ τὸν χαλκὸν ἂν καὶ σίδηρον ἐπλημμέλουν ἢ εἰ μηδὲ ταῦτ΄ ἦν παρ΄ αὐτοῖσ, περὶ τῶν βρωτῶν καὶ ποτῶν καὶ τῶν ἄλλων ἀναγκαίων ὁπλομανοῦντες ἂν διετέλουν.  τοσαῦτα καὶ τοῦ Ποντιανοῦ εἰπόντοσἐφιλοτιμήσαντο γὰρ οἱ πολλοὶ τὰς τοῦ Οὐλπιανοῦ ἀπολύσασθαι προτάσεισ· ὧν τὰς ὑπολειπομένας διελόμενοι ὁ μὲν Πλούταρχος ἔφη· τὸ δὲ τοῦ παρασίτου ὄνομα πάλαι μὲν ἦν σεμνὸν καὶ  ἱερόν. πολέμων γοῦν ὁ εἴτε Σάμιος ἢ Σικυώνιος εἴτ΄ ̓αθηναῖος ὀνομαζόμενος χαίρει, ὡς ὁ Μοψεάτης ̔ ̔ηρακλείδης λέγει καταριθμούμενος αὐτὸν καὶ ἀπ΄ ἄλλων πόλεων ἐπεκαλεῖτο δὲ καὶ στηλοκόπασ, ὡς ̔ηρόδικος ὁ Κρατήτειος εἴρηκε γράψας περὶ παρασίτων φησὶν οὕτωσ· τὸ τοῦ παρασίτου ὄνομα νῦν μὲν ἄδοξόν ἐστι, παρὰ δὲ τοῖς ἀρχαίοις εὑρίσκομεν τὸν παράσιτον ἱερόν τι χρῆμα καὶ τῷ συνθοίνῳ παρόμοιον. ἐν Κυνοσάργει μὲν οὖν ἐν  τῷ ̔ηρακλείῳ στήλη τίς ἐστιν ἐν ᾗ ψήφισμα μὲν ̓αλκιβιάδου, γραμματεὺς δὲ Στέφανος Θουκυδίδου, λέγεται δ΄ ἐν αὐτῷ περὶ τῆς προσηγορίας οὕτωσ· τὰ δ΄ ἐπιμήνια θυέτω ὁ ἱερεὺς μετὰ τῶν  παρασίτων, οἱ δὲ παράσιτοι ἔστων ἐκ τῶν νόθων καὶ τῶν τούτων παίδων κατὰ τὰ πάτρια, ὃσδ΄ ἂν μὴ ΄θέλῃ παρασιτεῖν, εἰσαγέτω καὶ περὶ τούτων εἰς τὸ δικαστήριον. ἐν δὲ τοῖς κύρβεσι τοῖς περὶ  τῶν Δηλιαστῶν οὕτως γέγραπται·  καὶ τὼ κήρυκε ἐκ τοῦ γένους τῶν Κηρύκων τοῦ τῆς μυστηριώτιδοσ. τούτους δὲ παρασιτεῖν ἐν τῷ Δηλίῳ ἐνιαυτόν. ἐν δὲ Παλληνίδι τοῖς ἀναθήμασιν ἐπιγέγραπται τάδε· ἄρχοντες καὶ παράσιτοι ἀνέθεσαν οἱ ἐπὶ Πυθοδώρου ἄρχοντος στεφανωθέντες χρυσῷ στεφάνῳ. ἐπὶ Διφίλης ἱερείας παράσιτοι ̓επίλυκος  στράτου Γαργήττιοσ, Περικλῆς Περικλείτου Πιτθεύσ, Χαρῖνος Δημοχάρους Γαργήττιοσ.  κἀν τοῖς τοῦ βασιλέως δὲ νόμοις γέγραπται·  θύειν τῷ ̓απόλλωνι τοὺς ̓αχαρνέων παρασίτουσ.  Κλέαρχος δ΄ ὁ Σολεύσ, εἷς δ΄ οὗτος τῶν ̓αριστοτέλους ἐστὶ μαθητῶν, ἐν τῷ πρώτῳ τῶν  βίων τάδε γράφει·  ἔτι δὲ παράσιτον νῦν μὲν τὸν ἕτοιμον, ὁ τότε δὲ τὸν εἰς τὸ συμβιοῦν κατειλεγμένον. ἐν γοῦν τοῖς παλαιοῖς νόμοις αἱ πλεῖσται τῶν πόλεων ἔτι καὶ τήμερον ταῖς ἐντιμοτάταις ἀρχαῖς συγκαταλέγουσι παρασίτουσ.  Κλείδημος δ΄ ἐν τῇ ̓ατθίδι φησί  καὶ παράσιτοι δ΄ ᾑρέθησαν  τῷ ̓ηρακλεῖ.  καὶ Θεμίσων δ΄ ἐν Παλληνίδι·  ἐπιμελεῖσθαι δὲ τὸν βασιλέα τὸν ἀεὶ βασιλεύοντα καὶ τοὺς ἄρχοντας καὶ τοὺς παρασίτους οὓς ἂν ἐκ τῶν δήμων προσαιρῶνται καὶ τοὺς γέροντας καὶ τὰς γυναῖκας τὰς πρωτοπόσεισ.  ἔχεις δὲ κἀκ  τούτων, καλέ μου Οὐλπιανέ, ζητεῖν τίνες αἱ πρωτοπόσεις γυναῖκεσ, ἀλλὰ μὴν περὶ γὰρ τῶν παρασίτων ὁ λόγος κἀν τῷ ̓ανακείῳ ἐπί τινος στήλης γέγραπται·  τοῖν δὲ βοοῖν τοῖν ἡγεμόνοιν τοῖν ἐξαιρουμένοιν τὸ μὲν τρίτον μέρος εἰς τὸν ἀγῶνα, τὰ δὲ δύο μέρη τὸ μὲν ἕτερον τῷ ἱερεῖ , τὸ δὲ τοῖς παρασίτοισ.  Κράτης δ΄ ἐν δευτέρῳ ̓αττικῆς διαλέκτου φησί·  καὶ ὁ παράσιτος νῦν ἐπ΄ ἄδοξον μετάκειται πρᾶγμα, πρότερον δ΄ ἐκαλοῦντο παράσιτοι οἱ ἐπὶ τὴν τοῦ ἱεροῦ σίτου ἐκλογὴν αἱρούμενοι καὶ ἦν ἀρχεῖόν τι παρασίτων.  διὸ καὶ ἐν τῷ τοῦ βασιλέως νόμῳ γέγραπται ταυτί·  ἐπιμελεῖσθαι δὲ τὸν βασιλεύοντα τῶν τε ἀρχόντων ὅπως ἂν καθιστῶνται καὶ τοὺς παρασίτους ἐκ τῶν δήμων αἱρῶνται κατὰ τὰ γεγραμμένα, τοὺς δὲ παρασίτους ἐκ τῆς βουκολίας ἐκλέγειν ἐκ τοῦ μέρους τοῦ ἑαυτῶν ἕκαστον ἑκτέα κριθῶν δαίνυσθαί τε τοὺς ὄντας ̓αθηναίων ἐν τῷ ἱερῷ  κατὰ τὰ πάτρια, τὸν δ΄ ἑκτέα παρέχειν εἰς τὰ ἀρχεῖα τῷ ̓απόλλωνι τοὺς ̓αχαρνέων παρασίτους  ἀπὸ τῆς ἐκλογῆς τῶν κριθῶν. ὅτι δὲ καὶ ἀρχεῖον ἦν αὐτῶν ἐν τῷ αὐτῷ νόμῳ τάδε γέγραπται·  εἰς τὴν ἐπισκευὴν τοῦ νεὼ καὶ τοῦ παρασιτίου καὶ τῆς οἰκίας τῆς ἱερᾶς διδόναι τὸ ἀργύριον ὁπόσου ἂν οἱ τῶν ἱερῶν ἐπισκευασταὶ μισθώσωσιν. ἐκ τούτου δῆλόν ἐστιν ὅτι ἐν ᾧ τὰς ἀπαρχὰς ἐτίθεσαν τοῦ ἱεροῦ σίτου οἱ παράσιτοι τοῦτο παρασίτιον προσηγορεύετο. ταὐτὰ ἱστορεῖ καὶ Φιλόχορος ἐν τῇ ἐπιγραφομένῃ Τετραπόλει μνημονεύων τῶν καταλεγομένων τῷ ̔ηρακλεῖ  παρασίτων καὶ Διόδωρος ὁ Σινωπεὺς κωμῳδιοποιὸς ἐν ̓επικλήρῳ, οὗ τὸ μαρτύριον ὀλίγον ὕστερον παραθήσομαι. ̓αριστοτέλης δ΄ ἐν τῇ Μεθωναίων πολιτείᾳ  παράσιτοι φησί,  τοῖς μὲν ἄρχουσι δύο καθ΄ ἕκαστον ἦσαν, τοῖς δὲ πολεμάρχοις εἷσ· τεταγμένα δὲ ἐλάμβανον παρ΄ ἄλλων τέ τινων καὶ τῶν ἁλιέων ὄψον.  τὸν δὲ νῦν λεγόμενον παράσιτον Καρύστιος ὁ Περγαμηνὸς ἐν τῷ περὶ διδασκαλιῶν εὑρεθῆναί φησιν ὑπὸ πρώτου ̓αλέξιδοσ, ἐκλαθόμενος ὅτι ̓επίχαρμος ἐν ̓ελπίδι  ἢ Πλούτῳ παρὰ πότον αὐτὸν εἰσήγαγεν οὑτωσὶ λέγων   ἀλλ΄ ἄλλος ἔστειχ΄ ὧδε τοῦδε κατὰ πόδασ,  τὸν ῥᾳδίως λαψῇ τὺ κὰτ τὸ  νῦν γά θην  εὔωνον ἀείσιτον. ἀλλ΄ ἔμπας ὅδε  ἄμυστιν ὥσπερ κύλικα πίνει τὸν βίον.  καὶ αὐτὸν ποιεῖ τὸν παράσιτον λέγοντα τοιάδε πρὸς τὸν πυνθανόμενον   συνδειπνέων τῷ λῶντι, καλέσαι δεῖ μόνον,  καὶ τῷ γα μὴ λεῶντι, κοὐδὲν δεῖ καλεῖν  τηνεὶ δὲ χαρίης τ΄ εἰμὶ καὶ ποιέω πολὺν   γέλωτα καὶ τὸν ἱστιῶντ΄ ἐπαινέω. καἴ κά τις ἀντίον τι λῇ τήνῳ λέγειν,  τήνῳ κυδάζομαί τε κἀπ΄ ὦν ἠχθόμαν.  κἤπειτα πολλὰ καταφαγών, πόλλ΄ ἐμπιὼν ἄπειμι· λύχνον δ΄ οὐχ ὁ παῖς μοι συμφέρει·  ἕρπω δ΄ ὀλισθράζων τε καὶ κατὰ σκότος  ἔρημοσ· αἴ κα δ΄ ἐντύχω τοῖς περιπόλοισ,  τοῦθ΄ οἷον ἀγαθὸν ἐπιλέγω τοῖς θεοῖς ὅτι  οὐ λῶντι πλεῖον, ἀλλὰ μαστιγῶντί με.   ἐπεὶ δὲ χ΄ εἵκω οἴκαδις καταφθαρείσ,  ἄστρωτος εὕδω, καὶ τὰ μὲν πρᾶτ΄ οὐ κοῶ,  ἇς κά μ΄ ἔχων ὥκρατος ἀμφέπῃ φρένασ. καὶ ἄλλα δὲ τοιαῦτα ἐπιλέγει ὁ τοῦ ̓επιχάρμου παράσιτοσ, ὁ δὲ παρὰ τῷ Διφίλῳ τάδε φησίν  ὅταν με καλέσῃ πλούσιος δεῖπνον ποιῶν,  οὐ κατανοῶ τὰ τρίγλυφ΄ οὐδὲ τὰς στέγασ,  οὐδὲ δοκιμάζω τοὺς Κορινθίους κάδουσ,   ἀτενὲς δὲ τηρῶ τοῦ μαγείρου τὸν καπνόν.   κἂν μὲν σφοδρὸς φερόμενος εἰς ὀρθὸν τρέχῃ,  γέγηθα καὶ χαίρω τε καὶ πτερύττομαι··  ἂν δὲ πλάγιος καὶ λεπτόσ, εὐθέως νοῶ  ὅτι τοῦτό μοι τὸ δεῖπνον ἀλλ΄ οὐδ΄ αἷμ΄ ἔχει. πρῶτος δ΄ ̔́ομηροσ, ὥς τινές φασιν, εἰσήγαγε παράσιτον, τὸν Ποδῆν εἶναι λέγων φίλον εἰλαπιναστὴν τοῦ ̔́εκτοροσ·  ἦν δέ τις ἐν Τρώεσσι Ποδῆς υἱὸς ̓ηετίωνοσ,   ἀφνειὸς τ΄ ἀγαθός τε· μάλιστα δέ μιν τίεν ̔́εκτωρ  δήμου, ἐπεὶ οἱ ἑταῖρος ἔην φίλος εἰλαπιναστήσ. τὸν γὰρ ἐν εἰλαπίνῃ φίλον εἴρηκεν τὸν ἐν τῷ δειπνεῖν. διὸ καὶ ποιεῖ αὐτὸν ὑπὸ Μενελάου τιτρωσκόμενον κατὰ τὴν γαστέρα· φησὶν δ΄ ὁ Σκήψιος Δημήτριος ὡς καὶ Πάνδαρον διὰ τὸ ἐπιωρκηκέναι  κατὰ τῆς γλώττησ. τιτρώσκει δ΄ αὐτὸν Σπαρτιάτης ἄνθρωπος τὴν αὐτάρκειαν ἐζηλωκώσ. οἱ δ΄ ἀρχαῖοι ποιηταὶ τοὺς παρασίτους κόλακας ἐκάλουν, ἀφ΄ ὧν καὶ Εὔπολις τῷ δράματι τὴν ἐπιγραφὴν ἐποιήσατο, τὸν χορὸν τῶν Κολάκων ποιήσας τάδε λέγοντα·   ἀλλὰ δίαιταν ἣν ἔχουσ1΄ οἱ κόλακες πρὸς ὑμᾶς  λέξομεν ἀλλ΄ ἀκούσαθ΄, ὡς ἐσμὲν ἅπαντα κομψοὶ  ἄνδρεσ· ὅτοισι πρῶτα μὲν παῖς ἀκόλουθός ἐστιν  ἀλλότριος τὰ πολλά, μικρὸν δέ τι κἀμὸς αὐτοῦ.   ἱματίω δέ μοι δύ΄ ἐστὸν χαρίεντε τούτω,   οἷν μεταλαμβάνων ἀεὶ θάτερον ἐξελαύνω  εἰς ἀγοράν. ἐκεῖ δ΄ ἐπειδὰν κατίδω τιν΄ ἄνδρα  ἠλίθιον, πλουτοῦντα δ΄, εὐθὺς περὶ τοῦτον εἰμί.  κἄν τι τύχῃ λέγων ὁ πλούταξ, πάνυ τοῦτ΄ ἐπαινῶ  καὶ καταπλήττομαι δοκῶν τοῖσι λόγοισι χαίρειν.  εἶτ΄ ἐπὶ δεῖπνον ἐρχόμεσθ΄ ἄλλυδις ἄλλος ἡμῶν  μᾶζαν ἐπ΄ ἀλλόφυλον, οὗ δεῖ χαρίεντα πολλὰ  τὸν κόλακ΄ εὐθέως λέγειν ἢ ΄ κφέρεται θύραζε.   οἶδα δ΄ ̓ακέστορ΄ αὐτὸ τὸν στιγματίαν παθόντα·  σκῶμμα γὰρ εἶπ΄ ἀσελγέσ, εἶτ΄ αὐτὸν ὁ παῖς θύραζε  ἐξαγαγὼν ἔχοντα κλοιὸν παρέδωκεν Οἰνεῖ. τοῦ δὲ ὀνόματος τοῦ παρασίτου μνημονεύει ̓αραρὼς ἐν ̔υμεναίῳ διὰ τούτων  οὐκ ἔσθ΄ ὅπως οὐκ εἶ παράσιτοσ, φίλτατε·  ὁ δ΄ ̓ισχόμαχος ὁδὶ τρέφων σε τυγχάνει.  πολὺ δ΄ ἐστὶ τὸ ὄνομα παρὰ τοῖς νεωτέροισ. τὸ δὲ ῥῆμα παρὰ Πλάτωνι τῷ φιλοσόφῳ ἐν Λάχητι· φησὶ γάρ·  καὶ ἡμῖν τὰ μειράκια παρασιτεῖ.  παρασίτων δ΄ εἶναί φησι γένη δύο ̓́αλεξις ἐν Κυβερνήτῃ διὰ τούτων  δύ΄ ἐστί, Ναυσίνικε, παρασίτων γένη,  ἓν μὲν τὸ κοινὸν καὶ κεκωμῳδημένον,  οἱ μέλανες ἡμεῖσ. θάτερον ζῇ τοι γένοσ,   σεμνοπαράσιτον ἔθνος εὖ καλούμενον,  σατράπας παρασίτους καὶ στρατηγοὺς ἐπιφανεῖς   ὑποκρινόμενον εὖ τοῖς βίοισ, ὀφρῦς ἔχον  χιλιοταλάντους ἀνακυλῖὸν τ΄ οὐσίας Ι  νοεῖς σὺ τὸ γένος καὶ τὸ πρᾶγμα;ν. καὶ μάλα.  ρ. τούτων δ΄ ἑκατέρου τῶν γενῶν ὁ μὲν τύπος  τῆς ἐργασίας εἷς ἐστι, κολακείας ἀγών  ὥσπερ ἐπὶ τῶν βίων δὲ τοὺς μὲν ἡ τύχη  ἡμῶν μεγάλοις προσένειμε, τοὺς δ΄ ἐλάττοσι   εἶθ΄ οἱ μὲν εὐποροῦμεν, οἱ δ΄ ἀλύομεν.  ἆρ΄ ἐκδιδάσκω, Ναυσίνικ΄;ν, οὐκ ἀστόχωσ·  ἀλλ΄ ἂν σ1΄· ἐπαινῶ μᾶλλον, αἰτήσεις μέ τι. χαρακτηρίζει δ΄ οὐκ ἀρρύθμως τὸν παράσιτον ὁποῖὸς τίς ἐστι Τιμοκλῆς ἐν Δρακοντίῳ οὕτως Ι  ἔπειτ΄ ἐγὼ παράσιτον ἐπιτρέψω τινὶ  κακῶς λέγειν; ἥκιστά γ΄  οὐδὲν ἔστι γὰρ  ἐν τοῖς τοιούτοις χρησιμώτερον γένοσ,  εἰ δ΄ ἐστὶ τὸ φιλέταιρον ἕν τι τῶν καλῶν,  ἀνήρ παράσιτος τοῦτο ποιεῖ διὰ τέλουσ,   ἐρᾷσ, συνεραστὴς ἀπροφάσιστος γίγνεται.  πράττεις τι, πράξει συμπαρὼν ὅ τι ἂν δέῃ,  δίκαια ταὐτὰ τῷ τρέφοντι νενομικώσ,  ἐπαινέτης θαυμαστὸς οἷος τῶν φίλων,  χαίρουσι δείπνων ἡδοναῖς ἀσυμβόλοισ·  τίς δ΄ οὐχὶ θνητῶν; ἢ τίς ἥρως ἢ θεὸς   ἀποδοκιμάζει τὴν τοιαύτην διατριβήν;  ἵνα μὴ δὲ πολλὰ μακρολογῶ δι΄ ἡμέρασ,  τεκμήριόν τι παμμέγεθες οἶμαὶ γ΄ ἐρεῖν,   ὁ τῶν παρασίτων ὡς τετίμηται βίοσ.  γέρα γὰρ αὐτοῖς ταὐτὰ τοῖς τὠλύμπια  νικῶσι δίδοται χρηστότητος εἵνεκα,  σίτησισ, οὗ γὰρ μὴ τίθενται συμβολαί,  πρυτανεῖα ταῦτα πάντα προσαγορευτέα.  καὶ ̓αντιφάνης δὲ ἐν Διδύμοις φησίν   ὁ γὰρ παράσιτός ἐστιν, ἂν ὀρθῶς σκοπῇσ,  κοινωνὸς ἀμφοῖν, τῆς τύχης καὶ τοῦ βίου.  οὐδεὶς παράσιτος εὔχετ΄ ἀτυχεῖν τοὺς φίλουσ,  τοὐναντίον δὲ πάντας εὐτυχεῖν ἀεί.  ἐστὶν πολυτελὴς τῷ βίῳ τισ· οὐ φθονεῖ,  μετέχειν δὲ τούτων εὔχετ΄ αὐτῷ συμπαρών.  κἀστὶν φίλος γενναῖος ἀσφαλής θ΄ ἅμα,  οὐ μάχιμοσ, οὐ πάροξυσ, οὐχὶ βάσκανοσ,  ὀργὴν ἐνεγκεῖν ἀγαθόσ. ἂν σκώπτῃσ, γελᾷ·   ἐρωτικόσ, γελοῖοσ, ἱλαρὸς τῷ τρόπῳ  πάλιν στρατιώτης ἀγαθὸς εἰς ὑπερβολήν,  ἂν ᾖ τὸ σιτάρκημα δεῖπνον εὐτρεπέσ.   καὶ ̓αριστοφῶν δὲ ἐν ̓ιατρῷ φησι·  βούλομαι δὲ αὐτῷ προειπεῖν οἷός εἰμι τοὺς τρόπουσ. ἄν τις ἑστιᾷ, πάρειμι πρῶτοσ, ὥστ΄ ἤδη πάλαι   ζωμὸς καλοῦμαι, δεῖ τιν΄ ἄρασθαι μέσον    τῶν παροινούντων, παλαιστὴν νόμισον ̓αργεῖόν  μ΄ ὁρᾶν.  προσβαλεῖν πρὸς οἰκίαν δεῖ, κριόσ· ἀναβῆναί τι πρὸς  κλιμάκιον  Καπανεύσ· ὑπομένειν πληγὰς ἄκμων  κονδύλους πλάττειν δὲ Τελαμών τοὺς καλοὺς πειρᾶν καπνόσ.  κἀν Πυθαγοριστῇ δέ φησι·   πρὸς μὲν τὸ πεινῆν ἐσθίειν τε μηδὲ ἓν  νόμιζ΄ ὁρᾶν Τιθύμαλλον ἢ Φιλιππίδην.   ὕδωρ δὲ πίνειν βάτραχοσ, ἀπολαῦσαι θύμων  λαχάνων τε κάμπη, πρὸς τὸ μὴ λοῦσθαι ῥύποσ,  ὑπαίθριος χειμῶνα διάγειν κόψιχοσ,  πνῖγος ὑπομεῖναι καὶ μεσημβρίας λαλεῖν  τέττιξ, ἐλαίῳ μηδὲ χρίεσθαι τὸ πᾶν  κονιορτόσ, ἀνυπόδητος ὄρθρου περιπατεῖν  γέρανοσ, καθεύδειν μηδὲ μικρὸν νυκτερίσ.  ̓αντιφάνης δ΄ ἐν Προγόνοισ·  τὸν τρόπον μὲν οἶσθά μου   ὅτι τῦφος οὐκ ἔνεστιν, ἀλλὰ τοῖς φίλοις  τοιοῦτὸς εἰμ΄, ἥδιστε, τύπτεσθαι μύδροσ,  τύπτειν κεραυνόσ, ἐκτυφλοῦν τιν΄ ἀστραπή,  φέρειν τιν΄ ἄρας ἄνεμοσ, ἀποπνῖξαι βρόχοσ,   θύρας μοχλεύειν σεισμόσ, εἰσπηδᾶν ἀκρίσ,  δειπνεῖν ἄκλητος μυῖα, μὴ ΄ ξελθεῖν φρέαρ,  ἄγχειν, φονεύειν, μαρτυρεῖν, ὅσ1΄ ἂν μόνον  τύχῃ τις εἰπών, ταῦτ΄ ἀπροσκέπτως ποεῖν  ἅπαντα, καὶ καλοῦσὶ μ΄ οἱ νεώτεροι   διὰ ταῦτα πάντα σκηπτὸν ἀλλ΄ οὐδὲν μέλει  τῶν σκωμμάτων μοι· τῶν φίλων γὰρ ὢν φίλος  ἔργοισι χρηστόσ, οὐ λόγοις ἔφυν μόνον.  Δίφιλος δ΄ ἐν Παρασίτῳ μελλόντων γίνεσθαι γάμων τὸν παράσιτον ποιεῖ λέγοντα τάδε·   ἀγνοεῖς ἐν ταῖς ἀραῖς  ὅ τι ἔστιν, εἴ τις μὴ φράσει΄ ὀρθῶς ὁδὸν   ἢ πῦρ ἐναύσει΄ ἢ διαφθείρει΄  ὕδωρ,  ἢ δειπνιεῖν μέλλοντα κωλύσαι τινά.  Εὔβουλος δ΄ ἐν Οἰδίποδι·  ὁ πρῶτος εὑρὼν τἀλλότρια δειπνεῖν ἀνὴρ  δημοτικὸς ἦν τισ, ὡς ἔοικε, τοὺς τρόπουσ.  ὅστις δ΄ ἐπὶ δεῖπνον ἢ φίλον τιν΄ ἢ ξένον  καλέσας ἔπειτα συμβολὰς ἐπράξατο,  φυγὰς γένοιτο μηδὲν οἴκοθεν λαβών.  Διόδωρος δὲ ὁ Σινωπεὺς ἐν ̓επικλήρῳ περὶ τοῦ παρασιτεῖν καὶ αὐτας οὐκ ἀγλαφύρως τάδε φησὶν   βούλομαι δεῖξαι σαφῶς ὡς σεμνὸν ἐστι τοῦτο καὶ νενομισμένον   καὶ τῶν θεῶν εὕρημα· τὰς δ΄ ἄλλας τέχνας  οὐδεὶς θεῶν κατέδειξεν, ἀλλ΄ ἄνδρες σοφοί· τὸ  γὰρ παρασιτεῖν εὗρεν ὁ Ζεὺς ὁ φίλιοσ,  ὁ τῶν θεῶν μέγιστος ὁμολογουμένωσ.  οὗτος γὰρ εἰς τὰς οἰκίας εἰσέρχεται  οὐχὶ διακρίνας τὴν πενιχρὰν ἢ πλουσίαν.  οὗ δ΄ ἂν καλῶς ἐστρωμένην κλίνην ἴδῃ,  παρακειμένην τε τὴν τράπεζαν πάνθ΄ ἃ δεῖ   ἔχουσαν, ἤδη συγκατακλιθεὶς κοσμίως  ἀριστίσας ἑαυτόν, ἐντραγών, πιών,  ἀπέρχετ΄ οἴκαδ΄ οὐ καταβαλών συμβολάσ.  κἀγὼ ποῶ νῦν τοῦτ΄. ἐπὰν κλίνας ἴδω  ἐστρωμένας καὶ τὰς τραπέζας εὐτρεπεῖς  καὶ τὴν θύραν ἀνεῳγμένην, εἰσέρχομαι  ἐνθάδε σιωπῇ καὶ ποιήσας εὐσταλῆ  ἐμαυτόν, ὥστε μὴ ἐνοχλεῖν τὸν συμπότην,  πάντων ἀπολαύσας τῶν παρατεθέντων, πιών,   ἀπέρχομ΄ οἴκαδ΄ ὥσπερ ὁ Ζεὺς ὁ φίλιοσ, ὅτι δ΄ ἦν τὸ πρᾶγμ΄  ἔνδοξον ἀεὶ καὶ καλόν, ἐκεῖθεν ἂν γνοίη τις ἔτι σαφέστερον τὸν ̔ηρακλέα τιμῶσα λαμπρῶς ἡ πόλις ἐν ἅπασι τοῖς δήμοις θυσίας ποιουμένη εἰς τὰς θυσίας ταύτας παρασίτους τῷ θεῷ οὐ πώποτ΄ ἀπεκλήρωσεν οὐδὲ παρέλαβεν εἰς ταῦτα τοὺς τυχόντασ, ἀλλὰ κατέλεγεν ἐκ τῶν πολιτῶν δώδεκ΄ ἄνδρας ἐπιμελῶς ἐκλεξαμένη τοὺς ἐκ δύ΄ ἀστῶν γεγονότασ,  ἔχοντας οὐσίασ, καλῶς βεβιωκότασ.  εἶθ΄ ὕστερον τὸν ̔ηρακλέα μιμούμενοι τῶν εὐπόρων τινὲς παρασίτους ἑλόμενοι τρέφειν παρεκάλουν οὐχὶ τοὺς χαριεστάτους ἐκλεγόμενοι, τοὺς δὲ κολακεύειν δυναμένους καὶ πάντ΄ ἐπαινεῖν οἷς ἐπειδὰν προσερύγῃ ῥαφανῖδας ἢ σαπρὸν σίλουρον καταφαγών, ἴα καὶ ῥόδα φασὶν αὐτὸν ἠριστηκέναι. ἐπὰν δ΄ ἀποπάρδῃ μετά τινος κατακείμενος  τούτων, ὁ προσάγων τὴν ῥῖνα δεῖθ΄ αὑτῷ φράσαι, πόθεν τὸ θυμίαμα τοῦτο λαμβάνεισ; διὰ τοὺς τοιούτους τοὺς ἀσελγῶς χρωμένους τὸ τίμιον καὶ τὸ καλὸν αἰσχρόν ἐστι νῦν. καὶ ̓αξιόνικος δ΄ ἐν Χαλκιδικῷ φησιν·   ὅτε τοῦ παρασιτεῖν πρῶτον ἠράσθην μετὰ  Φιλοξένου τῆς Πτερνοκοπίδος νέος ἔτ΄ ὤν,  πληγὰς ὑπέμενον κονδύλων καὶ τρυβλίων  ὀστῶν τε τό μέγεθος τοσαύτας ὥστε με   ἐνίοτε τοὐλάχιστον ὀκτὼ τραύματα  ἔχειν. ἐλυσιτέλει γάρ· ἥττων εἰμὶ γὰρ  τῆς ἡδονῆσ, ἔπειτα καὶ τρόπον τινὰ  τὸ πρᾶγμά μοι λυσιτελὲς εἶναι νενόμικα.  οἷον φίλερίς τίς ἐστι καὶ μάχεταί τί μοι·  μετεβαλόμην πρὸς τοῦτον ὅσα τ΄ εἴρηκέ με  κακῶς ὁμολογῶν εὐθέως οὐ βλάπτομαι.   πονηρὸς ὢν δὲ χρηστὸς εἶναι φησί τις  ἐγκωμιάζων τοῦτον ἀπέλαβον χάριν,   γλαύκου βεβρωκὼς τέμαχος ἑφθὸν τήμερον  αὔριον ἕωλον τοῦτ΄ ἔχων οὐκ ἄχθομαι.  τοιοῦτος ὁ τρόπος ἐστὶν ἡ φύσις τέ μου. ̓αντίδοτος δ΄ ἐν τῷ ἐπιγραφομένῳ Πρωτοχόρῳ παράγει τινα παραπλήσιον τοῖς ἐν τῷ Κλαυδίῳ νῦν σοφιστεύουσιν, ὧν οὐδὲ μεμνῆσθαι καλόν, τοιαῦτα περὶ παρασιτικῆς τέχνης λέγοντα·   κατὰ τὴν στάσιν δὴ στάντες ἀκροάσασθέ μου.  πρὶν ἐγγραφῆναι καὶ λαβεῖν τὸ χλαμύδιον   περὶ τοῦ παρασιτεῖν εἴ τις ἐμπέσοι λόγοσ,  τὸ τεχνίον αἰεὶ τοῦτό μοι κατεπίνετο,  καὶ παιδομαθὴς πρὸς αὐτὸ τὴν διάνοιαν ἦν. παράσιτοι δ΄ ἐπ΄ ὀνόματος ἐγένοντο Τιθύμαλλος μέν, οὗ μνημονεύει ̓́αλεξις ἐν Μιλησίᾳ καὶ ἐν ̓οδυσσεῖ ὑφαίνοντι· ἐν δὲ ̓ολυνθίοις φησίν  ὁ δὲ σὸς πένης ἔστ΄, ὦ γλυκεῖα· τοῦτο δὲ  δέδοιχ΄ ὁ θάνατος τὸ γένοσ, ὥς φασιν, μόνον   ὁ γοῦν Τιθύμαλλος ἀθάνατος περιέρχεται.  Δρόμων δ΄ ἐν Ψαλτρίᾳ·  ὑπερῃσχυνόμην  μέλλων ἀσύμβολος πάλιν δειπνεῖν πάνυ αἰσχρὸν γάρ.  Β. ἀμέλει· τὸν Τιθύμαλλον γοῦν ἀεὶ   ἐρυθρότερον κόκκου περιπατοῦντ΄ ἔσθ΄ ὁρᾶν  οὕτως ἐρυθριᾷ συμβολὰς οὐ κατατιθείσ.  Τιμοκλῆς Κενταύρῳ ἢ Δεξαμενῷ·   τιθύμαλλον αὐτὸν καὶ παράσιτον ἀποκαλῶν. ἐν δὲ Καυνίοισ·   ἤδη προσενήνεκται;  τί μέλλεισ; σπεῦδε  δή, ὦ τάν. ὁ γὰρ Τιθύμαλλος οὕτως ἀνεβίω  κομιδῇ τεθνηκώσ, τῶν ἀν΄ ὀκτὼ τοὐβολοῦ  θέρμους μαλάξασ. οὐκ ἀπεκαρτέρησε γὰρ  ἐκεῖνοσ, ἀλλ΄ ἐκαρτέρησ1΄, ὦ φίλτατε,  πεινῶν. ἐν δ΄ ̓επιστολαῖσ·   οἴμοι κακοδαίμων, ὡς ἐρῶ· μὰ τοὺς θεούσ,  Τιθύμαλλος οὐδεπώποτ΄ ἠράσθη φαγεῖν  οὕτω σφόδρ΄ οὐδὲ Κόρμος ἱμάτιον λαβεῖν,   οὐ Νεῖλος ἄλφιτ΄, οὐ Κόρυδος ἀσύμβολος  κινεῖν ὀδόντασ. ̓αντιφάνης Τυρρηνῷ·   ἀρετὴ τὸ προῖκα τοῖς φίλοις ὑπηρετεῖν.  β. λέγεις ἔσεσθαι τὸν Τιθύμαλλον πλούσιον.  εἰ πράξεται γὰρ μισθὸν ἐκ τοῦ σοῦ λόγου  παρ΄ οἷσι δειπνεῖ προῖκα, συλλέξει συχνήν.  ἦν δὲ καὶ ὁ Κόρυδος τῶν δι΄ ὀνόματος παρασίτων, μνημονεύει δ΄ αὐτοῦ Τιμοκλῆς ἐν ̓επιχαιρεκάκῳ οὕτωσ·   ἀγορὰν ἰδεῖν εὔοψον εὐποροῦντι μὲν ἥδιστον, ἂν δ΄ ἀπορῇ τισ, ἀθλιώτατον. ὁ γοῦν Κόρυδος ἄκλητοσ, ὡς ἐμοὶ δοκεῖ,  γενόμενος ὠψώνει παρ΄ αὑτὸν οἴκαδε. ἦν δὲ τὸ πάθος γέλοιον, οἴμοι, τέτταρας  χαλκοῦς ἔχων ἄνθρωποσ, ἐγχέλεις ὁρῶν,  θύννεια, νάρκασ, καράβους ᾑμωδία.   καὶ ταῦτα πάντῃ μὲν περιελθὼν ἤρετο  ὁπόσου, πυθόμενος δ΄ ἀπέτρεχ΄ εἰς τὰς μεμβράδασ. ̓́αλεξις Δημητρίῳ ἢ Φιλεταίρῳ·   ἀλλ΄ αἰσχύνομαι  τὸν Κόρυδον, εἰ δόξω συναριστᾶν τισιν  οὕτω προχείρωσ· οὐκ ἀπαρνοῦμαι δ΄ ὅμωσ.  οὐδὲ γὰρ ἐκεῖνοσ, ἂν καλῇ τις ἂν τε μή.   ἐν δὲ Τίτθῃ· ὁ Κόρυδος οὗτοσ, ὁ τὰ γέλοι΄ εἰθισμένος   λέγειν, Βλεπαῖος βούλετ΄ εἶναι.  Β. νοῦν γ΄ ἔχων  πλουτεῖ γὰρ ὁ Βλεπαῖοσ.  Κρατῖνος δ΄ ὁ νεώτερος ἐν Τιτᾶσι·   κόρυδον τὸν χαλκότυπον πεφύλαξο,  ἦ μὴν σοὶ νομιεῖς αὐτὸν μηδὲν καταλείψειν, μηδ΄ ὄψον κοινῇ μετὰ τούτου πώποτε δαίσῃ  τοῦ Κορύδου· προλέγω σοι· ἔχει γὰρ χεῖρα κραταιάν,  χαλκῆν, ἀκάματον, πολὺ κρείττω τοῦ πυρὸς αὐτοῦ.   ὅτι δὲ γέλοια ἔλεγεν ὁ Κόρυδος καὶ ἐπὶ τούτοις γελᾶσθαι ἤθελεν ὁ αὐτὸς ̓́αλεξις ἐν Ποιηταῖς φησι·   πάνυ τοι βούλομαι  οὗτος γελᾶσθαι καὶ γέλοι΄ ἀεὶ λέγειν  μετὰ τὸν Κόρυδον μάλιστ΄ ̓αθηναίων πολύ.  ἀναγράφει δὲ αὐτοῦ τὰ ἀπομνημονεύματα Λυγκεὺς ὁ Σάμιος Εὐκράτην αὐτὸν καλεῖσθαι κυρίως φάσκων. γράφει δ΄ οὕτωσ· Εὐκράτης ὁ Κόρυδος πίνων παρά τινι σαθρᾶς οὔσης τῆς οἰκίας  ἐνταῦθα,  φησίν,  δειπνεῖν δεῖ ὑποστήσαντα τὴν  ἀριστερὰν χεῖρα ὥσπερ αἱ Καρυάτιδεσ.  Φιλόξενος δ΄ ἡ Πτερνοκοπὶς ἐμπεσόντος λόγου ὅτι αἱ κίχλαι τίμιαί εἰσι καὶ τοῦ Κορύδου παρόντοσ, ὃς ἐδόκει πεπορνεῦσθαι,  ἀλλ΄ ἐγώ,  ἔφη,  μνημονεύω ὅτε ὁ κόρυδος ὀβολοῦ ἦν. ἦν δὲ καὶ ὁ Φιλόξενος τῶν παρασίτων, ὡς ̓αξιόνικος εἴρηκεν ἐν τῷ Χαλκιδικῷ· πρόκειται δὲ τὸ μαρτύριον. μνημονεύει δὲ αὐτοῦ καὶ Μένανδρος ἐν Κεκρυφάλῳ αὐτὸ μόνον Πτερνοκοπίδα αὐτὸν καλῶν, μνημονεύει  δ΄ αὐτοῦ καὶ Μάχων ὁ κωμῳδιοποιὸς ὁ Κορίνθιος μὲν ἢ Σικυώνιος γενόμενοσ, ἐν ̓αλεξανδρείᾳ δὲ τῇ ἐμῇ καταβιοὺς καὶ διδάσκαλος γενόμενος τῶν κατὰ κωμῳδίαν μερῶν ̓αριστοφάνους τοῦ γραμματικοῦ· ὃς καὶ ἀπέθανεν ἐν τῇ ̓αλεξανδρείᾳ, καὶ ἐπιγέγραπται αὐτοῦ τῷ μνήματι  τῷ κωμῳδογράφῳ, κούφη κόνι, τὸν φιλάγωνα  κισσὸν ὑπὲρ τύμβου ζῶντα Μάχωνι φέροισ.    οὐ γὰρ ἔχεις κηφῆνα παλίμπλυτον, ἀλλ΄ ἄρα τέχνης  ἄξιον ἀρχαίης λείψανον ἠμφίεσαι.   τοῦτο δ΄ ὁ πρέσβυς ἐρεῖ·  Κέκροπος πόλι, καὶ παρὰ Νείλῳ  ἔστιν ὅτ΄ ἐν Μούσαις δριμὺ πέφυκε φυτόν. ἐν τούτοις δηλοῖ σαφῶς ὅτι ̓αλεξανδρεὺς ἦν γένοσ, ὁ δ΄ οὖν Μάχων τοῦ Κορύδου μνημονεύει ἐν τούτοισ·  τὸν Κόρυδον ἠρώτησεν Εὐκράτη ποθ΄  εἷς τῶν. συμπαρόντων πῶς κέχρητ΄ αὐτῷ ποτε   Πτολεμαῖοσ.  οὐκ οἶδ΄, εἶπεν, οὐδέπω σαφῶσ·  πεπότικε μὲν γὰρ ὥσπερ ἰατρός μ΄, ἔφη,  ἃ δεῖ· φαγεῖν δὲ σιτί΄ οὐ δέδωκέ πω. Λυγκεὺς δὲ ἐν δευτέρῳ περὶ Μενάνδρου  ἐπὶ γελοίοισ,  φησί,  δόξαν εἰληφότες Εὐκλείδης ὁ Σμικρίνου καὶ Φιλόξενος ἡ Πτερνοκοπίσ· ὧν ὁ μὲν Εὐκλείδης ἀποφθεγγόμενος οὐκ ἀνάξια βιβλίου καὶ μνήμης ἐν τοῖς ἄλλοις ἦν ἀηδὴς καὶ ψυχρόσ, ὁ δὲ Φιλόξενος οὐδὲν ἐπὶ κεφαλαίου περιττὸν λέγων  ὃ τι λαλήσειεν, εἰ πικρανθείη πρός τινα τῶν συζώντων καὶ διηγήσαιτο, πᾶν ἐπαφροδισίας καὶ χάριτος ἦν μεστόν. καὶ οὕτω, γε συνέβη τὸν μὲν Εὐκλείδην ἀκλεῆ καταβιοῦν, τὸν δὲ Φιλόξενον ὑπὸ πάντων φιλεῖσθαι καὶ τιμᾶσθαι.  Μοσχίωνος δέ τινος παρασίτου μνημονεύων  ̓́αλεξις ἐν Τροφωνίῳ παραμασήτην αὐτὸν ἐν τούτοις καλεῖ·   εἶθ΄ ὁ Μοσχίων  ὁ παραμασήτης ἐν βροτοῖς αὐδώμενοσ. ἐν δὲ τῷ Παγκρατιαστῇ ̓́αλεξις τρεχεδείπνους  καταλέγων φησίν  πρῶτον μὲν ἦν σοι Καλλιμέδων ὁ Κάραβοσ,  ἔπειτα Κόρυδοσ, Κωβίων, Κυρηβίων,  ὁ Σκόμβροσ, ἡ Σεμίδαλισ. β. ̔ηράκλεις φίλε,  ἀγοράσματ΄, οὐ συμπόσιον εἴρηκασ, γύναι.  Κυρηβίων δ΄ ἐπεκαλεῖτο ̓επικράτης ὁ Αἰσχίνου τοῦ ῥήτορος κηδεστήσ, ὥς φησι Δημοσθένης ἐν τῷ περὶ τῆς παραπρεσβείασ. τῶν δὲ τοιούτων ἐπιθέτων, ἃ ἐπὶ χλεύῃ ̓αθηναῖοι παίζοντες ἔλεγον, μνημονεύει ̓αναξανδρίδης ἐν ̓οδυσσεῖ οὕτως `   ὑμεῖς γὰρ ἀλλήλους ἀεὶ χλευάζετ΄, οἶδ΄ ἀκριβῶσ.  ἂν μὲν γὰρ ᾖ τις εὐπρεπήσ, ἱερὸν γάμον καλεῖτε.  ἐὰν δὲ μικρὸν παντελῶς ἀνθρώπιον, σταλαγμὸν  λαμπρός τις ἐξελήλυθ΄, εὐθὺς ὄλολυς οὗτός ἐστι·  λιπαρὸς περιπατεῖ Δημοκλῆσ, ζωμὸς κατωνόμασται·  χαίρει τις αὐχμῶν ἢ ῥυπῶν, κονιορτὸς ἀναπέφηνεν   πέφηνεν· ἀκολουθεῖ κόλαξ τῳ, λέμβος ἐπικέκληται·  τὰ πόλλ΄ ἄδειπνος περιπατεῖ, κεστρῖνός ἐστι νῆστισ·   εἰς τοὺς καλοὺς δ΄ ἄν τις βλέπῃ, καπνὸς Θεαγένειοσ·  ὑφείλετ΄ ἄρνα ποιμένος παίζων, ̓ατρεὺς ἐκλήθη·  ἐὰν δὲ κριόν, Φρίξοσ, ἂν δὲ κωδάριον, ̓ιάσων.  Χαιρεφῶντος δὲ τοῦ παρασίτου μέμνηται Μάτρων  μὲν κἀν τοῖς πρὸ τούτων, ἀτὰρ δὴ καὶ Μένανδρος αὐτοῦ μνημονεύει ἐν Κεκρυφάλῳ. κἀν τῇ ̓οργῇ δέ φησι·   διαφέρει Χαιρεφῶντος οὐδὲ γρῦ  ἅνθρωπος ὅστις ἐστίν, ὃς κληθείς ποτε  εἰς ἑστίασιν δωδεκάποδος ὄρθριος  πρὸς τὴν σελήνην ἔτρεχε τὴν σκιὰν ἰδὼν  ὡς ὑστερίζων, καὶ παρῆν ἅμ΄ ἡμέρᾳ. ἐν δὲ Μέθῃ·  ἐμὲ γὰρ διέτριψεν ὁ  κομψότατος ἀνδρῶν Χαιρεφῶν ἱερὸν γάμον   φάσκων ποιήσειν δευτέρᾳ μετ΄ εἰκάδα  καθ΄ αὑτόν, ἵνα τῇ τετράδι δειπνῇ παρ΄ ἑτέροισ·  τὰ τῆς θεοῦ γὰρ πανταχῶς ἔχειν καλῶσ.  μνημονεύει αὐτοῦ καὶ ἐν ̓ανδρογύνῳ ἢ Κρητί. Τιμοκλῆς δ΄ ἐν ̓επιστολαῖς καὶ ὡς Δημοτίωνι τῷ ἀσώτῳ παρασιτοῦντος αὐτοῦ μνημονεύει·   ὁ Δημοτίων δὲ παραμενεῖν αὑτῷ δοκῶν  τἀργύριον οὐκ ἐφείδετ΄, ἀλλὰ παρέτρεφε  τὸν βουλόμενον. ὁ Χαιρεφῶν μὲν παντελῶς   οἴκαδε βαδίζειν ᾤετ΄, ὦ ταλάντατοσ.  καὶ μὴν ἔτι τοῦτ΄ οὐκ ἔστιν ἀνάξιον μόνον,  τὸν παραμασήτην λαμβάνειν δίκρουν ξύλον;   οὔτ΄ εὔρυθμος γάρ ἐστιν οὔτ΄ ἀχρήματοσ. ̓αντιφάνης δ΄ ἐν Σκύθῃ·   ἐπὶ κῶμον δοκεῖ  ἴωμεν ὥσπερ ἔχομεν. β. οὐκοῦν δᾷδα καὶ  στεφάνους λαβόντεσ; α. Χαιρεφῶν οὕτως  μεμάθηκε κωμάζειν ἄδειπνοσ.  Τιμόθεος Κυναρίῳ·   πειρώμεθ΄ ὑποδύντ΄ ἐς τὸ δεῖπνον ἀπιέναι.  εἰς ἑπτάκλινον δ΄ ἐστίν, ὡς ἔφραζέ μοι,  ἂν μὴ παράβυστός που γένηται Χαιρεφῶν. ̓απολλόδωρος δ΄ ὁ Καρύστιος ἐν ̔ιερείᾳ·  καινὸν γέ φασι Χαιρεφῶντ΄ ἐν τοῖς γάμοις  ὡς τὸν ̓οφέλαν ἄκλητον εἰσδεδυκέναι.  σπυρίδα λαβὼν γὰρ καὶ στέφανον ὡς ἦν σκότοσ,  φάσκων παρὰ τῆς νύμφης ὁ τὰς ὄρνεις φέρων   ἥκειν, δεδείπνηχ΄, ὡς ἔοικεν, εἰσπεσών.  ἐν δὲ Σφαττομένῃ·   καλῶ δ΄ ̓́αρη Νίκην τ΄ ἐπ΄ ἐξόδοις ἐμαῖσ,  καλῶ δὲ Χαιρεφῶντα· κἂν γὰρ μὴ καλῶ,  ἄκλητος ἥξει.  Μάχων δ΄ ὁ κωμικός φησιν   ὁδὸν μακρὰν ἐλθόντος ἐπὶ δεῖπνόν ποτε  τοῦ Χαιρεφῶντος εἰς γάμους ἐξ ἄστεος  εἰπεῖν λέγουσι τὸν ποιητὴν Δίφιλον·   εἰς τὰς ἑαυτοῦ, Χαιρεφῶν, σιαγόνας   ἔγκοψον ἥλους ἑκατέρᾳ γε τέτταρασ,  ἵνα μὴ παρασείων καὶ μακρὰν ἑκάστοτε  ὁδὸν βαδίζων τὰς γνάθους διαστρέφῃσ. καὶ πάλιν  ὁ Χαιρεφῶν κρεᾴδι΄ ὠψώνει ποτέ,  καὶ τοῦ μαγείρου, φασίν, ὀστῶδες σφόδρα  αὐτῷ τι προσκόπτοντος ἀπὸ τύχης κρέας  εἶπεν·  μάγειρε, μὴ προσίστα τοῦτό μοι  τοὐστοῦν.  ὁ δ΄ εἶπεν· ἀλλὰ μήν ἐστιν γλυκύ.   καὶ μὴν τὸ πρὸς ὀστοῦν φασι κρέας εἶναι γλυκύ.  ὁ Χαιρεφῶν δὲ  καὶ μάλ΄, ὦ βέλτιστ΄,  ἔφη,   γλυκὺ μέν, προσιστάμενον δὲ λυπεῖ πανταχῇ. τοῦ Χαιρεφῶντος καὶ σύγγραμμα ἀναγράφει Καλλίμαχος ἐν τῷ τῶν παντοδαπῶν πίνακι γράφων οὕτως ·  δεῖπνα ὅσοι ἔγραψαν· Χαιρεφῶν Κυρηβίωνι.  εἶθ΄ ἑξῆς τὴν ἀρχὴν ὑπέθηκεν ἐπειδή μοι πολλάκις ἐπέστειλασ. στίχων τεο. καὶ ὁ Κυρηβίων δ΄ ὅτι παράσιτος προείρηται.   καὶ ̓αρχεφῶντος δὲ τοῦ παρασίτου μνημονεύων ὁ Μάχων φησί   κληθεὶς ἐπὶ δεῖπνον ὁ παράσιτος ̓αρχεφῶν  ὑπὸ Πτολεμαίου τοῦ βασιλέωσ, ἡνίκα  κατέπλευσεν εἰς Αἴγυπτον ἐκ τῆς ̓αττικῆσ,  ὄψου πετραίου παρατεθέντος ποικίλου  ἐπὶ τῆς τραπέζης καράβων τ΄ ἀληθινῶν,  ἐπὶ πᾶσι λοπάδος τ΄ εἰσενεχθείσης ἁδρᾶσ,   ἐν ᾗ τεμαχιστοὶ τρεῖς ἐνῆσαν κωβιοί,  οὓς κατεπλάγησαν πάντες οἱ κεκλημένοι,  τῶν μὲν σκάρων ἀπέλαυε τῶν τριγλῶν θ΄ ἅμα  καὶ φυκίδων ἐπὶ πλεῖον ̓αρχεφῶν πάνυ,  ἄνθρωπος ὑπὸ τῶν μαινίδων καὶ μεμβράδων  Φαληρικῆς ἀφύης τε διασεσαγμένοσ,  τῶν κωβιῶν δ΄ ἀπέσχετ΄ ἐγκρατέστατα,  πάνυ δὴ παραδόξου γενομένου τοῦ πράγματος   καὶ τοῦ βασιλέως πυθομένου τἀλκήνορος μὴ  παρεόρακεν ̓αρχεφῶν τοὺς κωβιούσ;  ὁ κυρτὸς εἶπε, πᾶν, μὲν οὖν τοὐναντίον,  Πτολεμαῖ΄, ἑόρακε πρῶτοσ, ἀλλ΄ οὐχ ἅπτεται,  τοὔψον δὲ σέβεται τοῦτο καὶ δέδοικέ πωσ·  οὐδ΄ ἐστὶν αὐτῷ πάτριον ὄντ΄ ἀσύμβολον  ἰχθὺν ἔχοντα ψῆφον ἀδικεῖν οὐδένα. ̓́αλεξις δ΄ ἐν Πυραύνῳ Στράτιον τὸν παράσιτον εἰσάγει δυσχεραίνοντα τῷ τρέφοντι καὶ λέγοντα τάδε·   ἐμοὶ παρασιτεῖν κρεῖττον ἦν τῷ Πηγάσῳ,   ἢ τοῖς Βορεάδαις ἢ εἴ τι θᾶττον ἔτι τρέχει,  ἢ Δημέᾳ Λάχητος ̓ετεοβουτάδῃ.  πέτεται γάρ, οὐχ οἷον βαδίζει τὰς ὁδούσ.  καὶ μετ΄ ὀλίγα·   Στράτιε, φιλεῖς δήπου με. σ. μᾶλλον τοῦ πατρόσ·  ὁ μὲν γὰρ οὐ τρέφει με, σὺ δὲ λαμπρῶς τρέφεισ.  α. εὔχῃ τ΄ ἀεί με ζῆν; σ. ἅπασι τοῖς θεοῖς  ἂν γὰρ πάθῃς τι, πῶς ἐγὼ βιώσομαι;  ̓αξιόνικος δ΄ ὁ κωμικὸς ἐν τῷ Τυρρηνῷ Γρυλλίωνος τοῦ παρασίτου ἐν τούτοις μνημονεύει·  οἶνος οὐκ ἔνεστιν.  β. αἰτεῖσθ΄ ἑταίρους πρόφασιν ἐπὶ κῶμον τινα,  ὅπερ ποιεῖν εἴωθε Γρυλλίων ἀεί. ̓αριστόδημος δ΄ ἐν β΄ γελοίων ἀπομνημονευμάτων παρασίτους ἀναγράφει ̓αντιόχου μὲν τοῦ βασιλέως Σώστρατον, Δημητρίου δὲ τοῦ πολιορκητοῦ Εὐαγόραν  τὸν κυρτόν, Σελεύκου δὲ Φορμίωνα. Λυγκεὺς δ΄ ὁ Σάμιος ἐν τοῖς ἀποφθέγμασι Σιλανόσ, φησίν, ὁ ̓αθηναῖος Γρυλλίωνος παρασιτοῦντος Μενάνδρῳ τῷ σατράπῃ, εὐπαρύφου δὲ καὶ μετὰ θεραπείας περιπατοῦντος ἐρωτηθεὶς τίς ἐστιν οὗτος ι Μενάνδρου ἔφησεν, ΄ ἀξία γνάθος Χαιρεφῶν δέ, φησίν· ὁ παράσιτος εἰς γάμον ἄκλητος εἰσελθὼν  καὶ κατακλιθεὶς ἔσχατος καὶ τῶν γυναικονόμων ἀριθμούντων τοὺς κεκλημένους καὶ κελευόντων αὐτὸν ἀποτρέχειν ὡς παρὰ τὸν νόμον ἐπὶ τοῖς τριάκοντα ἐπόντοσ, ̔ ἀριθμεῖτε δή, ΄ ἔφη, ΄ πάλιν  ἀπ΄ ἐμοῦ ἀρξάμενοι.΄  ὅτι δ΄ ἦν ἔθος τοὺς γυναικονόμους ἐφορᾶν τὰ συμπόσια καὶ ἐξετάζειν τῶν κεκλημένων τὸν ἀριθμὸν εἰ ὁ κατὰ νόμον ἐστί, Τιμοκλῆς ἐν Φιλοδικαστῇ φησὶν οὕτωσ·  ἀνοίγετ΄ ἤδη τὰς θύρασ, ἵνα πρὸς τὸ φῶς  ὦμεν καταφανεῖς μᾶλλον, ἐφοδεύων ἐὰν  βούληθ΄ ὁ γυναικονόμος ἀπολαβεῖν τὸν ἀριθμόν,,  κατὰ τὸν νόμον τὸν καινὸν ὅπερ εἴωθε δρᾶν,  τῶν ἑστιωμένων, ἔδει δὲ τοὔμπαλιν  τὰς τῶν ἀδείπνων ἐξετάζειν οἰκίασ.  Μένανδρος δ΄ ἐν Κεκρυφάλῳ·   παρὰ τοῖς γυναικονόμοις δὲ τοὺς ἐν τοῖς γάμοις   διακονοῦντας ἀπογεγράφθαι πυθόμενος  πάντας μαγείρους κατὰ νόμον καινόν τινα,  ἵνα πυνθάνωνται τοὺς κεκλημένους ἐὰν  πλείους τις ὧν ἔξεστιν ἑστιῶν τύχῃ,  ἐλθών   καὶ Φιλόχορος δ΄ ἐν ἑβδόμῃ ̓ατθίδος οἱ γυναικονόμοι,  φησί,  μετὰ τῶν ̓αρεοπαγιτῶν ἐσκόπουν τὰς ἐν ταῖς οἰκίαις συνόδους ἔν τε τοῖς γάμοις καὶ ταῖς ἄλλαις θυσίαισ.    τοῦ δὲ Κορύδου ἀποφθέγματα τάδε ἀναγράφει ὁ Λυγκεύσ·  Κορύδῳ συμπινούσης τινὸς ἑταίρασ, ᾗ ὄνομα ἦν Γνώμη, καὶ τοῦ οἰναρίου ἐπιλιπόντος εἰσφέρειν ἐκέλευσεν ἕκαστον δύο ὀβολούσ, Γνώμην δὲ συμβάλλεσθαι ὅ τι δοκεῖ τῷ δήμῳ. Πολύκτορος δὲ τοῦ κιθαρῳδοῦ φακῆν ῥοφοῦντος καὶ λίθον μασησαμένου ΄ ὦ ταλαίπωρε,΄ ἔφη, ΄ καὶ ἡ φακῆ σε βάλλει.΄ μήποτε τούτου καὶ Μάχων μνημονεύει, φησὶ γάρ· κακός   τισ, ὡς ἔοικε, κιθαρῳδὸς σφόδρα  τὴν οἰκίαν μέλλων ἀνοικοδομεῖν, φίλον   αὑτοῦ λίθους ᾔτησεν ἀποδώσω δ΄ ἐγὼ  αὐτῶν πολὺ πλείουσ, φησίν, ἐκ τῆς δείξεωσ.̓ λέγοντος δέ τινος τῷ Κορύδῳ ὡς τῆς αὑτοῦ γυναικὸς ἐνίοτε καὶ τὸν τράχηλον καὶ τοὺς τιτθοὺς καὶ τὸν ὀμφαλὸν φιλεῖ ΄ πονηρὸν ἔφη, ΄ τοῦτ΄ ἤδη· καὶ γὰρ ὁ ̔ηρακλῆς ἀπὸ τῆς Ι ̓ομφάλης ἐπὶ τὴν ̔́ηβην μεταβέβηκε.΄ Φυρομάχου δ΄ ἐμβαψαμένου εἰς φακῆν καὶ τὸ τρύβλιον ἀνατρέψαντος  ζημιωθῆναι αὐτόν, ἔφη,  δίκαιον, ὅτι οὐκ ἐπιστάμενος  δειπνεῖν ἀπεγράψατο.  παρὰ Πτολεμαίῳ δὲ ματτύης περιφερομένης καὶ κατ΄ ἐκεῖνον ἀεὶ λειπούσησ,   Πτολεμαῖε,  ἔφη,  πότερον ἐγὼ μεθύω ἢ δοκεῖ μοι ταῦτα περιφέρεσθαι;  Χαιρεφῶντος δὲ τοῦ παρασίτου φήσαντος οὐ δύνασθαι τὸν οἶνον φέρειν οὐδὲ γὰρ τὸ εἰς τὸν οἶνον, ἔφη. τοῦ δὲ Χαιρεφῶντος γυμνοῦ ἔν τινι δείπνῳ διαναστάντος  Χαιρεφῶν,  εἶπεν,  ὥσπερ τὰς ληκύθους ὁρῶ σε μέχρι πόσου μεστὸς εἶ.  καθ΄ ὃν δὲ καιρὸν Δημοσθένης παρ΄ ̔αρπάλου τὴν κύλικα εἰλήφει   οὗτοσ, ἔφη,  τοὺς ἄλλους ἀκρατοκώθωνας καλῶν αὐτὸς τὴν μεγάλην ἔσπακεν.  εἰωθότος δ΄ αὐτοῦ ῥυπαροὺς ἄρτους ἐπὶ τὰ δεῖπνα φέρεσθαι, ἐνεγκαμένου τινὸς ἔτι μελαντέρουσ, οὐκ ἄρτους ἔφη αὐτὸν ἐνηνοχέναι, ἀλλὰ τῶν ἄρτων σκιάσ.  Φιλόξενος δὲ ὁ παράσιτοσ, Πτερνοκοπας δ΄ ἐπίκλην, παρὰ Πύθωνι ἀριστῶν παρακειμένων ἐλαῶν καὶ μετὰ μικρὸν προσενεχθείσης λοπάδος ἰχθύων πατάξας τὸ τρύβλιον ἔφη μάστιξεν δ΄ ἐλάαν. ἐν δείπνῳ δὲ τοῦ καλέσαντος αὐτὸν μέλανας ἄρτους  παρατιθέντος μὴ πολλούσ,  εἶπε,  παρατίθει, μὴ σκότος ποιήσῃσ.  τὸν δ΄ ὑπὸ τῆς γραὸς τρεφόμενον παράσιτον Παυσίμαχος ἔλεγεν τοὐναντίον πάσχειν τῇ γραίᾳ συνόντα αὐτὸν γὰρ ἐν γαστρὶ λαμβάνειν ἀεί. περὶ τούτου καὶ Μάχων γράφει οὕτως   τὸν ὑδροπότην δὲ Μοσχίωνα λεγόμενον  ἰδόντα φασὶν ἐν Λυκείῳ μετά τινων  παράσιτον ὑπὸ γραὸς τρεφόμενον πλουσίας ὁ  δεῖνα, παράδοξόν γε ποιεῖς πρᾶγμ΄, ὅτι  ἡ γραῦς ποιεῖ σ1΄ ἐν γαστρὶ λαμβάνειν ἀεί.  ὁ δὲ αὐτὸς παράσιτον ἀκούσας ὑπὸ γραίας τρεφόμενον συγγινόμενόν τε αὐτῇ ἑκάστης ἡμέρασ·   νῦν πάντα, φασί, γίνεθ΄, ἡ μὲν οὐ κύει,  ἐν γαστρὶ δ΄ οὗτος λαμβάνει καθ΄ ἡμέραν.  Πτολεμαῖος δ΄ ὁ τοῦ ̓αγησάρχου Μεγαλοπολίτης γένος ἐν τῇ δευτέρᾳ τῶν περὶ τὸν Φιλοπάτορα ἱστοριῶν συμπότας φησὶ τῷ βασιλεῖ συνάγεσθαι ἐξ ἁπάσης τῆς πόλεωσ, οὓς προσαγορεύεσθαι γελοιαστάσ.  Ποσειδώνιος δ΄ ὁ ̓απαμεὺς ἐν τῇ κ΄ καὶ τρίτῃ τῶν ἱστοριῶν  Κελτοί,  φησί,  περιάγονται  μεθ΄ αὑτῶν καὶ πολεμοῦντες συμβιωτάσ, οὓς καλοῦσι παρασίτουσ, οὗτοι δὲ ἐγκώμια αὐτῶν καὶ πρὸς ἁθρόους λέγουσιν ἀνθρώπους συνεστῶτας καὶ πρὸς ἕκαστον τῶν κατὰ μέρος ἐκείνων ἀκροωμένων. τὰ δὲ ἀκούσματα αὐτῶν εἰσιν οἱ καλούμενοι βάρδοι· ποιηταὶ δὲ οὗτοι τυγχάνουσι μετ΄ ᾠδῆς ἐπαίνους λέγοντεσ. ἐν δὲ τῇ τετάρτῃ καὶ τριακοστῇ ὁ αὐτὸς συγγραφεὺς ̓απολλώνιόν τινα ἀναγράφει παράσιτον γεγονότα ̓αντιόχου τοῦ Γρυποῦ ἐπικαλουμένου τοῦ τῆς Συρίας βασιλέωσ.  ̓αριστόδημος δ΄ ἱστορεῖ Βῖθυν τὸν Λυσιμάχου τοῦ βασιλέως παράσιτον, ἐπεὶ αὐτοῦ εἰς τὸ ἱμάτιον ὁ Λυσίμαχος ἐνέβαλε ξύλινον σκορπίον,  ἐκταραχθέντα ἀναπηδῆσαι, εἶτα γνόντα τὸ γεγενημένον  κἀγὼ σέ, φησίν,  ἐκφοβήσω, βασιλεῦ· δός μοι τάλαντον. ἦν δ΄ ὁ Λυσίμαχος μικρολογώτατοσ. ̓αγαθαρχίδης δ΄ ὁ Κνίδιος ἐν τῇ β΄ καὶ εἰκοστῇ τῶν Εὐρωπιακῶν ̓αριστομάχου τοῦ τοῦ ̓αργείων τυράννου παράσιτον γενέσθαι φησὶν ̓ανθεμόκριτον τὸν παγκρατιαστήν.  κοινῇ δὲ περὶ παρασίτων εἰρήκασι Τιμοκλῆς μὲν ἐν Πύκτῃ, ἐπισιτίους καλῶν αὐτοὺς ἐν τοῖσδε·   εὑρήσεις δὲ τῶν ἐπισιτίων  τούτων τιν΄ οἳ δειπνοῦσιν ἐσφυδωμένοι  τἀλλότρι΄, ἑαυτοὺς ἀντὶ κωρύκων λέπειν  παρέχοντες ἀθληταῖσιν.  Φερεκράτης Γραυσί··  σὺ δ΄ οὐδὲ θᾶσσον, Σμικυθίων, ἐπισιτιεῖ; β. τίς δ΄ οὗτος ὑμῖν ἐστι; α. τοῦτον πανταχοῦ ἄγω λαρυγγικὸν τιν΄ ἐπὶ μισθῷ ξένον.  ἐπισίτιοι γὰρ καλοῦνται οἱ ἐπὶ τροφαῖς ὑπουργοῦντεσ.  Πλάτων ἐν τετάρτῳ Πολιτείασ· καὶ ταῦτα ἐπισίτιοι καὶ οὐδὲ μισθὸν πρὸς τοῖς σιτίοις ὥσπερ οἱ ἄλλοι λαβόντεσ. ̓αριστοφάνης Πελαργοῖσ·  ἢν γὰρ ἕν΄ ἄνδρ΄ ἄδικον σὺ διώκῃσ,   ἀντιμαρτυροῦσι  δώδεκα τοῖς ἑτέροις ἐπισίτιοι.  Εὔβουλος δ΄ ἐν Δαιδάλῳ·   ἐθέλει δ΄ ἄνευ  μισθοῦ παρ΄ αὐτοῖς καταμένειν ἐπισίτιοσ. Δίφιλος δ΄ ἐν Συνωρίδι ἑταίρας δ΄ ὄνομα ἡ Συνωρὶς Εὐριπίδου μνησθεὶς κύβος δέ τις οὕτως  καλεῖται Εὐριπίδης παίζων καὶ πρὸς τὸ τοῦ ποιητοῦ ὄνομα ἅμα καὶ περὶ παρασίτων, τάδε λέγει·   ἄριστ΄ ἀπαλλάττεις ἐπὶ τούτου τοῦ κύβου.  β. ἀστεῖος εἶ. δραχμὴν ὑπόθεσ. α. κεῖται πάλαι.  β. πῶς ἂν βάλοιμ΄ Εὐριπίδην; α. οὐκ ἄν ποτε  Εὐριπίδης γυναῖκα σώσει΄. οὐχ ὁρᾷς  ἐν ταῖς τραγῳδίαισιν αὐτὰς ὡς στυγεῖ;  τοὺς δὲ παρασίτους ἠγάπα. λέγει γέ τοι    ἀνὴρ γὰρ ὅστις εὖ βίον κεκτημένος  μὴ τοὐλάχιστον τρεῖς ἀσυμβόλους τρέφει,  ὄλοιτο, νόστου μὴ ποτ΄ εἰς πάτραν τυχών.  Β. πόθεν ἐστὶ ταῦτα, πρὸς θεῶν; α. τί δέ σοι  μέλει; οὐ γὰρ τὸ δρᾶμα, τὸν δὲ νοῦν σκοπούμεθα. ἐν δὲ τῇ διασκευῇ τοῦ αὐτοῦ δράματος περὶ ὀργιζομένου παρασίτου λέγων φησίν   ὀργίζεται; παράσιτος ὢν ὀργίζεται; β. οὐχ ἀλλ΄ ἀλείψας τὴν τράπεζαν τῇ χολῇ ὥσπερ τὰ παιδί΄ αὑτὸν ἀπογαλακτιεῖ.  καὶ ἑξῆσ·   τότε φάγοισ, παράσιθ΄. β. ὅρα  ὡς διασέσυρκε τὴν τέχνην. οὐκ οἶσθ΄ ὅτι  μετὰ τὸν κιθαρῳδὸν ὁ παράσιτος κρίνεται; κἀν τῷ δὲ ἐπιγραφομένῳ Παρασίτῳ δράματί φησιν  οὐ δεῖ παρασιτεῖν ὄντα δυσάρεστον σφόδρα.  Μένανδρος δ΄ ἐν τῇ ̓οργῇ περὶ φίλου λέγων οὐχ ὑπακούοντος γάμων δείπνῳ φησίν   τοῦθ΄ ἑταῖρός ἐστιν ὄντωσ· οὐκ ἐρωτᾷ πηνίκα  δεῖπνόν ἐστιν, ὥσπερ ἕτεροι, καὶ τί δειπνεῖν κωλύει  τοὺς παρόντασ, εἶτα δεῖπνον ἕτερον εἰς τρίτην  βλέπει, εἶτα δ΄ ἕτερον εἰς τρίτην βλέπει εἶτα περίδειπνον πάλιν. καὶ ̓́αλεξις ἐν ̓ορέστῃ Νικόστρατός τε ἐν Πλούτῳ Μένανδρός τε ἐν Μέθῃ καὶ ΝομοθέτῃΣϙ2 Φιλωνίδης τε ἐν Κοθόρνοις οὕτωσ·   ἐγὼ δ΄ ἀπόσιτος ὢν τοιαῦτ΄ οὐκ ἀνέχομαι. ΄, Τῷ δὲ παράσιτος ὅμοιά ἐστιν ὀνόματα ἐπίσιτοσ, περὶ οὗ προείρηται, καὶ οἰκόσιτος σιτόκουρός τε καὶ αὐτόσιτοσ, ἔτι δὲ κακόσιτος καὶ ὀλιγόσιτοσ.  μνημονεύει δὲ τοῦ μὲν οἰκοσίτου ̓αναξανδρίδης ἐν Κυνηγέταισ·   υἱὸς γὰρ οἰκόσιτος ἡδὺ γίνεται. καλεῖται δ΄ οἰκόσιτος ὁ μὴ μισθοῦ, ἀλλὰ προῖκα τῇ πόλει ὑπηρετῶν. ̓αντιφάνης Σκύθῃ·   ταχὺ γὰρ γίνεται  ἐκκλησιαστὴς οἰκόσιτοσ.  Μένανδρος Δακτυλίῳ·   οἰκόσιτον νυμφίον  οὐδὲν δεόμενον προικὸς ἐξευρήκαμεν.  καὶ ἐν Κιθαριστῇ·   οὐκ οἰκοσίτους τοὺς ἀκροατὰς λαμβάνεισ. ̓επισιτίου δὲ Κράτης Τόλμαισ·   ποιμαίνει δ΄ ἐπισίτιον, ῥιγῶν δ΄ ἐν Μεγαβύζου  δέξετ΄ ἐπὶ μισθῷ σῖτον.  ἰδίως δ΄ ἐν Συναριστώσαις ἔφη·   ἀστεῖον τὸ μὴ  συνάγειν γυναῖκας μηδὲ δειπνίζειν ὄχλον,  ἀλλ΄ οἰκοσίτους τοὺς γάμους πεποιηκέναι.  σιτοκούρου δ΄, ̓́αλεξις μνημονεύει ἐν Παννυχίδι ἢ ̓ερίθοισ·  ἔσῃ περιπατῶν σιτόκουροσ.  Μένανδρος δὲ τὸν ἄχρηστον καὶ μάτην τρεφόμενον σιτόκουρον εἴρηκεν ἐν  Θρασυλέοντι οὕτωσ·    πάντ΄ ὀκνηρόσ, πάντα μέλλων, σιτόκουρος ὁμολογῶν  παρατρέφεσθαι.  καὶ ἐν Πωλουμένοισ·  οἴμοι τάλασ, ἕστηκας ἔτι πρὸς ταῖς θύραις  τὸ φορτίον θείς σιτόκουρον, ἄθλιον,  ἄχρηστον εἰς τὴν οἰκίαν εἰλήφαμεν. αὐτόσιτον δ΄ εἴρηκε Κρώβυλος ἐν ̓απαγχομένῳ·   παράσιτον αὐτόσιτον. αὑτὸν γοῦν τρέφων  τὰ πλεῖστα συνερανιστὸς εἶ τῷ δεσπότῃ. κακοσίτου δὲ μέμνηται Εὔβουλος ἐν Γανυμήδει·   ὕπνος αὐτὸν ὄντα κακόσιτον τρέφει.  ὀλιγοσίτου δὲ μέμνηται Φρύνιχος ἐν Μονοτρόπῳ·  ὁ δὲ ὀλιγόσιτος ̔ηρακλῆς ἐκεῖ τί δρᾷ;  καὶ Φερεκράτης ἢ Στράττις ἐν ̓αγαθοῖσ·  ὡς ὀλιγόσιτος ἦσθ΄ ἄρ΄, ὃς κατεσθίεις  τῆς ἡμέρας μακρᾶς τριήρους σιτία.> τοσαῦτα τοῦ Πλουτάρχου εἰπόντος περὶ παρασίτων διαδεξάμενος τὸν λόγον ὁ Δημόκριτος  ἀλλὰ μὴν καὶ αὐτόσ, ἔφη, τὸ ποτίκολλον ἅτε ξύλον παρὰ ξύλῳ, ὡς ὁ Θηβαῖος εἴρηκεν ποιητήσ, περὶ  κολάκων ἐρῶ τι.  πράττει γὰρ πάντων ὁ κόλαξ ἄριστα, ὁ καλὸς εἶπεν Μένανδροσ, οὐ μακρὰν δ΄  ἐστὶν ὁ κόλαξ τοῦ τῶν παρασίτων ὀνόματοσ. Κλείσοφον γοῦν τὸν ὑπὸ πάντων κόλακα Φιλίππου τοῦ τῶν Μακεδόνων βασιλέως ἀναγραφόμενον  ̔ ̓αθηναῖος δ΄ ἦν γένοσ, ὥς φησι Σάτυρος ὁ περιπατητικὸς ἐν τῷ Φιλίππου βίῳ ̓ Λυγκεὺς ὁ Σάμιος ἐν τοῖς ̓απομνημονεύμασι παράσιτον ὀνομάζει λέγων οὕτωσ·  Κλείσοφος ὁ Φιλίππου παράσιτος ἐπιτιμῶντος αὐτῷ τοῦ Φιλίππου διότι ἀεὶ αἰτεῖ,  ἵν΄, ἔφη, μὴ ἐπιλανθάνωμαι.  τοῦ δὲ Φιλίππου δόντος αὐτῷ ἵππον τραυματίαν ἀπέδοτο. καὶ μετὰ χρόνον ἐπερωτηθεὶς ὑπὸ τοῦ βασιλέως ποῦ ἐστιν, ἐκ τοῦ τραύματοσ, ἔφη, ΄ κείνου πέπραται.  σκώπτοντος δ΄ αὐτὸν τοῦ Φιλίππου καὶ εὐημεροῦντος  εἶτ΄ οὐκ ἐγὼ σέ, ἔφη, θρέψω;    καὶ ὁ Δελφὸς δὲ ̔ηγήσανδρος ἐν τοῖς ὑπομνήμασι περὶ τοῦ Κλεισόφου τάδε ἱστορεῖ· Φιλίππου τοῦ βασιλέως εἰπόντος διότι γράμματα αὐτῷ ἐκομίσθη παρὰ Κότυος τοῦ Θρᾳκῶν βασιλέως Κλείσοφος παρὼν ἔφη εὖ γε νὴ τοὺς θεούσ. τοῦ δὲ Φιλίππου εἰπόντος τί  δὲ σὺ οἶδας ὑπὲρ ὧν  γέγραπται; νὴ τὸν Δία τὸν μέγιστον,  εἶπεν, ἄκρως γέ μοι ἐπετίμησασ.  Σάτυρος δ΄ ἐν τῷ Φιλίππου βίῳ  ὅτε, φησί, Φίλιππος τὸν ὀφθαλμὸν ἐξεκόπη συμπροῆλθεν αὐτῷ καὶ ὁ Κλείσοφος τελαμωνισθεὶς τὸν αὐτὸν ὀφθαλμόν. καὶ πάλιν ὅτε τὸ σκέλος ἐπηρώθη, σκάζων συνεξώδευε τῷ βασιλεῖ . καὶ εἴ ποτε δριμὺ προσφέροιτο τῶν ἐδεσμάτων ὁ  Φίλιπποσ, αὐτὸς συνέστρεφε τὴν ὄψιν ὡς  συνδαινύμενοσ. ἐν δὲ τῇ ̓αράβων χώρᾳ οὐχ ὡς ἐν κολακείᾳ τοῦτ΄ ἐποίουν, ἀλλὰ κατά τι νόμιμον, βασιλέως παθόντος τι τῶν μελῶν συνυποκρίνεσθαι τὸ ὅμοιον πάθοσ, ἐπεὶ καὶ γέλοιον νομίζουσιν ἀποθανόντι μὲν αὐτῷ σπουδάζειν συγκατορύττεσθαι, πηρωθέντι δὲ μὴ χαρίζεσθαι τὴν ἴσην δόξαν τοῦ πάθουσ.  Νικόλαος δ΄ ὁ Δαμασκηνὸς εἷς δ΄ ἦν τῶν ἐκ τοῦ περιπάτου ἐν τῇ πολυβύβλῳ ἱστορίᾳ ἑκατὸν γὰρ καὶ τεσσαράκοντά εἰσι πρὸς ταῖς τέσσαρσι τῇ ἑκκαιδεκάτῃ καὶ ἑκατοστῇ  φησιν ̓αδιάτομον τὸν τῶν Σωτιανῶν βασιλέα ἔθνος δὲ τοῦτο Κελτικόν ἑξακοσίους ἔχειν λογάδας περὶ αὑτόν, οὓς καλεῖσθαι ὑπὸ Γαλατῶν τῇ πατρίῳ γλώττῃ σιλοδούρουσ, τοῦτο δ΄ ἐστὶν ἑλληνιστὶ εὐχωλιμαῖοι.  τούτους δ΄ οἱ βασιλεῖς ἔχουσι συζῶντας καὶ συναποθνῄσκοντας ταύτην ἐκείνων εὐχὴν ποιουμένων ἀνθ΄ ἧς συνδυναστεύουσί τε αὐτῷ τὴν αὐτὴν ἐσθῆτα καὶ δίαιταν ἔχοντες καὶ συναποθνῄσκουσι κατὰ πᾶσαν ἀνάγκην εἴτε νόσῳ τελευτήσειε βασιλεὺς εἴτε πολέμῳ εἴτ΄ ἄλλως πωσ. καὶ οὐδεὶς εἰπεῖν ἔχει τινὰ ἀποδειλιάσαντα τούτων τὸν θάνατον ὅταν ἥκῃ βασιλεῖ ἢ διεκδύντα.   Φίλιππον δέ φησι Θεόπομπος ἐν τῇ τετάρτῃ καὶ τεσσαρακοστῇ τῶν ἱστοριῶν Θρασυδαῖον τὸν Θεσσαλὸν καταστῆσαι τῶν ὁμοεθνῶν τύραννον, μικρὸν μὲν ὄντα τὴν γνώμην, κόλακα δὲ μέγιστον. ἀλλ΄ οὐκ ̓αρκαδίων ὁ ̓αχαιὸς κόλαξ ἦν περὶ οὗ ὁ αὐτὸς ἱστορεῖ Θεόπομπος καὶ Δοῦρις ἐν πέμπτῃ   Μακεδονικῶν οὗτος δὲ ὁ ̓αρκαδίων μισῶν τὸν Φίλιππον ἑκούσιον ἐκ τῆς πατρίδος φυγὴν ἔφυγεν. ἦν δὲ εὐφυέστατος καὶ πλείους ἀποφάσεις αὐτοῦ μνημονεύονται, ἔτυχεν δ΄ οὖν ποτε ἐν Δελφοῖς ἐπιδημοῦντος Φιλίππου παρεῖναι καὶ τὸν ̓αρκαδίωνα· ὃν θεασάμενος ὁ Μακεδὼν καὶ προσκαλεσάμενος  μέχρι τίνος φεύξῃ, φησίν, ̓αρκαδίων; καὶ ὅσ·  ἒς τ΄ ἂν τοὺς ἀφίκωμαι οἳ οὐκ ἴσασι Φίλιππον.  Φύλαρχος δ΄ ἐν τῇ πρώτῃ καὶ εἰκοστῇ τῶν ἱστοριῶν γελάσαντα τὸν Φίλιππον ἐπὶ τούτῳ καλέσαι τε ἐπὶ δεῖπνον τὸν ̓αρκαδίωνα καὶ οὕτω τὴν ἔχθραν διαλύσασθαι. περὶ δὲ Νικησίου τοῦ ̓αλεξάνδρου κόλακος ̔ηγήσανδρος τάδ΄ ἱστορεῖ· ̓αλεξάνδρου δάκνεσθαι φήσαντος ὑπὸ μυιῶν καὶ προθύμως αὐτὰς  ἀποσοβοῦντος τῶν κολάκων τις Νικησίας παρὼν ἦ που τῶν ἄλλων μυιῶν,  εἶπεν, αὗται πολὺ κρατήσουσι τοῦ σοῦ γευσάμεναι αἵματοσ, ὁ δ΄ αὐτός φησι καὶ Χειρίσοφον τὸν Διονυσίου κόλακα ἰδόντα Διονύσιον γελῶντα μετά τινων γνωρίμων ἀπεῖχεν δ΄ ἀπ΄ αὐτῶν πλείω τόπον, ὡς μὴ συνακούειν συγγελᾶν. ἐπεὶ δ΄ ὁ Διονύσιος ἠρώτησεν αὐτὸν διὰ τίνα αἰτίαν οὐ συνακούων τῶν λεγομένων γελᾷ,  ὑμῖν, φησί,  πιστεύω διότι τὸ ῥηθὲν γέλοιόν ἐστιν.  πλείστους δ΄ εἶχεν καὶ ὁ υἱὸς αὐτοῦ Διονύσιος τοὺς κολακεύοντασ, οὓς καὶ  προσηγόρευον οἱ πολλοὶ Διονυσοκόλακασ. οὗτοι δὲ προσεποιοῦντο μήτε ὀξὺ ὁρᾶν παρὰ τὸ δεῖπνον,  ἐπεὶ ὁ Διονύσιος οὐκ ἦν ὀξυώπησ, ἔψαυόν τε τῶν παρακειμένων ὡς οὐχ ὁρῶντεσ, ἕως ὁ Διονύσιος αὐτῶν τὰς χεῖρας πρὸς τὰ λεκάνια προσῆγεν. ἀποπτύοντος δὲ τοῦ Διονυσίου πολλάκις παρεῖχον  τὰ πρόσωπα καταπτύεσθαι καὶ ἀπολείχοντες τὸν σίαλον, ἔτι δὲ τὸν ἔμετον αὐτοῦ μέλιτος ἔλεγον εἶναι γλυκύτερον. Τίμαιος δ΄ ἐν τῇ δευτέρᾳ καὶ εἰκοστῇ τῶν ἱστοριῶν Δημοκλέα φησὶ τὸν Διονυσίου τοῦ νεωτέρου κόλακα, ἔθους ὄντος κατὰ Σικελίαν θυσίας ποιεῖσθαι κατὰ τὰς οἰκίας ταῖς Νύμφαις καὶ περὶ τὰ ἀγάλματα παννυχίζειν μεθυσκομένους ὀρχεῖσθαί τε περὶ τὰς θεάσ, ὁ Δημοκλῆς ἐάσας τὰς Νύμφας καὶ εἰπὼν οὐ δεῖν προσέχειν ἀψύχοις θεοῖς ἐλθὼν ὠρχεῖτο περὶ τὸν Διονύσιον.  ἔπειτα πρεσβεύσας ποτὲ μεθ΄ ἑτέρων, καὶ πάντων κομιζομένων ἐπὶ τριήρους κατηγορούμενος ὑπὸ τῶν ἄλλων ὅτι στασιάζοι κατὰ τὴν ἀποδημίαν καὶ βλάπτοι τοῦ Διονυσίου τὰς κοινὰς πράξεις καὶ σφόδρα τοῦ Διονυσίου ὀργισθέντος ἔφησεν τὴν διαφορὰν γενέσθαι αὑτῷ πρὸς τοὺς συμπρέσβεις ὅτι μετὰ τὸ δεῖπνον ἐκεῖνοι μὲν τῶν Φρυνίχου καὶ Στησιχόρου, ἔτι δὲ Πινδάρου παιάνων τῶν ναυτῶν τινας ἀνειληφότες ᾖδον, αὐτὸς δὲ μετὰ τῶν  βουλομένων τοὺς ὑπὸ τοῦ ὁ Διονυσίου πεποιημένους διεπεραίνετο. καὶ τούτου σαφῆ τὸν ἔλεγχον παρέξειν ἐπηγγείλατο · τοὺς μὲν γὰρ αὑτοῦ κατηγόρους οὐδὲ τὸν ἀριθμὸν τῶν ᾀσμάτων κατέχειν,  αὐτὸς δ΄ ἕτοιμος εἶναι πάντας ἐφεξῆς ᾄδειν. λήξαντος δὲ τῆς ὀργῆς τοῦ Διονυσίου πάλιν ὁ Δημοκλῆς ἔφη·  χαρίσαιο δ΄ ἂν μοί τι, Διονύσιε, κελεύσας τινὶ τῶν ἐπισταμένων διδάξαι με τὸν πεποιημένον εἰς τὸν ̓ασκληπιὸν παιᾶνα· ἀκούω γάρ σε πεπραγματεῦσθαι περὶ τοῦτον. παρακεκλημένων δέ ποτε τῶν φίλων ὑπὸ τοῦ Διονυσίου  ἐπὶ τὸ δεῖπνον εἰσιὼν ὁ Διονύσιος εἰς τὸν οἶκον  γράμματα ἡμῖν, ἔφη, ἄνδρες φίλοι, ἐπέμφθη παρὰ τῶν ἡγεμόνων τῶν εἰς Νέαν πόλιν ἀποσταλέντων.  καὶ ὁ Δημοκλῆς ὑπολαβὼν εὖ γε νὴ τοὺς θεούσ, ἔφη,  Διονύσιε.  κἀκεῖνος προσβλέψας αὐτῷ τί  δ΄ οἶδασ,  ἔφη, σύ, πότερα κατὰ γνώμην ἐστὶν ἢ τοὐναντίον ἃ γεγράφασι; καὶ ὁ Δημοκλῆς εὖ γε νὴ τοὺς θεοὺς ἐπιτετίμηκασ, ἔφη, Διονύσιε. καὶ Σάτυρον δέ τινα ἀναγράφει ὁ Τίμαιος κόλακα ἀμφοτέρων τῶν Διονυσίων.  ̔ηγήσανδρος δ΄ ἱστορεῖ καὶ ̔ιέρωνα τὸν τύραννον ἀμβλύτερον κατὰ τὰς ὄψεις γενέσθαι καὶ τοὺς συνδειπνοῦντας τῶν φίλων ἔχειν ἐπίτηδες διαμαρτάνοντας τῶν ἐδεσμάτων ἵν΄ ὑπ΄ αὐτοῦ χειραγωγῶνται καὶ δοκῇ τῶν ἄλλων ὀξυδερκέστερος εἶναι. Εὐκλείδην δέ φησιν ̔ηγήσανδρος τὸν Σεῦτλον ἐπικαλούμενον παράσιτος δ΄ ἦν καὶ οὗτος παραθέντος τινὸς αὐτῷ πλείους σόγκους ἐν δείπνῳ, ὁ Καπανεύσ, ἔφη, ὁ ὑπὸ τοῦ Εὐριπίδου εἰσαγόμενος ἐν ταῖς ̔ικέτισιν ὑπεραστεῖος ἦν    μισῶν τραπέζαις ὅστις ἐξογκοῖτ΄ ἄγαν. οἱ δὲ δημαγωγοῦντεσ, φησίν, ̓αθήνησι κατὰ τὸν Χρεμωνίδειον πόλεμον κολακεύοντες τοὺς ̓αθηναίους τἄλλα μὲν ἔφασκον πάντα εἶναι κοινὰ τῶν ̔ελλήνων, τὴν δ΄ ἐπὶ τὸν οὐρανὸν ἀνθρώπους φέρουσαν ὁδὸν ̓αθηναίους εἰδέναι μόνουσ. Σάτυρος δ΄ ἐν τοῖς βίοις ̓ανάξαρχόν φησι τὸν εὐδαιμονικὸν φιλόσοφον ἕνα τῶν ̓αλεξάνδρου γενέσθαι κολάκων καὶ συνοδεύοντα τῷ βασιλεῖ, ἐπεὶ ἐγένετό ποτε βροντὴ ἰσχυρὰ καὶ ἐξαίσιος ὡς πάντας πτῆξαι, εἰπεῖν μή τι σὺ τοιοῦτον ἐποίησασ, ̓αλέξανδρε, ὁ  τοῦ Διόσ;  τὸν δὲ γελάσαντα εἰπεῖν οὐ γὰρ φοβερὸς βούλομαι εἶναι, καθάπερ σύ με διδάσκεις ὁ τὰς τῶν σατραπῶν καὶ βασιλέων κελεύων με δειπνοῦντα προσφέρεσθαι κεφαλάσ. ̓αριστόβουλος δέ φησιν ὁ Κασσανδρεὺς Διώξιππον τὸν ̓αθηναῖον παγκρατιαστὴν τρωθέντος ποτὲ τοῦ ̓αλεξάνδρου καὶ αἵματος ῥέοντος εἰπεῖν   ἰχὼρ οἷόσπερ τε ῥέει μακάρεσσι θεοῖσιν. ̓επικράτης δ΄ ὁ ̓αθηναῖος πρὸς βασιλέα πρεσβεύσασ,  ὥς φησιν ̔ηγήσανδροσ, καὶ πολλὰ δῶρα παρ΄ ἐκείνου λαβὼν οὐκ ᾐσχύνετο κολακεύων οὕτως φανερῶς καὶ τολμηρῶς τὸν βασιλέα ὡς καὶ εἰπεῖν δεῖν κατ΄ ἐνιαυτὸν οὐκ ἐννέα ἄρχοντασ, ἀλλ΄ ἐννέα πρέσβεις αἱρεῖσθαι πρὸς βασιλέα, θαυμάζω δὲ ἔγωγε τῶν ̓αθηναίων πῶς τοῦτον μὲν ἄκριτον εἴασαν, Δημάδην δὲ δέκα ταλάντοις ἐζημίωσαν ὅτι  θεὸν εἰσηγήσατο ̓αλέξανδρον, καὶ Τιμαγόραν δ΄ ἀπέκτειναν ὅτι πρεσβεύων ὡς βασιλέα προσεκύνησεν  αὐτόν. Τίμων ὁ Φλιάσιος ἐν τῷ τρίτῳ τῶν σίλλων ̓αρίστωνά φησι τὸν Χῖον, Ζήνωνος δὲ τοῦ Κιτιέως γνώριμον, κόλακα γενέσθαι Περσαίου τοῦ φιλοσόφου, ὅτι ἦν ἑταῖρος ̓αντιγόνου τοῦ βασιλέωσ. Φύλαρχος δὲ ἐν σ΄ἱστοριῶν Νικησίαν φησὶ τὸν ̓αλεξάνδρου κόλακα θεασάμενον τὸν βασιλέα σπαρασσόμενον ὑφ΄ οὗ εἰλήφει φαρμάκου εἰπεῖν ὦ βασιλεῦ, τί δεῖ ποιεῖν ἡμᾶσ, ὅτε καὶ ὑμεῖς οἱ θεοὶ τοιαῦτα πάσχετε;  καὶ τὸν ̓αλέξανδρον μόλις ἀναβλέψαντα, ποῖοι θεοί;  φῆσαι, φοβοῦμαι  μή τι θεοῖσιν ἐχθροί. ἐν δὲ τῇ ὀγδόῃ καὶ εἰκοστῇ ὁ αὐτὸς Φύλαρχος ̓αντιγόνου τοῦ κληθέντος ̓επιτρόπου τοὺς Λακεδαιμονίους ἑλόντος κόλακα γενέσθαι ̓απολλοφάνη τὸν εἰπόντα τὴν ̓αντιγόνου τύχην ἀλεξανδρίζειν. Εὔφαντος δ΄ ἐν τετάρτῃ ἱστοριῶν Πτολεμαίου φησὶ τοῦ τρίτου βασιλεύσαντος Αἰγύπτου κόλακα γενέσθαι Καλλικράτην, ὃς οὕτω δεινὸς ἦν ὡς μὴ μόνον ̓οδυσσέως εἰκόνα ἐν τῇ σφραγῖδι περιφέρειν, ἀλλὰ καὶ τοῖς τέκνοις ὀνόματα θέσθαι Τηλέγονον  καὶ ̓αντίκλειαν. Πολύβιος δ΄ ἐν τῇ τρισκαιδεκάτῃ τῶν ἱστοριῶν Φιλίππου τοῦ καταλυθέντος  ὑπὸ ̔ρωμαίων κόλακα γενέσθαι ̔ ̔ηρακλείδην τὸν Ταραντῖνον τὸν καὶ τὴν βασιλείαν αὐτοῦ πᾶσαν ἀνατρέψαντα· ἐν δὲ τῇ τεσσαρεσκαιδεκάτῃ ̓αγαθοκλέους τοῦ Οἰνάνθης υἱοῦ, ἑταίρου δὲ τοῦ Φιλοπάτορος βασιλέως Φίλωνα. ̔ιερωνύμου δὲ τοῦ Συρακοσίων τυράννου Θράσωνα τὸν Κάρχαρον ἐπικαλούμενον Βάτων ὁ Σινωπεὺς ἱστορεῖ ἐν τῷ περὶ τῆς τοῦ ̔ιερωνύμου τυραννίδοσ, προσφέρεσθαι  φάσκων αὐτὸν ἑκάστοτε πολὺν ἄκρατον. τοῦτον δ΄ ἐποίησεν ἀναιρεθῆναι ὑπὸ τοῦ ̔ιερωνύμου ἕτερος κόλαξ Σῶσις ὄνομα· καὶ αὐτὸν δὲ τὸν ̔ιερώνυμον ἀνέπεισεν διάδημά τε ἀναλαβεῖν καὶ τὴν πορφύραν καὶ τὴν ἄλλην πᾶσαν διασκευὴν ἣν ἐφόρει Διονύσιος ὁ τύραννοσ. ̓αγαθαρχίδης δ΄ ἐν τῇ τριακοστῇ τῶν ἱστοριῶν Αἱρήσιπποσ, φησίν, ὁ Σπαρτιάτησ, ἄνθρωπος οὐ μετρίως φαῦλος οὐδὲ δοκῶν χρηστὸς εἶναι, πιθανὸν δ΄ ἔχων ἐν κολακείᾳ λόγον καὶ  θεραπεῦσαι τοὺς εὐπόρους μέχρι τῆς τύχης δεινόσ. τοιοῦτος ἦν καὶ ̔ηρακλείδης ὁ Μαρωνείτης ὁ Σεύθου τοῦ Θρᾳκῶν βασιλέως κόλαξ, οὗ μνημονεύει Ξενοφῶν ἐν ζ΄ ̓αναβάσεωσ.  Θεόπομπος δ΄ ἐν ὀκτωκαιδεκάτῃ ἱστοριῶν περὶ Νικοστράτου ̓αργείου λέγων ὡς ἐκολάκευε τὸν Περσῶν βασιλέα γράφει καὶ ταῦτα·  Νικόστρατον δὲ τὸν ̓αργεῖον πῶς οὐ χρὴ ] φαῦλον νομίζειν, ὃς προστάτης γενόμενος τῆς ̓αργείων πόλεως καὶ παραλαβὼν καὶ γένος καὶ χρήματα καὶ πολλὴν οὐσίαν παρὰ τῶν προγόνων ἅπαντας ὑπερεβάλετο τῇ κολακείᾳ καὶ   ταῖς θεραπείαις οὐ μόνον τοὺς τῆς τότε στρατείας μετασχόντασ, ἀλλὰ καὶ τοὺς ἔμπροσθεν γενομένουσ, πρῶτον μὲν γὰρ οὕτως ἠγάπησε τὴν παρὰ τοῦ βαρβάρου τιμὴν ὥστε βουλόμενος ἀρέσκειν καὶ πιστεύεσθαι μᾶλλον ἀνεκόμισε πρὸς βασιλέα, τὸν υἱόν· τῶν ἄλλων οὐδεὶς πώποτε φανήσεται ποιήσασ. ἔπειτα καθ΄ ἑκάστην ἡμέραν, ὁπότε μέλλοι δειπνεῖν, τράπεζαν παρετίθει χωρὶς ὀνομάζων τῷ δαίμονι τῷ βασιλέωσ, ἐμπλήσας σίτου καὶ τῶν ἄλλων ἐπιτηδείων, ἀκούων μὲν τοῦτο  ποιεῖν καὶ τῶν Περσῶν τοὺς περὶ τὰς θύρας διατρίβοντασ, οἰόμενος δὲ διὰ τῆς θεραπείας ταύτης χρηματιεῖσθαι μᾶλλον παρὰ τοῦ βασιλέωσ· ἦν γὰρ αἰσχροκερδὴς καὶ χρημάτων ὡς οὐκοἶδ΄ εἴ τις ἕτερος ἥττων. ̓αττάλου δὲ τοῦ βασιλέως ἐγένετο κόλαξ καὶ διδάσκαλος Λυσίμαχοσ, ὃν Καλλίμαχος μὲν Θεοδώρειον ἀναγράφει, ̔́ερμιππος δ΄ ἐν τοῖς Θεοφράστου μαθηταῖς καταλέγει, οὗτος δ΄ ὁ ἀνὴρ καὶ περὶ τῆς ̓αττάλου παιδείας συγγέγραφε βίβλους πᾶσαν κολακείαν ἐμφαινούσασ. Πολύβιος δ΄  ἐν ὀγδόῃ ἱστοριῶν  Καύαροσ, φησίν, ὁ Γαλάτης ὢν ἀνὴρ ἀγαθὸς ὑπὸ Σωστράτου τοῦ κόλακος διεστρέφετο, ὃς ἦν Χαλκηδόνιος γένοσ.  Λικιννίου δὲ Κράσσου τοῦ ἐπὶ Πάρθους στρατεύσαντος κόλακά φησι γενέσθαι Νικόλαος ἐν τῇ τεσσαρεσκαιδεκάτῃ πρὸς ταῖς ἑκατὸν ̓ανδρόμαχον τὸν Καρρηνόν, ᾧ τὸν Κράσσον πάντα ἀνακοινούμενον προδοθῆναι Πάρθοις ὑπ΄ αὐτοῦ καὶ  ἀπολέσθαι. οὐκ ἀτιμώρητος δ΄ ὑπὸ τοῦ δαιμονίου παρείθη ὁ ̓ανδρόμαχοσ. μισθὸν γὰρ λαβὼν τῆς πράξεως τὸ τυραννεῖν Καρρῶν τῆς πατρίδος διὰ  τὴν ὠμότητα καὶ βίαν ὑπὸ τῶν Καρρηνῶν πανοικίᾳ ἐνεπρήσθη· Ποσειδώνιος δ΄ ὁ ̓απαμεύσ, ὕστερον δὲ ̔ρόδιος χρηματίσασ, ἐν τῇ τετάρτῃ τῶν ἱστοριῶν ̔ιέρακά φησι τὸν ̓αντιοχέα πρότερον λυσιῳδοῖς ὑπαυλοῦντα ὕστερον γενέσθαι κόλακα δεινὸν Πτολεμαίου τοῦ ἑβδόμου βασιλέως τοῦ καὶ Εὐεργέτου ἐπικληθέντος καὶ τὰ μέγιστα δυνηθέντα παρ΄ αὐτῷ, καθάπερ καὶ παρὰ τῷ Φιλομήτορι, ὕστερον  ὑπ΄ αὐτοῦ διαφθαρῆναι. Μιθριδάτου δ΄ ἀναγράφει κόλακα Σωσίπατρον ἄνθρωπον γόητα Νικόλαος ὁ περιπατητικόσ, Θεόπομπος δ΄ ἐν τῇ ἐνάτῃ τῶν ̔ελληνικῶν Σισύφου φησὶ τοῦ Φαρσαλίου κόλακα καὶ ὑπηρέτην γενέσθαι ̓αθήναιον τὸν ̓ερετριέα. διαβόητος δὲ ἐγένετο ἐπὶ κολακείᾳ καὶ ὁ τῶν ̓αθηναίων δῆμοσ. Δημοχάρης γοῦν ὁ Δημοσθένους τοῦ ῥήτορος ἀνεψιὸς ἐν τῇ εἰκοστῇ τῶν ἱστοριῶν διηγούμενος περὶ ἧς ἐποιοῦντο οἱ ̓αθηναῖοι  κολακείας πρὸς τὸν Πολιορκητὴν Δημήτριον καὶ ὅτι τοῦτ΄ οὐκ ἦν ἐκείνῳ βουλομένῳ, γράφει οὕτωσ·  ἐλύπει μὲν καὶ τούτων ἔνια αὐτόν, ὡς ἔοικεν, οὐ μὴν ἄλλα καὶ ἄλλα γε παντελῶς αἰσχρὰ καὶ ταπεινά, Λεαίνης μὲν καὶ Λαμίας Ι ̓αφροδίτης ἱερὰ· καὶ Βουρίχου καὶ ̓αδειμάντου καὶ ̓οξυθέμιδος τῶν κολάκων αὐτοῦ καὶ βωμοὶ καὶ ἡρῷα  καὶ σπονδαί. τούτων ἑκάστῳ καὶ παιᾶνες ᾔδοντο, ὥστε καὶ αὐτὸν τὸν Δημήτριον θαυμάζειν ἐπὶ τοῖς  γινομένοις καὶ λέγειν ὅτι ἐπ΄ αὐτοῦ οὐδεὶς ̓αθηναίων γέγονε μέγας καὶ ἁδρὸς τὴν ψυχήν.  καὶ Θηβαῖοι δὲ κολακεύοντες τὸν Δημήτριον, ὥς φησι Πολέμων ἐν τῷ περὶ τῆς ποικίλης στοᾶς τῆς ἐν Σικυῶνι, ἱδρύσαντο ναὸν ̓αφροδίτης Λαμίασ, ἐρωμένη δ΄ ἦν αὕτη τοῦ Δημητρίου καθάπερ καὶ ἡ Λέαινα, τί οὖν παράδοξον οἱ ̓αθηναῖοι οἱ τῶν κολάκων κόλακες ἐποίησαν εἰς αὐτὸν τὸν Δημήτριον παιᾶνας καὶ προσόδια ᾄδοντεσ; φησὶ γοῦν ὁ Δημοχάρης ἐν τῇ πρώτῃ καὶ εἰκοστῇ γράφων   ἐπανελθόντα δὲ τὸν Δημήτριον ἀπὸ τῆς Λευκάδος καὶ Κερκύρας εἰς τὰς ̓αθήνας οἱ ̓αθηναῖοι ἐδέχοντο οὐ μόνον θυμιῶντες καὶ στεφανοῦντες καὶ οἰνοχοοῦντεσ, ἀλλὰ καὶ προσοδιακοὶ χοροὶ καὶ ἰθύφαλλοι μετ΄ ὀρχήσεως καὶ ᾠδῆς ἀπήντων αὐτῷ καὶ ἐφιστάμενοι κατὰ τοὺς ὄχλους ᾖδον ὀρχούμενοι καὶ ἐπᾴδοντες ὡς εἴη μόνος θεὸς ἀληθινόσ, οἱ δ΄ ἄλλοι καθεύδουσιν ἢ ἀποδημοῦσιν ἢ οὐκ εἰσίν, γεγονὼς δ΄ εἴη ἐκ Ποσειδῶνος καὶ ̓αφροδίτησ,  τῷ δὲ κάλλει διάφορος καὶ τῇ πρὸς πάντας φιλανθρωπίᾳ κοινόσ, δεόμενοι δὲ αὐτοῦ ἱκέτευον, φησί, καὶ προσηύχοντο.  ὁ μὲν οὖν Δημοχάρης τοσαῦτα εἴρηκε περὶ τῆς ̓αθηναίων κολακείασ· Δοῦρις δ΄ ὁ Σάμιος ἐν τῇ δευτέρᾳ καὶ εἰκοστῇ τῶν ἱστοριῶν καὶ αὐτὸν τὸν ἰθύφαλλον·     ὡς οἱ μέγιστοι τῶν θεῶν καὶ φίλτατοι  τῇ πόλει πάρεισιν ἐνταῦθα γὰρ Δήμητρα καὶ Δημήτριον  ἅμα παρῆγ΄ ὁ καιρόσ,  χἠ μὲν τὰ σεμνὰ τῆς Κόρης μυστήρια  ἔρχεθ΄ ἵνα ποιήσῃ, ὁ δ΄ ἱλαρόσ, ὥσπερ τὸν θεὸν δεῖ, καὶ καλὸς  καὶ γελῶν πάρεστι. σεμνόν τι φαίνεθ΄, οἱ φίλοι πάντες κύκλῳ,  ἐν μέσοισι δ΄ αὐτόσ,   ὅμοιον ὥσπερ οἱ φίλοι μὲν ἀστέρεσ,  ἥλιος δ΄ ἐκεῖνοσ, ὦ τοῦ κρατίστου παῖ Ποσειδῶνος θεοῦ,  χαῖρε, κἀφροδίτησ.  ἄλλοι μὲν ἢ μακρὰν γὰρ ἀπέχουσιν θεοὶ  ἢ οὐκ ἔχουσιν ὦτα ἢ οὐκ εἰσὶν ἢ οὐ προσέχουσιν ἡμῖν οὐδὲ ἕν,  σὲ δὲ παρόνθ΄ ὁρῶμεν,  οὐ ξύλινον οὐδὲ λίθινον, ἀλλ΄ ἀληθινόν.  εὐχόμεσθα δή σοι· πρῶτον μὲν εἰρήνην ποίησον, φίλτατε·  κύριος γὰρ εἶ σύ.  τὴν δ΄ οὐχὶ Θηβῶν, ἀλλ΄ ὅλης τῆς ̔ελλάδος  Σφίγγα περικρατοῦσαν,  ὁ Αἰτωλὸς ὅστις ἐπὶ πέτρας καθήμενοσ,  ὥσπερ ἡ παλαιά,  τὰ σώμαθ΄ ἡμῶν πάντ΄ ἀναρπάσας φέρει,   κοὐκ ἔχω μάχεσθαι  Αἰτωλικὸν γὰρ ἁρπάσαι τὰ τῶν πέλασ,  νῦν δὲ καὶ τὰ πόρρω·  μάλιστα μὲν δὴ κόλασον αὐτόσ· εἰ δὲ μή,   τὴν Σφίγγα ταύτην ὅστις ἢ κατακρημνιεῖ  ἢ σπίλον ποιήσει. ταῦτ΄ ᾖδον οἱ Μαραθωνομάχοι οὐ δημοσίᾳ, μόνον, ἀλλὰ καὶ κατ΄ οἰκίαν, οἱ τὸν προσκυνήσαντα τὸν Περσῶν βασιλέα ἀποκτείναντεσ, οἱ τὰς ἀναρίθμους μυριάδας τῶν βαρβάρων φονεύσαντεσ.  ̓́αλεξις γοῦν ἐν Φαρμακοπώλῃ ἢ Κρατείᾳ προπίνοντά τινα εἰσαγαγὼν ἑνὶ τῶν συμποτῶν καὶ λέγοντα ποιεῖ τάδε·   παῖ, τὴν μεγάλην δόσ, ὑποχέας  φιλίας κυάθους τῶν συμπαρόντων· τέτταρασ,  τοὺς τρεῖς δ΄ ἐγὼ Σωτῆρσιν ἀποδώσεις θεοῖσ,  ἕν΄ ̓αντιγόνου τοῦ βασιλέως νίκης καλῶσ,  καὶ τοῦ νεανίσκου κύαθον Δημητρίου   φέρε τὸν τρίτον  φίλας ̓αφροδίτησ, χαίρετ΄, ἄνδρες συμπόται,   ὅσων ἀγαθῶν τὴν κύλικα μεστὴν πίομαι. τοιοῦτοι τότ΄ ἐγένοντο οἱ ̓αθηναῖοι κολακείας θηρίου χαλεπωτάτου λύσσαν ἐμβαλούσης αὐτῶν τῇ πόλει· ἣν ὁ μὲν Πύθιος ἑστίαν τῆς ̔ελλάδος ἀνεκήρυξε, πρυτανεῖον δὲ ̔ελλάδος ὁ δυσμενέστατος Θεόπομπος ὁ φήσας ἐν ἄλλοις πλήρεις εἶναι τὰς ̓αθήνας Διονυσοκολάκων καὶ ναυτῶν  καὶ λωποδυτῶν, ἔτι δὲ ψευδομαρτύρων καὶ  συκοφαντῶν καὶ ψευδοκλητήρων. οὓς ἐγὼ πείθομαι ὡς ἐπομβρίαν ἤ τι δεινὸν ἐκ θεοῦ τὴν προειρημένην πᾶσαν εἰσηγήσασθαι κολακείαν. περὶ ἧς καλῶς ὁ Διογένης ἔλεγε πολὺ κρεῖττον εἶναι ἐς κόρακας ἀπελθεῖν ἢ ἐς κόλακασ, οἳ ζῶντας ἔτι τοὺς ἀγαθοὺς τῶν ἀνδρῶν κατεσθίουσι. φησὶ γοῦν καὶ ̓αναξίλας ἐν  ,·  οἱ κόλακές εἰσι τῶν ἐχόντων οὐσίας  σκώληκεσ. εἰς οὖν ἄκακον ἀνθρώπου τρόπον  εἰσδὺς ἕκαστος ἐσθίει καθήμενοσ,  ἕως ἂν ὥσπερ πυρὸν ἀποδείξῃ κενόν.   ἔπειθ΄ ὁ μὲν λέμμ΄ ἐστίν, ὁ δ΄ ἕτερον δάκνει.  Πλάτων τ΄ ἐν Φαίδρῳ φησί·  κόλακι, δεινῷ θηρίῳ καὶ βλάβῃ μεγάλῃ, ὅμως ἐπέμιξεν ἡ φύσις ἡδονήν τινα οὐκ ἄμουσον  Θεόφραστος δ΄ ἐν τῷ περὶ κολακείας φησὶν ὡς Μύρτις ὁ ̓αργεῖος Κλεώνυμον τὸν χορευτὴν ἅμα καὶ κόλακα προσκαθίζοντα πολλάκις αὐτῷ καὶ τοῖς συνδικάζουσι, βουλόμενον δὲ καὶ μετὰ τῶν κατὰ τὴν πόλιν ἐνδόξων ὁρᾶσθαι,  λαβόμενος τοῦ ὠτὸς καὶ ἕλκων αὐτὸν ἐκ τοῦ συνεδρίου πολλῶν παρόντων εἶπεν οὐ χορεύσεις ἐνθάδε οὐδ΄ ἁμῶν ἀκούσει.  Δίφιλος δ΄ ἐν Γάμῳ φησὶν  ὁ γὰρ κόλαξ  καὶ στρατηγὸν καὶ δυνάστην καὶ φίλους καὶ τὰς  πόλεις  ἀνατρέπει λόγῳ κακούργῳ μικρὸν ἡδύνας χρόνον.   νῦν δὲ καὶ καχεξία τις ὑποδέδυκε τοὺς ὄχλουσ,,  αἱ κρίσεις θ΄ ἡμῶν νοσοῦσι, καὶ τὸ πρὸς χάριν πολύ.  διὸ καὶ Θετταλοὶ καλῶς ποιήσαντες κατέσκαψαν τὴν καλουμένην πόλιν Κολακείαν, ἣν Μηλιεῖς ἐνέμοντο, ὥς φησι Θεόπομπος ἐν τῇ τριακοστῇ. κόλακας δ΄ εἶναί φησι Φύλαρχος καὶ τοὺς ἐν Λήμνῳ κατοικοῦντας ̓αθηναίων ἐν τῇ τρισκαιδεκάτῃ τῶν ἱστοριῶν χάριν γὰρ ἀποδιδόντας τοῖς  Σελεύκου καὶ ̓αντιόχου ἀπογόνοισ, ἐπεὶ αὐτοὺς ὁ Σέλευκος πικρῶς ἐπιστατουμένους ὑπὸ Λυσιμάχου οὐ μόνον ἐξείλετο, ἀλλὰ καὶ τὰς πόλεις αὐτοῖς ἀπέδωκεν ἀμφοτέρασ, οἱ Λημνόθεν ̓αθηναῖοι οὐ μόνον ναοὺς κατεσκεύασαν τοῦ Σελεύκου, ἀλλὰ καὶ τοῦ υἱοῦ ̓αντιόχου· καὶ τὸν ἐπιχεόμενον κύαθον ἐν ταῖς συνουσίαις Σελεύκου σωτῆρος καλοῦσι.  ταύτην δὲ τὴν κολακείαν τινὲς ἐκτρεπόμενοι τοὔνομα  ἀρέσκειαν προσαγορεύουσιν, ὡς καὶ ̓αναξανδρίδης ἐν Σαμίᾳ·   τὸ γὰρ κολακεύειν νῦν ἀρέσκειν ὄνομ΄ ἔχει.  οὐκ ἐπίστανται δὲ οἱ τὴν κολακείαν μεταχειριζόμενοι ὥς ἐστιν αὕτη ἡ τέχνη ὀλιγοχρόνιοσ. ̓́αλεξις γοῦν φησιν ἐν Ψευδομένῳ·   κόλακος δὲ βίος μικρὸν χρόνον ἀνθεῖ·  οὐδεὶς γὰρ χαίρει πολιοκροτάφῳ παρασίτῳ.  Κλέαρχος δ΄ ὁ Σολεὺς ἐν τῷ πρώτῳ τῶν ̓ερωτικῶν· κόλαξ μὲν οὐδείσ, φησί, διαρκεῖ πρὸς φιλίαν.  καταναλίσκει γὰρ ὁ χρόνος τὸ τοῦ προσποιήματος  αὐτῶν ψεῦδοσ. ὁ δ΄ ἐραστὴς κόλαξ ἐστὶ φιλίας δι΄ ὥραν ἢ κάλλοσ.  τῶν δὲ Δημητρίου τοῦ βασιλέως κολάκων οἱ περὶ ̓αδείμαντον τὸν Λαμψακηνὸν νεὼν κατασκευασάμενοι καὶ ἀγάλματα ἱδρυσάμενοι Θριῆσιν ὠνόμασαν Φίλας ̓αφροδίτης καὶ τὸν τόπον Φιλαῖον ἐκάλεσαν ἀπὸ τῆς Δημητρίου Φίλασ, ὥς φησι Διονύσιος ὁ τοῦ Τρύφωνος ἐν τῷ δεκάτῳ περὶ ὀνομάτων.  Κλέαρχος δ΄ ὁ Σολεὺς ἐν τῷ ἐπιγραφομένῳ Γεργιθίῳ καὶ πόθεν ἡ ἀρχὴ τοῦ ὀνόματος τῶν κολάκων παρῆλθε διηγεῖται καὶ αὐτὸν τὸν Γεργίθιον ὑποτιθέμενοσ, ἀφ΄ οὗ τὸ βιβλίον ἔχει τὴν ἐπιγραφήν , ἕνα γεγονότα τῶν ̓αλεξάνδρου κολάκων, διηγεῖται δὲ οὕτωσ, τὴν κολακείαν ταπεινὰ ποιεῖν τὰ ἤθη τῶν κολάκων καταφρονητικῶν ὄντων τῶν περὶ αὐτούσ, σημεῖον δὲ τὸ πᾶν ὑπομένειν εἰδότας οἷα τολμῶσι. τὰ δὲ τῶν κολακευομένων ἐμφυσωμένων τῇ κολακείᾳ, χαύνους καὶ κενοὺς ποιοῦντα, πάντων ἐν ὑπεροχῇ παρ΄ αὐτοῖς ὑπολαμβάνεσθαι κατασκευάζεσθαι. ἑξῆς τε διηγούμενος περί τινος  μειρακίου Παφίου μὲν τὸ γένοσ, βασιλέως δὲ τὴν τύχην τοῦτο, φησί, τὸ μειράκιον οὐ λέγων αὐτοῦ τοὔνομα κατέκειτο δι΄ ὑπερβάλλουσαν τρυφὴν ἐπὶ ἀργυρόποδος κλίνης ὑπεστρωμένης Σαρδιανῇ ψιλοτάπιδι τῶν πάνυ πολυτελῶν. ἐπεβέβλητο δ΄ αὐτῷ πορφυροῦν ἀμφίταπον ἀμοργίνῳ καλύμματι  περιειλημμένον. προσκεφάλαια δ΄ εἶχε τρία μὲν ὑπὸ τῇ κεφαλῇ βύσσινα παραλουργῆ, δι΄ ὧν ἠμύνετο τὸ καῦμα, δύο δ΄ ὑπὸ τοῖς ποσὶ ὑσγινοβαφῆ τῶν Δωρικῶν καλουμένων ἐφ΄ ὧν κατέκειτο ἐν λευκῇ  χλανίδι. παραδεδεγμένοι δ΄ εἰσὶ πάντες οἱ κατὰ τὴν Κύπρον μόναρχοι τὸ τῶν εὐγενῶν κολάκων γένος ὡς χρήσιμον πάνυ γὰρ τὸ κτῆμα τυραννικόν ἐστι. καὶ τούτων οἷον ̓αρεοπαγιτῶν τινων οὔτε τὸ πλῆθος οὔτε τὰς ὄψεις ἔξω τῶν ἐπιφανεστάτων οἶδεν οὐδείσ. διῃρημένων δὲ διχῇ κατὰ συγγένειαν τῶν ἐν τῇ Σαλαμῖνι κολάκων, ἀφ΄ ὧν εἰσιν οἱ κατὰ τὴν ἄλλην Κύπρον κόλακεσ, τοὺς μὲν Γεργίνουσ,  τοὺς δὲ Προμάλαγγας προσαγορεύουσιν ὧν οἱ μὲν Γεργίνοι συναναμιγνύμενοι τοῖς κατὰ τὴν πόλιν ἔν τε τοῖς ἐργαστηρίοις καὶ ταῖς ἀγοραῖς ὠτακουστοῦσι κατασκόπων ἔχοντες τάξιν, ὅ τι δ΄ ἂν ἀκούσωσιν ἀναφέρουσιν ἑκάστης ἡμέρας πρὸς τοὺς καλουμένους ἄνακτασ. οἱ δὲ Προμάλαγγες ζητοῦσιν ἄν τι τῶν ὑπὸ τῶν Γεργίνων προσαγγελθέντων ἀξιον εἶναι ζητήσεως δόξῃ, ὄντες τινὲς ἐρευνηταί. καὶ τούτων οὕτως ἔντεχνος καὶ πιθανὴ πρὸς ἅπαντας ἡ ἔντευξις ὥστ΄ ἔμοιγε δοκεῖ,  καθάπερ καὶ αὐτοί φασι, παρ΄  ἐκείνων εἰς τοὺς ἔξω τόπους διαδεδόσθαι τὸ σπέρμα τῶν ἐλλογίμων κολάκων καὶ γὰρ οὐχ οἷον μετρίως ἐπὶ τῷ πράγματι σεμνύνονται διὰ τὸ τετιμῆσθαι παρὰ τοῖς βασιλεῦσιν, ἀλλὰ καὶ λέγουσιν ὅτι τῶν Γεργίνων  τις ἀπόγονος ὢν τῶν Τρώων ἐκείνων οὓς Τεῦκρος ἀπὸ τῶν αἰχμαλώτων κατακτησάμενος εἰς Κύπρον ἔχων ἀπῴκησεν, οὗτος διὰ τῆς παραλίας μετ΄ ὀλίγων στείλας ἐπὶ τῆς Αἰολίδος κατὰ πύστιν ἅμα, καὶ οἰκισμὸν τῆς τῶν προγόνων χώρας πόλιν οἰκίσειε περὶ τὴν Τρωικὴν ̓́ιδην συμπαραλαβών  τινας τῶν Μυσῶν, ἣ πάλαι μὲν ἀπὸ τοῦ γένους Γέργινα, νῦν δὲ Γέργιθα κέκληται. τούτου γάρ, ὡς ἔοικε, τοῦ στόλου τινὲς ἀποσπασθέντες ἐν τῇ Κυμαίᾳ κατέσχον ἐκ Κύπρου τό γένος ὄντεσ, ἀλλ΄ οὐκ ἐκ τῆς Θετταλικῆς Τρίκκησ, καθάπερ τινὲς εἰρήκασιν, ὧν ἰατρεῦσαι τὴν ἄγνοιαν οὐδ΄ ̓ασκληπιάδαις τοῦτό γε νομίζω δεδόσθαι.  γεγόνασι δὲ παρ΄ ἡμῖν καὶ ἐπὶ Γλοῦ τοῦ Καρὸς καὶ γυναῖκες ὑπὸ τὰς ἀνάσσας αἱ προσαγορευθεῖσαι κολακίδεσ.  ἀφ΄ ὧν ὑπολιπεῖς τινες εἰς τὸ πέραν ἀφικόμεναι μετάπεμπτοι πρός τε τὰς ̓αρταβάζου καὶ τὰς Μέντορος γυναῖκας κλιμακίδες μετωνομάσθησαν ἀπὸ τοιαύτης πράξεωσ· ταῖς μεταπεμψαμέναις ἀρεσκευόμεναι κλίμακα κατεσκεύαζον ἐξ ἑαυτῶν οὕτως ὥστ΄ ἐπὶ τοῖς νώτοις αὐτῶν τὴν ἀνάβασιν γίγνεσθαι καὶ τὴν κατάβασιν ταῖς ἐπὶ τῶν ἁμαξῶν ὀχουμέναισ. εἰς τοῦτο τρυφῆσ, ἵνα μὴ ἀθλιότητος εἴπω, προηγάγοντο τεχνώμεναι τὰς ἀφρονεστάτασ.  τοιγαροῦν αὗται μὲν ἐκ τῶν λίαν μαλακῶν ὑπὸ τῆς τύχης μεταβιβασθεῖσαι σκληρῶς ἐβίωσαν ἐπὶ γήρωσ, αἱ δέ, τῶν παρ΄ ἡμῖν ταῦτα διαδεξαμένων, ἐκπεσοῦσαι τῆς ἐξουσίας κατῆραν εἰς Μακεδονίαν καὶ τὰς  τῶν ἐκεῖ κυρίας τε καὶ βασιλίδας ὃν τρόπον ταῖς ὁμιλίαις διέθεσαν οὐδὲ λέγειν καλόν, πλὴν ὅτι μαγευόμεναι καὶ μαγεύουσαι ταυροπόλοι καὶ τριοδίτιδες αὗται πρὸς ἀλήθειαν ἐγένοντο, πλήρεις  πάντων ἀποκαθαρμάτων. τοσούτων ἔοικε καὶ τοιούτων ἡ κολακεία κακῶν αἰτία γενέσθαι τοῖς διὰ τὸ κολακεύεσθαι προσδεξαμένοις αὐτήν.  προελθὼν δὲ πάλιν ὁ Κλέαρχος καὶ τάδε φησίν  ἀλλ΄ ἤδη τῇ τούτων χρείᾳ μέμψαιτ΄ ἄν τις τὸ μειράκιον, ὥσπερ εἶπον. οἱ μὲν γὰρ παῖδες μικρὸν ἄπωθεν τῆς κλίνης ἐν χιτωνίσκοις ἕστασαν τριῶν δ΄ ὄντων ἀνδρῶν, δι΄ οὓς δὴ νῦν ὁ πᾶς λόγος ἐνέστηκε, καὶ τούτων ὄντων ἐπωνύμων παρ΄ ἡμῖν ὁ μὲν εἷς ἐπὶ τῆς κλίνης πρὸς ποδῶν καθῆστο τοὺς τοῦ μειρακίου πόδας ἐπὶ τοῖς αὑτοῦ γόνασι λεπτῷ  λῃδίῳ συνημφιακώσ· ὃ δὲ ἐποίει δήπου καὶ Ι μὴ λέγοντος οὐκ ἄδηλον καλεῖται δ΄ οὗτος ὑπὸ τῶν ἐγχωρίων Παράβυστος διὰ τὸ καὶ τῶν μὴ παραδεχομένων ὅμως τεχνικώτατα κολακεύων παρεμπίπτειν ἐς τὰς ὁμιλίασ, ἅτερος δ΄ ἦν ἐπί τινος δίφρου κειμένου παρ΄  αὐτὴν τὴν κλίνην καὶ τοῦ νεανίσκου τὴν χεῖρα παρεικότος ἐκκρεμάμενος ταύτης καὶ προσπεπτωκὼς κατέψηχέ τε καὶ τῶν δακτύλων ἕκαστον ἐν μέρει διαλαμβάνων εἷλκέ τε καὶ ἐξέτεινεν ὥστε τὸν πρῶτον αὐτὸν ἐπονομάσαντα Σικύαν  εὐστόχως εἰρηκέναι δοκεῖν. ὁ δὲ τρίτος ὁ Θήρ ὁ γενναιότατοσ, ὅσπερ ἦν τῆς ὑπηρεσίας  πρωταγωνιστήσ, προσεστηκὼς αὐτῷ κατὰ κεφαλὴν μετεῖχε τῶν βυσσίνων προσκεφαλαίων ἀποκεκλιμένος εἰς αὐτὰ πάνυ φιλικῶσ· καὶ τῇ μὲν ἀριστερᾷ τὸ τοῦ μειρακίου τριχωμάτιον ἐπικοσμῶν, τῇ δεξιᾷ δὲ Φωκαικὸν ψῆγμά τι διακινῶν καὶ αἰωρῶν ἡδὺς ἦν, ἀλλ΄ οὖν καὶ μυίας ἀποσοβῶν. διὸ ἐμοὶ δοκεῖν αὐτῷ δαίμων τις ἐλευθέριος νεμεσήσας ἐφίησι τῷ μειρακίῳ μυῖαν, οὐκ ἄλλην ἢ ΄ κείνην  ἧς καὶ τὴν ̓αθηνᾶν φησιν ̔́ομηρος ἐνεῖναι τῷ Μενελάῳ τὸ θάρσοσ· οὕτως ἦν ἐρρωμένη καὶ ἄφοβος τὴν ψυχήν. δηχθέντος δὲ τοῦ μειρακίου τηλικοῦτον ἀνέκραγεν ἅνθρωπος ὑπὲρ ἐκείνου καὶ οὕτως ἠγανάκτησεν ὥστε διὰ τὴν πρὸς μίαν ἔχθραν ἁπάσας ἐκ τῆς οἰκίας ἤλαυνεν. ὅθεν καὶ φανερὸς ἐγένετο πρὸς τούτῳ τεταχὼς αὑτόν ἀλλ΄ οὐ Λεύκων τοιοῦτος ἦν ὁ Ποντικὸς τύραννοσ, ὃς ἐπεὶ συχνοὺς τῶν φίλων ᾔσθετο σεσυλημένους ὑπὸ τῶν περὶ αὑτὸν τινος κολάκων, συνιδὼν τὸν ἄνθρωπον διαβάλλοντά τινα τῶν λοιπῶν  φίλων  ἀπέκτεινα ἄν, εἶπέν, σε νὴ τοὺς θεούσ, εἰ μὴ πονηρῶν ἀνδρῶν ἡ τυραννὶς ἐδεῖτο. ̓αντιφάνης δ΄ ὁ κωμῳδιοποιὸς ἐν Στρατιώτῃ τὰ ὅμοια λέγει περὶ τῆς τῶν ἐν Κύπρῳ βασιλέων τρυφῆσ. ποιεῖ δέ τινα ἀναπυνθανόμενον στρατιώτου τάδε·  ἐν Κύπρῳ φήσ, εἰπέ μοι, διήγετε  πολὺν χρόνον; β. τὸν πάνθ΄ ἕως ἦν ὁ πόλεμοσ.  α. ἐν τίνι τόπῳ μάλιστα; λέγε γάρ. β. ἐν Πάφῳ·    οὗ πρᾶγμα τρυφερὸν διαφερόντως ἦν ἰδεῖν,  ἄλλως τ΄ ἄπιστον. α. ποῖον; β. ἐρριπίζετο  ὑπὸ τῶν περιστερῶν, ὑπ΄ ἄλλου δ΄ οὐδενὸς  δειπνῶν ὁ βασιλεύσ. α. πῶσ; ἐάσας τἄλλα γὰρ  ἐρήσομαί σε τοῦθ΄. β. ὅπωσ; ἠλείφετο  ἐκ τῆς Συρίας ἥκοντι τοιούτῳ μύρῳ  καρποῦ σύχν΄ οἵου φασὶ τὰς περιστερὰς  τρώγειν. διὰ τὴν ὀσμὴν δὲ τούτου πετόμεναι   παρῆσαν οἷαί τ΄ ἦσαν ἐπικαθιζάνειν  ἐπὶ τὴν κεφαλὴν παῖδες δὲ παρακαθήμενοι  ἐσόβουν. ἀπαίρουσαι δὲ μικρόν, οὐ πολύ,  τὸ μήτ΄ ἐκεῖσε μήτε δεῦρο παντελῶσ,  οὕτως ἀνερρίπιζον ὥστε σύμμετρον  αὐτῷ τὸ πνεῦμα, μὴ περίσκληρον ποιεῖν.   εἴη οὖν ἂν ὁ τοῦ προειρημένου μειρακίου κόλαξ μαλακοκόλαξ, ὥς φησιν ὁ Κλέαρχοσ· πρὸς γάρ τοι τῷ οὕτω κολακεύειν καὶ τὸ σχῆμα τῶν κολακευομένων ἐπακολουθῶν ἀποπλάττεται παραγκωνίζων καὶ σπαργανῶν ἑαυτόν τοῖς τριβωναρίοισ. ὅθεν αὐτὸν οἱ μὲν παραγκωνιστήν, οἱ δὲ σχηματοθήκην καλοῦσι. κατ΄ ἀλήθειαν γὰρ ὁ κόλαξ ἔοικεν εἶναι τῷ Πρωτεῖ ὁ αὐτόσ. γίγνεται γοῦν παντοδαπὸς οὐ μόνον κατὰ τὴν μορφήν, ἀλλὰ καὶ κατὰ  τοὺς λόγουσ· οὕτω ποικιλόφωνός τις ἐστίν. ̓ανδροκύδης δ΄ ὁ ἰατρὸς ἔλεγε τὴν κολακείαν ἔχειν τὴν ἐπωνυμίαν ἀπὸ τοῦ προσκολλᾶσθαι ταῖς ὁμιλίαις ἐμοὶ δὲ δοκεῖ διὰ τὴν εὐκολίαν τε καὶ τὴν  εὐχέρειαν ὅτι πάντα ὑποδύεται, ὡς δή τις ὑποστατικὸς νωταγωγῶν τῷ τῆς ψυχῆς ἤθει καὶ οὐ βαρυνόμενος οὐδενὶ τῶν αἰσχρῶν.  οὐκ ἂν διαμάρτοι δέ τις τὸν τοῦ μειρακίου τούτου τοῦ Κυπρίου βίον ὑγρὸν ὀνομάζων οὗ πολλοὺς καὶ διδασκάλους φησὶν εἶναι ̓αθήνησιν ̓́αλεξις ἐν Πυραύνῳ λέγων οὕτωσ·   πεῖραν ἐπεθύμουν θατέρου βίου λαβεῖν,  ὃν πάντες εἰώθασιν ὀνομάζειν ὑγρόν.  τρεῖς ἐν Κεραμεικῷ περιπατήσας ἡμέρας  διδασκάλους ἐξεῦρον οὗ λέγω βίου  ἴσως τριάκοντ΄ ἀφ΄ ἑνὸς ἐργαστηρίου.  καὶ Κρώβυλος ἐν ̓απολιπούσῃ ·   πάλιν ἡ τοῦ βίου  ὑγρότης μέ σου τέθλιφε· τὴν ἀσωτίαν  ὑγρότητα γὰρ νῦν προσαγορεύουσίν τινεσ.  ̓αντιφάνης δ΄ ἐν Λημνίαις τέχνην τινὰ εἶναι ὑποτίθεται τὴν κολακείαν ἐν οἷς λέγει·   εἶτ΄ ἔστιν ἢ γένοιτ΄ ἂν ἡδίων τέχνη ἢ πρόσοδος ἄλλη τοῦ κολακεύειν εὐφυῶσ; ὁ ζωγράφος πονεῖ τι καὶ πικραίνεται, ὁ γεωργὸς    ἐν ὅσοις ἐστὶ κινδύνοις πάλιν  πρόσεστι πᾶσιν ἐπιμέλεια καὶ πόνοσ. ἡμῖν δὲ μετὰ γέλωτος ὁ βίος καὶ τρυφῆσ· οὗ γὰρ τὸ μέγιστον ἔργον ἐστὶ παιδιά,   ἁδρὸν γελάσαι, σκῶψαὶ τιν΄, ἐμπιεῖν πολύν,  οὐχ ἡδύ; ἐμοὶ μὲν μετὰ τὸ πλουτεῖν δεύτερον.  κεχαρακτήρικε δὲ ὡς ἔνι μάλιστα ἐπιμελῶς τὸν κόλακα Μένανδρος ἐν τῷ ὁμωνύμῳ δράματι, ὡς καὶ τὸν παράσιτον Δίφιλος ἐν Τελεσίᾳ. ̓́αλεξις δ΄ ἐν Καταψευδομένῳ λέγοντά τινα κόλακα τοιαῦτα παρεισάγων φησίν   εὐδαίμων ἐγώ, μὰ τὸν Δία   τὸν ̓ολύμπιον καὶ τὴν ̓αθηνᾶν, οὐχ ὅτι  ἐν τοῖς γάμοισιν, ἄνδρεσ, εὐωχήσομαι,  ἀλλ΄ ὅτι διαρραγήσομ΄ ἂν  θεὸς θέλῃ;  τούτου δέ μοι γένοιτο τοῦ θανάτου τυχεῖν.  δοκεῖ δέ μοι οὗτοσ, ἄνδρες φίλοι, ὁ καλὸς γάστρις οὐκ ἂν ὠκνηκέναι εἰπεῖν καὶ τὰ ἐξ ̓ομφάλης ̓́ιωνος τοῦ τραγῳδιοποιοῦ·   ἐνιαυσίαν γὰρ δεῖ με τὴν ἑορτὴν ἄγειν. ̔ιππίας δ΄  ὁ ̓ερυθραῖος ἐν τῇ δευτέρᾳ τῶν  περὶ τῆς πατρίδος ἱστοριῶν διηγούμενος ὡς ἡ Κνωποῦ  βασιλεία ὑπὸ τῶν ἐκείνου κολάκων κατελύθη φησὶν καὶ ταῦτα·  Κνωπῷ μαντευομένῳ περὶ σωτηρίας ὁ θεὸς ἔχρησε θύειν ̔ερμῇ δολίῳ. καὶ μετὰ ταῦτα ὁρμήσαντος αὐτοῦ εἰς Δελφοὺς οἱ τὴν βασιλείαν αὐτοῦ καταλῦσαι βουλόμενοι ἵν΄ ὀλιγαρχίαν καταστήσωνται ἦσαν δ΄ οὗτοι ̓ορτύγης καὶ ̓͂ιρος καὶ ̓́εχαροσ, οἳ ἐκαλοῦντο διὰ τὸ περὶ τὰς θεραπείας εἶναι τῶν ἐπιφανῶν πρόκυνες καὶ κόλακες συμπλέοντες οὖν τῷ Κνωπῷ, ὡς ἤδη πόρρω τῆς γῆς ἦσαν, δήσαντες τὸν Κνωπὸν ἔρριψαν εἰς τὸ πέλαγος  καὶ καταχθέντες εἰς Χίον καὶ δύναμιν παρὰ τῶν  ἐκεῖ τυράννων λαβόντες ̓αμφίκλου καὶ Πολυτέκνου νυκτὸς κατέπλευσαν εἰς τὰς ̓ερυθράσ, κατὰ τὸ αὐτὸ καὶ τὸ τοῦ Κνωποῦ σῶμα ἐξεβράσθη τῆς ̓ερυθραίας κατὰ τὴν ἀκτὴν ἣ νῦν Λεόποδον καλεῖται. τῆς δὲ γυναικὸς τοῦ Κνωποῦ Κλεονίκης περὶ τὴν τοῦ σώματος κηδείαν γινομένης ἦν δὲ ἑορτὴ καὶ πανήγυρις ἀγομένη ̓αρτέμιδι Στροφαίᾀ ἐξαίφνης ἀκούεται σάλπιγγος βοή· καὶ καταληφθέντος τοῦ ἄστεος ὑπὸ τῶν περὶ τὸν ̓ορτύγην πολλοὶ μὲν ἀναιροῦνται τῶν τοῦ Κνωποῦ φίλων καὶ ἡ Κλεονίκη μαθοῦσα φεύγει εἰς Κολοφῶνα .  οἱ δὲ περὶ τὸν ̓ορτύγην τύραννοι ἔχοντες τὴν ἐκ Χίου δύναμιν τοὺς ἐνισταμένους αὐτῶν τοῖς πράγμασι διέφθειρον καὶ τοὺς νόμους καταλύσαντες αὐτοὶ διεῖπον τὰ κατὰ τὴν πόλιν ἐντὸς τείχους οὐδένα δεχόμενοι τῶν δημοτῶν ἔξω δὲ πρὸ τῶν πυλῶν δικαστήριον κατασκευάσαντες τὰς κρίσεις ἐποιοῦντο, ἁλουργὰ μὲν ἀμπεχόμενοι περιβόλαια καὶ χιτῶνας ἐνδεδυκότες περιπορφύρουσ.  ὑπεδέδεντο δὲ καὶ πολυσχιδῆ σανδάλια τοῦ θέρουσ, τοῦ δὲ χειμῶνος ἐν γυναικείοις ὑποδήμασι διετέλουν περιπατοῦντες κόμας τε ἔτρεφον καὶ πλοκαμῖδας ἔχειν ἤσκουν, διειλημμένοι τὰς κεφαλὰς διαδήμασι μηλίνοις καὶ πορφυροῖσ· εἶχον δὲ καὶ κόσμον ὁλόχρυσον ὁμοίως ταῖς γυναιξίν. ἠνάγκαζόν τε τῶν πολιτῶν τοὺς μὲν διφροφορεῖν, τοὺς δὲ ῥαβδουχεῖν, τοὺς δὲ τὰς ὁδοὺς ἀνακαθαίρειν καὶ τῶν μὲν τοὺς υἱεῖς εἰς τὰς κοινὰς συνουσίας μετεπέμποντο, τοῖς δὲ τὰς ἰδίας γυναῖκας καὶ τὰς θυγατέρας ἄγειν παρήγγελλον τοὺς δ΄ ἀπειθοῦντας  ταῖς ἐσχάταις τιμωρίαις περιέβαλλον. εἰ δέ τις  τῶν ἐκ τῆς ἑταιρίας αὐτῶν ἀποθάνοι, συνάγοντες τοὺς πολίτας μετὰ γυναικῶν καὶ τέκνων ἠνάγκαζον θρηνεῖν τοὺς ἀποθανόντας καὶ στερνοτυπεῖσθαι μετὰ βίας καὶ βοᾶν ὀξὺ καὶ μέγα ταῖς φωναῖς ἐφεστηκότος μαστιγοφόρου τοῦ ταῦτα ποιεῖν ἀναγκάζοντοσ, ἕως ̔ιππότης ὁ Κνωποῦ ἀδελφὸς μετὰ δυνάμεως ἐπελθὼν ταῖς ̓ερυθραῖς ἑορτῆς οὔσης τῶν ̓ερυθραίων προσβοηθούντων ἐπῆλθε τοῖς τυράννοις καὶ πολλοὺς αἰκισάμενος τῶν περὶ  αὐτοὺς ̓ορτύγην μὲν φεύγοντα συνεκέντησε καὶ τοὺς μετὰ τούτου, τὰς δὲ γυναῖκας αὐτῶν καὶ τὰ τέκνα δεινῶς αἰκισάμενος τὴν πατρίδα ἠλευθέρωσεν. ἐκ τούτων οὖν ἁπάντων ἔστι συνιδεῖν, ἄνδρες φίλοι, ὅσων κακῶν αἰτία γίνεται κολακεία τῷ βίῳ καὶ Θεόπομπος γὰρ ἐν τῇ θ΄ τῶν Φιλιππικῶν φησιν ̓αγαθοκλέα δοῦλον γενόμενον καὶ τῶν ἐκ  Θετταλίας πενεστῶν Φίλιππος μέγα παρ΄ αὐτῷ δυνάμενον διὰ τὴν κολακείαν καὶ ὅτι ἐν τοῖς συμποσίοις συνὼν αὐτῷ ὠρχεῖτο καὶ γέλωτα παρεσκεύαζεν ἀπέστειλε διαφθεροῦντα Περραιβοὺς καὶ τῶν ἐκεῖ πραγμάτων ἐπιμελησόμενον. τοιούτους δ΄ εἶχεν ἀεὶ περὶ αὑτὸν ἀνθρώπους ὁ Μακεδών, οἷς διὰ φιλοποσίαν καὶ βωμολοχίαν πλείω χρόνον ὡς τὰ πολλὰ συνδιέτριβε καὶ συνήδρευε περὶ τῶν μεγίστων βουλευόμενοσ. ἱστορεῖ δὲ περὶ αὐτοῦ καὶ τάδε ̔ηγήσανδρος ὁ Δελφὸς ὡς τοῖς ̓αθήνησιν  εἰς τὸ Διομέων ̔ηράκλειον ἀθροιζομένοις τοῖς τὰ γέλοια λέγουσιν ἀπέστελλεν ἰκανὸν κερμάτιον καὶ  προσέτασσέ τισιν ἀναγράφοντας τὰ λεγόμενα ὑπ΄ αὐτῶν ἀποστέλλειν πρὸς αὐτόν. Θεόπομπος δ΄ ἐν ἕκτῃ καὶ εἰκοστῇ ἱστοριῶν  τοὺς Θεσσαλούσ, φησίν, εἰδὼς ὁ Φίλιππος ἀκολάστους ὄντας καὶ περὶ τὸν βίον ἀσελγεῖς συνουσίας αὐτῶν κατεσκεύαζε καὶ πάντα τρόπον ἀρέσκειν αὐτοῖς ἐπειρᾶτο, ὀρχούμενος καὶ κωμάζων καὶ πᾶσαν ἀκολασίαν  ὑπομένων ἦν δὲ καὶ φύσει βωμολόχος καὶ καθ΄ ἑκάστην ἡμέραν μεθυσκόμενος καὶ χαίρων τῶν ἐπιτηδευμάτων τοῖς πρὸς ταῦτα συντείνουσι καὶ τῶν ἀνθρώπων τοῖς εὐφυέσι κάλουμένοις καὶ τὰ γέλοια λέγουσι καὶ ποιοῦσι· πλείους τε τῶν Θετταλῶν τῶν αὐτῷ πλησιασάντων ᾕρει μᾶλλον ἐν ταῖς συνουσίαις ἢ ταῖς δωρεαῖσ. τὰ παραπλήσια ἐποίει καὶ ὁ Σικελιώτης Διονύσιοσ, ὡς Εὔβουλος ὁ κωμῳδιοποιὸς παρίστησιν ἐν τῷ τοῦ τυράννου ὁμωνύμῳ δράματι·   ἀλλ΄ ἔστι τοῖς σεμνοῖς μὲν αὐθαδέστερος   καὶ τοῖς κόλαξι πᾶσι, τοῖς σκώπτουσι δὲ  ἑαυτὸν εὐόργητοσ· ἡγεῖται δὲ δὴ  τούτους μόνους ἐλευθέρουσ, κἂν δοῦλος ᾖ. ἀλλὰ μὴν καὶ τοὺς ἀποβάλλοντας τὰς οὐσίας εἰς μέθας καὶ κύβους καὶ τὴν τοιαύτην ἀκολασίαν οὐ μόνον ὁ Διονύσιος ἀνελάμβανεν, ἀλλὰ καὶ ὁ Φίλιπποσ, ἱστορεῖ δὲ περὶ ἑκατέρου Θεόπομπος ἐν μὲν τῇ ἐνάτῃ καὶ τεσσαρακοστῇ γράφων οὕτως · Φίλιππος τοὺς μὲν κοσμίους τὰ ἤθη καὶ  τοὺς τῶν ἰδίων ἐπιμελουμένους ἀπεδοκίμαζε, τοὺς δὲ πολυτελεῖς καὶ ζῶντας ἐν κύβοις καὶ πότοις ἐπαινῶν ἐτίμα. τοιγαροῦν οὐ μόνον αὐτοὺς τοιαῦτ΄  ἔχειν παρεσκεύαζεν, ἀλλὰ καὶ τῆς ἄλλης ἀδικίας καὶ βδελυρίας ἀθλητὰς ἐποίησεν. τί γὰρ τῶν αἰσχρῶν ἢ δεινῶν αὐτοῖς οὐ προσῆν ἢ τί τῶν καλῶν καὶ σπουδαίων οὐκ ἀπῆν; οὐχ οἱ μὲν ξυρούμενοι καὶ λεαινόμενοι διετέλουν ἄνδρες ὄντεσ, οἱ δ΄ ἀλλήλοις ἐτόλμων ἐπανίστασθαι πώγωνας  ἔχουσι; καὶ περιήγοντο μὲν δύο καὶ τρεῖς ἑταιρουμένουσ, αὐτοὶ δὲ τὰς αὐτὰς ἐκείνοις χρήσεις ἑτέροις παρεῖχον. ὅθεν δικαίως ἄν τις αὐτοὺς οὐχ ἑταίρους ἀλλ΄ ἑταίρας ὑπέλαβεν οὐδὲ στρατιώτας ἀλλὰ χαμαιτύπας προσηγόρευσεν ἀνδροφόνοι γὰρ τὴν φύσιν ὄντες ἀνδρόπορνοι τὸν τρόπον ἦσαν. πρὸς δὲ τούτοις ἀντὶ μὲν τοῦ νήφειν τὸ μεθύειν ἠγάπων, ἀντὶ δὲ τοῦ κοσμίως ζῆν ἁρπάζειν καὶ φονεύειν ἐζήτουν. καὶ τὸ μὲν ἀληθεύειν καὶ ταῖς  ὁμολογίαις ἐμμένειν οὐκ οἰκεῖον αὑτῶν ἐνόμιζον, τὸ δ΄ ἐπιορκεῖν καὶ φενακίζειν ἐν τῷ σεμνοτάτῳ ὑπελάμβανον. καὶ τῶν μὲν ὑπαρχόντων ἠμέλουν, τῶν δὲ ἀπόντων ἐπεθύμουν, καὶ ταῦτα μέρος τι τῆς Εὐρώπης ἔχοντεσ, οἴομαι γὰρ τοὺς ἑταίρους οὐ πλείονας ὄντας κατ΄ ἐκεῖνον τὸν χρόνον ὀκτακοσίων οὐκ ἐλάττω καρπίζεσθαι γῆν ἢ μυρίους τῶν ̔ ̔ελλήνων τοὺς τὴν ἀρίστην καὶ πλείστην χώραν κεκτημένουσ. καὶ περὶ Διονυσίου δὲ τὰ παραπλήσια ἱστορεῖ ἐν τῇ πρώτῃ πρὸς ταῖς εἴκοσι·  Διονύσιος ὁ Σικελίας τύραννος τοὺς ἀποβάλλοντας  τὰς οὐσίας εἰς μέθας καὶ κύβους καὶ τὴν  τοιαύτην ἀκολασίαν, ἠβούλετο γάρ ἅπαντας εἶναι διεφθαρμένους καὶ φαύλουσ· οὓς καὶ εὖ περιεῖπε.  καὶ Δημήτριος δ΄ ὁ Πολιορκητὴς φιλόγελως ἦν, ὡς ἱστορεῖ Φύλαρχος ἐν τῇ δεκάτῃ τῶν ἱστοριῶν, ἐν δὲ τῇ τεσσαρεσκαιδεκάτῃ γράφει οὕτως  περιεώρα Δημήτριος τοὺς κολακεύοντας αὐτὸν ἐν τοῖς συμποσίοις καὶ ἐπιχεομένους Δημητρίου μὲν μόνου βασιλέωσ, Πτολεμαίου δὲ ναυάρχου, Λυσιμάχου δὲ γαζοφύλακοσ, Σελεύκου δ΄ ἐλεφαντάρχου. καὶ ταῦτα αὐτῷ οὐ τὸ τυχὸν συνῆγε  μῖσοσ. ̔ηρόδοτος δέ φησιν ̓́αμασιν Αἰγυπτίων βασιλέα παιγνιήμονα ἐόντα σκώπτειν τοὺς συμπότασ, καὶ ὅτε ἰδιώτησ, φησίν, ἦν, φιλοπότης ὑπῆρχε καὶ φιλοσκώμμων καὶ οὐ κατεσπουδασμένος ἀνήρ.  Νικόλαος δ΄ ἐν τῇ ἑβδόμῃ καὶ ἑκατοστῇ τῶν ἱστοριῶν Σύλλαν φησὶ τὸν ̔ρωμαίων στρατηγὸν οὕτω χαίρειν μίμοις καὶ γελωτοποιοῖς φιλόγελων γενόμενον, ὡς καὶ πολλὰ γῆς μέτρα αὐτοῖς χαρίζεσθαι τῆς δημοσίασ, ἐμφανίζουσι δ΄ αὐτοῦ τὸ περὶ ταῦτα ἱλαρὸν αἱ ὑπ΄ αὐτοῦ γραφεῖσαι σατυρικαὶ κωμῳδίαι τῇ πατρίῳ φωνῇ.  Τιρυνθίους δέ φησι Θεόφραστος ἐν τῷ περὶ κωμῳδίας . κωμῳδίας φιλόγελως ὄντασ, ἀχρείους δὲ πρὸς τὰ σπουδαιότερα τῶν πραγμάτων καταφυγεῖν ἐπὶ τὸ ἐν Δελφοῖς μαντεῖον ἀπαλλαγῆναι βουλομένους τοῦ πάθουσ, καὶ τὸν θεὸν ἀνελεῖν αὐτοῖσ, ἢν θύοντες τῷ Ποσειδῶνι ταῦρον ἀγελαστὶ τοῦτον  ἐμβάλωσιν εἰς τὴν θάλατταν, παύσεσθαι. οἱ δὲ δεδιότες μὴ διαμάρτωσι τοῦ λογίου τοὺς παῖδας  ἐκώλυσαν παρεῖναι τῇ θυσίᾳ. μαθὼν οὖν εἷς καὶ συγκαταμιχθείσ, ἐπείπερ ἐβόων ἀπελαύνοντες αὐτόν, τί δῆτ΄; ἔφη· δεδοίκατε μὴ τὸ σφάγιον ὑμῶν ἀνατρέψω;  γελασάντων δὲ ἔμαθον ἔργῳ τὸν θεὸν δείξαντα ὡς ἄρα τὸ πολυχρόνιον ἦθος ἀμήχανόν ἐστι θεραπευθῆναι Σωσικράτης δ΄ ἐν α΄ Κρητικῶν ἴδιὸν τί φησι περὶ τοὺς Φαιστίους ὑπάρχειν. δοκοῦσι γὰρ ἀσκεῖν ἐκ παιδαρίων εὐθὺς τὸ γέλοια λέγειν διὸ καὶ συμβέβηκεν αὐτοὺς ἀποφθέγγεσθαι πολλάκις εὐκαίρως διὰ τὴν ἐξ ἀρχῆς συνήθειαν. ὥστε πάντας τοὺς κατὰ Κρήτην τούτοις ἀνατιθέναι τὸ γέλοιον.  τῇ δ΄ ἀλαζονείᾳ μετὰ τὴν κολακείαν χώραν δίδωσιν ̓αναξανδρίδης ὁ κωμῳδιοποιὸς ἐν Φαρμακομάντει λέγων οὕτως ·  ὅτι εἴμ΄ ἀλαζὼν τοῦτ΄ ἐπιτιμᾷσ; ἀλλὰ τί;  νικᾷ γὰρ αὕτη τὰς τέχνας πάσας πολὺ  μετὰ τὴν κολακείαν ἥδε μὲν γὰρ διαφέρει.  ψωμοκόλακος δὲ μνημονεύει ̓αριστοφάνης ἐν Γηρυτάδῃ οὕτωσ·  ψίθυρός τ΄ ἐκαλοῦ καὶ ψωμοκόλαξ. καὶ Σαννυρίων ̓ιοῖ,  φθείρεσθ΄ πίτριπτοι ψωμοκόλακεσ.  Φιλήμων ̓ανανεουμένῃ ·   ψωμοκόλαξ τ΄ ἔσθ΄ οὗτοσ.  Φιλιππίδης δ΄ ἐν ̓ανανεώσει·   ψωμοκολακεύων καὶ παρεισιὼν ἀεί.  κυρίως δὲ ὁ κόλαξ ἐπὶ τούτου κεῖται· κόλον γὰρ ἡ τροφή, ὅθεν καὶ ὁ βουκόλος καὶ ὁ δύσκολοσ, ὅς ἐστι δυσάρεστος καὶ σικχόσ, κοιλία τε ἡ τὴν τροφὴν δεχομένη, ψωμοκόλαφον δ΄ εἴρηκε Δίφιλος ἐν Θησεῖ οὕτωσ·  σὲ μὲν καλοῦσι ψωμοκόλαφον δραπέτην.  τοσαῦτα τοῦ Δημοκρίτου εἰπόντος καὶ πιεῖν αἰτήσαντος ἐν τῷ Σαυρία βομβυλιῷ ὁ Οὐλπιανὸς ἔφη·  καὶ τίς ὁ Σαυρίας οὗτοσ;  καὶ μέλλοντος ἀπεραντολογίας πολλὰς διεξιέναι παρεφάνη πλῆθος οἰκετῶν τὰ πρὸς τὴν ἐδωδὴν εἰσκομίζοντεσ. περὶ ὧν πάλιν ὁ Δημόκριτος κατὰ τὸ ἀκόλουθον ἔφη· ἀεί ποτε ἐγώ, ἄνδρες φίλοι, τεθαύμακα τὸ τῶν δούλων γένος ὥς ἐστιν ἐγκρατὲς τοσαύταις ἐγκαλινδούμενον λιχνείαισ. ταύτας γὰρ ὑπερορῶσιν οὐ μόνον διὰ φόβον ἀλλὰ καὶ κατὰ διδασκαλίαν,  οὐ τὴν ἐν Δουλοδιδασκάλῳ Φερεκράτουσ, ἀλλὰ ἐθισθέντεσ· οὐχ ὡς ἀπειρημένου τοῦ τοιούτου, καθάπερ ἐν Κῷ τῇ νήσῳ ὅταν τῇ ̔́ηρᾳ θύωσι· φησὶ γὰρ Μακαρεὺς ἐν τῇ τρίτῃ Κῳακῶν ὅτι ὁπόταν τῇ ̔́ηρᾳ θύωσιν οἱ Κῷοι οὔτε εἴσεισιν εἰς τὸ ἱερὸν δοῦλος οὔτε γεύεταί τινος τῶν παρεσκευασμένων. καὶ ̓αντιφάνης δ΄ ἐν Δυσπράτῳ φησίν·   ὁρᾶν τε κείμενα  ἄμητας ἡμιβρῶτας ὀρνίθειά τε,  ὧν οὐδὲ λειφθέντων θέμις δούλῳ φαγεῖν,  ὥς φασιν αἱ γυναῖκεσ.  ̓επικράτης δ΄ ἐν Δυσπράτῳ ἀγανακτοῦντα ποιεῖ τινα τῶν οἰκετῶν καὶ λέγοντα·  τί γὰρ  ἔχθιον ἢ παῖ παῖ  καλεῖσθαι παρὰ πότον,  καὶ ταῦτ΄ ἀγενείῳ μειρακυλλίῳ τινί,  ἢ τὴν ἀμίδα φέρειν ὁρᾶν τε κείμενα  ἄμητας ἡμιβρῶτας ὀρνίθειά τε,  ὧν οὐδὲ λειφθέντων θέμις δούλῳ φαγεῖν,  ὥς φασιν αἱ γυναῖκεσ, ὃ δὲ χολᾶν ποιεῖ,  γάστριν καλοῦσι καὶ λάμυρον ὃς ἂν φάγῃ  ἡμῶν τι τούτων.  ἐκ τῆς παραθέσεως τῶν ἰαμβείων δῆλός ἐστιν ὁ ̓επικράτης τὰ τοῦ ̓αντιφάνους μετενεγκών.  Διευχίδας δ΄ ἐν τοῖς Μεγαρικοῖς  τὰς καλουμένασ, φησίν, ̓αραιὰς μεταξὺ δὲ τῆς Κνιδίας καὶ τῆς Σύμης εἰσί γενομένης διαφορᾶς τοῖς συνεξορμήσασι τῷ Τριόπᾳ μετὰ τὸν ἐκείνου θάνατον, καὶ τῶν μὲν εἰς τὸ Δώτιον ἀναχωρησάντων,   οἱ μὲν μετὰ Φόρβαντος μείναντες εἰς ̓ιηλυσὸν ἦλθον, οἱ δὲ μετὰ Περιέργου τὴν Καμιρίδα κατέσχον.  τότε λέγεται καταράσασθαι τὸν Περίεργον τῷ Φόρβαντι καὶ διὰ τοῦτο τὰς νήσους ̓αραιὰς κληθῆναι. ναυαγήσας δ΄ ὁ Φόρβας καὶ Παρθενία ἡ τοῦ Φόρβαντος καὶ τοῦ Περιέργου ἀδελφὴ διενήξαντο εἰς ̓ιηλυσὸν περὶ τὸν καλούμενον τόπον Σχεδίαν. καὶ αὐτοῖς περιτυχὼν Θαμνεύσ, ὃς ἐτύγχανε κατὰ τὴν Σχεδίαν κυνηγετῶν, ἦγεν ὡς  ξενίσων εἰς οἶκον καὶ τὸν οἰκέτην ἀπέστειλεν ἀπαγγελοῦντα τῇ γυναικὶ τἀπιτήδεια παρασκευάζειν  τὸν σῖτον ἐπὶ τὸν ἀλετῶνα καὶ τἄλλα τἀκόλουθα ἐπιτελέσας ἐξένισεν αὐτούσ. καὶ ὁ Φόρβας οὕτως ἐπὶ τῷ ξενισμῷ ἥσθη ὡς καὶ τὸν βίον τελευτῶν ἐπέσκηψε τοῖς φίλοις δι΄ ἐλευθέρων τοὺς ἐναγισμοὺς ἐπιτελεῖν αὐτῷ καὶ τὸ ἔθος διαμένειν ἐν τῇ θυσίᾳ τοῦ Φόρβαντοσ. ἐλεύθεροι γάρ εἰσιν οἱ διακονοῦντεσ, δούλῳ δὲ προσελθεῖν οὔκ ἐστιν ὅσιον.  ἐπεὶ δὲ καὶ τοῦτ΄ ἐστι τῶν ὑπὸ τοῦ Οὐλπιανοῦ  προβεβλημένων, τὸ περὶ τοὺς οἰκέτασ, φέρε εἴπωμέν τι καὶ ἡμεῖς ἀναπεμπασάμενοι περὶ αὐτῶν ἐξ ὧν πάλαι τυγχάνομεν ἀνεγνωκότεσ. Φερεκράτης μὲν γὰρ ἐν ̓αγρίοις φησίν  οὐ γὰρ ἦν τότ΄ οὔτε Μάνης οὔτε Σηκὶς οὐδενὶ  δοῦλοσ, ἀλλ΄ αὐτὰς ἔδει μοχθεῖν ἅπαντ΄ ἐν οἰκίᾳ.   εἶτα πρὸς τούτοισιν ἤλουν ὄρθριαι τὰ σιτία,  ὥστε τὴν κώμην ὑπηχεῖν θιγγανουσῶν τὰς μύλασ.  καὶ ̓αναξανδρίδης δὲ ἐν ̓αγχίσῃ φησίν   οὐκ ἔστι δούλων, ὦγάθ΄, οὐδαμοῦ πόλισ,  τύχη δὲ πάντῃ μεταφέρει τὰ σώματα.  πολλοὶ δὲ νῦν μὲν εἰσιν οὐκ ἐλεύθεροι,  εἰς αὔριον δὲ Σουνιεῖσ, εἶτ΄ εἰς τρίτην   ἀγορᾷ κέχρηνται. τὸν γὰρ οἴακα στρέφει  δαίμων ἑκάστῳ.  Ποσειδώνιος δέ φησιν ὁ ἀπὸ τῆς στοᾶς ἐν τῇ τῶν ἱστοριῶν ἑνδεκάτῃ πολλούς τινας ἑαυτῶν οὐ δυναμένους προίστασθαι διὰ τὸ τῆς διανοίας ἀσθενὲς ἐπιδοῦναι ἑαυτοὺς εἰς τὴν τῶν συνετωτέρων  ὑπηρεσίαν, ὅπως παρ΄ ἐκείνων τυγχάνοντες τῆς εἰς τὰ ἀναγκαῖα ἐπιμελείας αὐτοὶ πάλιν ἀποδιδῶσιν ἐκείνοις δι΄ αὑτῶν ἅπερ ἂν ὦσιν ὑπηρετεῖν δυνατοί, καὶ τούτῳ τῷ τρόπῳ Μαριανδυνοὶ μὲν ̔ηρακλεώταις ὑπετάγησαν, διὰ τέλους ὑποσχόμενοι θητεύσειν παρέχουσιν αὐτοῖς τὰ δέοντα, προσδιαστειλάμενοι μηδενὸς αὐτῶν ἔσεσθαι πρᾶσιν ἔξω τῆς ̔ηρακλεωτῶν χώρασ, ἀλλ΄ ἐν αὐτῇ μένειν τῇ ἰδίᾳ χώρᾳ.  τάχ΄ οὖν διὰ τοῦτο καὶ Εὐφορίων ὁ ἐποποιὸς τοὺς Μαριανδυνοὺς δωροφόρους κέκληκε·   δωροφόροι καλεοίαθ΄ ὑποφρίσσοντες ἄνακτασ.  λέγει δὲ καὶ Καλλίστρατος ὁ ̓αριστοφάνειος ὅτι τοὺς Μαριανδυνοὺς ὠνόμαζον μὲν δωροφόρους ἀφαιροῦντες τὸ πικρὸν τῆς ἐπί τῶν οἰκετῶν προσηγορίασ, καθάπερ Σπαρτιᾶται μὲν ἐποίησαν ἐπὶ τῶν εἱλώτων, Θετταλοὶ δ΄ ἐπὶ τῶν πενεστῶν, Κρῆτες δ΄ ἐπὶ τῶν κλαρωτῶν. καλοῦσι δὲ οἱ  Κρῆτες τοὺς μὲν κατὰ πόλιν οἰκέτας χρυσωνήτουσ, ἀμφαμιώτας δὲ τοὺς κατ΄ ἀγρὸν ἐγχωρίους μὲν ὄντασ, δουλωθέντας δὲ κατὰ πόλεμον διὰ τὸ κληρωθῆναι δὲ κλαρώτασ. ὁ ̓́εφορος δ΄ ἐν γ΄  ἱστοριῶν κλαρώτασ, φησί, Κρῆτες καλοῦσι τοὺς δούλους ἀπὸ τοῦ γενομένου περὶ αὐτῶν κλήρου, τούτοις δ΄ εἰσὶ νενομισμέναι τινὲς ἑορταὶ ἐν Κυδωνίᾳ, ἐν αἷς οὐκ εἰσίασιν εἰς τὴν πόλιν ἐλεύθεροι, ἀλλ΄ οἱ δοῦλοι πάντων κρατοῦσι καὶ κύριοι μαστιγοῦν εἰσι τοὺς ἐλευθέρους  Σωσικράτης δ΄ ἐν δευτέρῳ Κρητικῶν  τὴν μὲν κοινήν, φησί, δουλείανοἱ Κρῆτες καλοῦσι μνοίαν, τὴν δὲ ἰδίαν  ἀφαμιώτασ, τοὺς δὲ ὑπηκόους περιοίκουσ. τὰ παραπλήσια ἱστορεῖ καὶ Δωσιάδας ἐν δ# Κρητικῶν.  Θετταλῶν δὲ λεγόντων πενέστας τοὺς μὴ γόνῳ δούλουσ, διὰ πολέμου, δ΄ ἡλωκότασ, Θεόπομπος ὁ κωμικὸς ἀποχρησάμενος τῇ φωνῇ φησι·   δεσπότου πενέστου ῥυσὰ βουλευτήρια.  Φιλοκράτης δ΄ ἐν β΄ Θετταλικῶν εἰ γνήσια τὰ συγγράμματα καλεῖσθαί φησι τοὺς πενέστας καὶ Θετταλοικέτασ. ̓αρχέμαχος δ΄ ἐν τῇ τρίτῃ Εὐβοικῶν   Βοιωτῶν, φησίν, τῶν τὴν ̓αρναίαν κατοικησάντων οἱ μὴ ἀπάραντες εἰς τὴν Βοιωτίαν, ἀλλ΄ ἐμφιλοχωρήσαντες παρέδωκαν ἑαυτοὺς τοῖς Θεσσαλοῖς δουλεύειν καθ΄ ὁμολογίασ, ἐφ΄· ᾧ οὔτε ἐξάξουσιν αὐτοὺς ἐκ τῆς χώρας οὔτε ἀποκτενοῦσιν, αὐτοὶ δὲ τὴν χώραν αὐτοῖς ἐργαζόμενοι τὰς συντάξεις ἀποδώσουσιν οὗτοι οὖν οἱ κατὰ τὰς ὁμολογίας καταμείναντες καὶ παραδόντες ἑαυτοὺς ἐκλήθησαν  τότε μὲν μενέσται, νῦν δὲ πενέσται. καὶ πολλοὶ τῶν κυρίων ἑαυτῶν εἰσιν εὐπορώτεροι.  καὶ Εὐριπίδης δὲ ἐν Φρίξῳ λάτριας αὐτοὺς ὀνομάζει  διὰ τούτων   λάτρις πενέστης ἁμὸς ἀρχαίων δόμων.  Τίμαιος δ΄ ὁ Ταυρομενίτης ἐν τῇ ἐνάτῃ τῶν ἱστοριῶν  οὐκ ἦν, φησί, πάτριον τοῖς ̔́ελλησιν ὑπὸ ἀργυρωνήτων τὸ παλαιὸν διακονεῖσθαι,  γράφων οὕτως ·  καθόλου δὲ ᾐτιῶντο τὸν ̓αριστοτέλη διημαρτηκέναι τῶν Λοκρικῶν ἐθῶν οὐδὲ γὰρ κεκτῆσθαι νόμον εἶναι τοῖς Λοκροῖσ, ὁμοίως δὲ οὐδὲ Φωκεῦσιν, οὔτε θεραπαίνας οὔτε οἰκέτας πλὴν ἐγγύῃ τῶν χρόνων, ἀλλὰ πρώτῃ τῇ Φιλομήλου γυναικὶ τοῦ καταλαβόντος Δελφοὺς δύο θεραπαίνας  ἀκολουθῆσαι. παραπλησίως δὲ καὶ Μνάσωνα τὸν ̓αριστοτέλους ἑταῖρον χιλίους οἰκέτας κτησάμενον διαβληθῆναι παρὰ τοῖς Φωκεῦσιν ὡς τοσούτους τῶν πολιτῶν τὴν ἀναγκαίαν τροφὴν ἀφῃρημένον. εἰθίσθαι γὰρ ἐν ταῖς οἰκειακαῖς διακονεῖν τοὺς νεωτέρους τοῖς πρεσβυτέροισ.  Πλάτων δ΄ ἐν ἕκτῳ Νόμων φησί· τὰ τῶν οἰκετῶν χαλεπὰ πάντῃ. σχεδὸν γὰρ πάντων ̔ελλήνων ἡ Λακεδαιμονίων εἱλωτεία πλείστην ἀπορίαν  παράσχοιτ΄ ἂν καὶ ἔριν τοῖς μὲν ὡς εὖ, τοῖς δ΄ ὡς οὐκ εὖ γεγονυῖά ἐστιν ἐλάττω δὲ ἡ ̔ηρακλεωτῶν δουλεία τῆς τῶν Μαριανδυνῶν καταδουλώσεως ἔριν ἂν ἔχοι, τὸ Θετταλῶν τ΄ αὖ πενεστικὸν ἔθνοσ, εἰς  ἃ καὶ πάντα ἀποβλέψαντας ἡμᾶς τί χρὴ ποιεῖν περὶ κτήσεως οἰκετῶν; οὐ γὰρ ὑγιὲς οὐδὲν ψυχῆς δούλησ· οὐ δεῖ γὰρ οὐδὲν πιστεύειν αὐτοῖς τὸν νοῦν κεκτημένον. ὁ δὲ σοφώτατος τῶν ποιητῶν φησιν  ἥμισυ γάρ τε νόου ἀπαμείρεται εὐρύοπα Ζεὺς   ἀνδρῶν οὓς ἂν δὴ κατὰ δούλιον ἦμαρ ἕλῃσι.  χαλεπὸν οὖν τὸ κτῆμα ἔργῳ πολλάκις ἐπιδέδεικται περί τε τὰς Μεσσηνίων συχνὰς ἀποστάσεις καὶ περὶ τὰς τῶν ἐκ μιᾶς φωνῆς πολλοὺς οἰκέτας κτωμένων πόλεις ὅσα κακὰ συμβαίνει, καὶ ἔτι τὰ τῶν λεγομένων περιδίνων περὶ τὴν ̓ιταλίαν παντοδαπὰ κλοπῶν ἔργα καὶ παθήματα· πρὸς ἅ τις ἂν πάντα  βλέψας διαπορήσειε τί χρὴ δρᾶν περὶ ἁπάντων τῶν τοιούτων, δύο δὴ λείπεσθον μηχαναί, μὴ πατριώτας ἀλλήλων εἶναι τοὺς μέλλοντας δουλεύσειν ἀσυμφώνους τε ὅτι μάλιστα εἰς δύναμιν, τρέφειν δ΄ αὐτοὺς ὀρθῶς μὴ μόνον ἐκείνων ἕνεκα, πλέον δ΄ ἑαυτῶν προτιμῶντας ὑβρίζειν τε ἥκιστα εἰς αὐτούσ. κολάζειν δὲ ἐν δίκῃ δούλους δεῖ καὶ μὴ νουθετοῦντας ὡς ἐλευθέρους θρύπτεσθαι ποιεῖν, τὴν δὲ οἰκέτου πρόσρησιν χρὴ σχεδὸν ἐπίταξιν πᾶσαν γίγνεσθαι,  μὴ προσπαίζοντας μηδαμῇ μηδαμῶς οἰκέταισ, μήτ΄ οὖν θηλείαις μήτε ἄρρεσιν; ἃ δὴ πρὸς δούλους φιλοῦσι πολλοὶ σφόδρα ἀνοήτως θρύπτοντες χαλεπώτερον ἀπεργάζεσθαι τὸν βίον ἐκείνοις τε ἄρχεσθαι καὶ ἑαυτοῖς ἄρχειν.  πρώτους δ΄ ἐγὼ τῶν ̔ελλήνων οἶδα ἀργυρωνήτοις δούλοις χρησαμένους Χίουσ, ὡς ἱστορεῖ Θεόπομπος ἐν τῇ ἑβδόμῃ καὶ δεκάτῃ τῶν ἱστοριῶν   Χῖοι πρῶτοι τῶν ̔ελλήνων μετὰ Θετταλοὺς καὶ Λακεδαιμονίους ἐχρήσαντο δούλοισ, τὴν μέντοι κτῆσιν αὐτῶν οὐ τὸν αὐτὸν τρόπον ἐκείνοισ..,  Λακεδαιμόνιοι μὲν γὰρ καὶ Θετταλοὶ φανήσονται κατασκευασάμενοι τὴν δουλείαν ἐκ τῶν ̔ελλήνων τῶν οἰκούντων πρότερον τὴν χώραν ἣν ἐκεῖνοι νῦν ἔχουσιν, οἱ μὲν ̓αχαιῶν, Θετταλοὶ δὲ Περραιβῶν καὶ Μαγνήτων, καὶ προσηγόρευσαν τοὺς καταδουλωθέντας οἱ μὲν εἵλωτασ, οἱ δὲ πενέστασ. Χῖοι δὲ βαρβάρους κέκτηνται τοὺς οἰκέτας καὶ τιμὴν αὐτῶν καταβάλλοντεσ. ὁ μὲν οὖν Θεόπομπος ταῦθ΄ ἱστόρησεν ἐγὼ δὲ τοῖς Χίοις ἡγοῦμαι διὰ τοῦτο νεμεσῆσαι τὸ δαιμόνιον χρόνοις γὰρ ὕστερον ἐξεπολεμήθησαν διὰ δούλουσ. Νυμφόδωρος γοῦν  ὁ Συρακόσιος ἐν τῷ τῆς ̓ασίας Παράπλῳ τάδ΄ ἱστορεῖ περὶ αὐτῶν·  τῶν Χίων οἱ δοῦλοι ἀποδιδράσκουσιν αὐτοὺς καὶ εἰς τὰ ὄρη ὁρμώμενοι τὰς ἀγροικίας αὐτῶν κακοποιοῦσι πολλοὶ συναθροισθέντεσ· ἡ γὰρ νῆσός ἐστι τραχεῖα καὶ κατάδενδροσ· μικρὸν δὲ πρὸ ἡμῶν οἰκέτην τινὰ μυθολογοῦσιν αὐτοὶ οἱ Χῖοι ἀποδράντα ἐν τοῖς ὄρεσι τὰς διατριβὰς ποιεῖσθαι, ἀνδρεῖον δέ τινα ὄντα καὶ τὰ πολέμια ἐπιτυχῆ· τῶν δραπετῶν ἀφηγεῖσθαι ὡς ἂν βασιλέα στρατεύματοσ, καὶ πολλάκις τῶν Χίων ἐπιστρατευσάντων ἐπ΄ αὐτὸν καὶ οὐδὲν ἀνύσαι δυναμένων ἐπεὶ αὐτοὺς ἑώρα μάτην ἀπολλυμένους ὁ Δρίμακος  τοῦτο γὰρ ἦν ὄνομα τῷ δραπέτῃ λέγει πρὸς  αὐτοὺς τάδε·  ὑμῖν, ὦ Χῖοί τε καὶ κύριοι, τὸ μὲν γινόμενον πρᾶγμα παρὰ τῶν οἰκετῶν οὐδέποτε μὴ παύσηται· πῶς γὰρ ὁπότε κατὰ χρησμὸν γίνεται θεοῦ δόντοσ; ἀλλ΄ ἐὰν ἐμοὶ σπείσησθε καὶ ἐᾶτε ἡμᾶς ἡσυχίαν ἄγειν, ἐγὼ ὑμῖν ἔσομαι πολλῶν ἀγαθῶν ἀρχηγόσ.  σπεισαμένων οὖν τῶν Χίων πρὸς αὐτὸν καὶ ἀνοχὰς ποιησαμένων χρόνον τινὰ κατασκευάζεται μέτρα καὶ σταθμὰ καὶ σφραγῖδα  ἰδίαν. καὶ δείξας τοῖς Χίοις εἶπε διότι  λήψομαι ὅ τι ἂν παρά τινος ὑμῶν λαμβάνω τούτοις τοῖς μέτροις καὶ σταθμοῖς καὶ λαβὼν τὰ ἱκανὰ ταύτῃ τῇ σφραγῖδι τὰ ταμιεῖα σφραγισάμενος καταλείψω. τοὺς δ΄ ἀποδιδράσκοντας ὑμῶν δούλους ἀνακρίνας τὴν αἰτίαν ἐὰν μέν μοι δοκῶσιν ἀνήκεστόν τι παθόντες ἀποδεδρακέναι, ἕξω μετ΄ ἐμαυτοῦ, ἐὰν  δὲ μηδὲν λέγωσι δίκαιον, ἀποπέμψω πρὸς τοὺς δεσπότασ. ὁρῶντες οὖν οἱ λοιποὶ οἰκέται τοὺς Χίους ἡδέως τὸ πρᾶγμα προσδεξαμένους πολλῷ ἔλαττον ἀπεδίδρασκον φοβούμενοι τὴν ἐκείνου κρίσιν καὶ οἱ ὄντες δὲ μετ΄ αὐτοῦ δραπέται πολὺ μᾶλλον ἐφοβοῦντο ἐκεῖνον ἢ τοὺς ἰδίους αὑτῶν δεσπότας καὶ πάντ΄ αὐτῷ τὰ δέοντ΄ ἐποίουν, πειθαρχοῦντες ὡς ἂν στρατηγῷ, ἐτιμωρεῖτό τε γὰρ τοὺς ἀτακτοῦντας καὶ οὐθενὶ ἐπέτρεπε συλᾶν ἀγρὸν οὐδ΄ ἄλλο ἀδικεῖν οὐδὲ ἓν ἄνευ τῆς αὑτοῦ γνώμησ.  ἐλάμβανε δὲ ταῖς ἑορταῖς ἐπιπορευόμενος ἐκ τῶν ἀγρῶν οἶνον καὶ ἱερεῖα τὰ καλῶς ἔχοντα ὅσα μὴ αὐτοὶ δοίησαν οἱ κύριοι· καὶ εἴ τινα αἴσθοιτο  ἐπιβουλεύοντα αὑτῷ ἢ ἐνέδρας κατασκευάζοντα ἐτιμωρεῖτο.  εἶτ΄ ἐκήρυξε γὰρ ἡ πόλις χρήματα δώσειν πολλὰ τῷ αὐτὸν λαβόντι ἢ τὴν κεφαλὴν κομίσαντι οὗτος ὁ Δρίμακος πρεσβύτερος γενόμενος καλέσας τὸν ἐρώμενον τὸν ἑαυτοῦ εἴς τινα τόπον λέγει αὐτῷ ὅτι ἐγώ σε πάντων ἀνθρώπων  ἠγάπησα μάλιστα καὶ σύ μοι εἶ καὶ παῖς καὶ υἱὸς καὶ τὰ ἄλλα πάντα· ἐμοὶ μὲν οὖν χρόνος ἱκανὸς βεβίωται, σὺ δὲ νέος εἶ καὶ ἀκμὴν ἔχεις τοῦ ζῆν. τί οὖν ἐστιν; ἄνδρα σε δεῖ γενέσθαι καλὸν καὶ ἀγαθόν· ἐπεὶ γὰρ ἡ πόλις τῶν Χίων δίδωσι τῷ ἐμὲ ἀποκτείναντι χρήματα πολλὰ καὶ ἐλευθερίαν ὑπισχνεῖται, δεῖ σε ἀφελόντα μου τὴν κεφαλὴν εἰς Χίον ἀπενεγκεῖν καὶ λαβόντα παρὰ τῆς πόλεως τὰ χρήματα εὐδαιμονεῖν.  ἀντιλέγοντος δὲ τοῦ  νεανίσκου πείθει αὐτὸν τοῦτο ποιῆσαι. καὶ ὃς ἀφελόμενος αὐτοῦ τὴν κεφαλὴν λαμβάνει παρὰ τῶν Χίων τὰ ἐπικηρυχθέντα χρήματα καὶ θάψας τὸ σῶμα τοῦ δραπέτου εἰς τὴν ἰδίαν ἐχώρησε. καὶ οἱ Χῖοι πάλιν ὑπὸ τῶν οἰκετῶν ἀδικούμενοι καὶ διαρπαζόμενοι μνησθέντες τῆς τοῦ τετελευτηκότος ἐπιεικείας ἡρῷον ἱδρύσαντο κατὰ τὴν χώραν καὶ ἐπωνόμασαν ἥρωος εὐμενοῦς · καὶ αὐτῷ ἔτι καὶ νῦν οἱ δραπέται ἀποφέρουσιν ἀπαρχὰς πάντων ὧν ἂν ὑφέλωνται. φασὶ δὲ καὶ καθ΄ ὕπνους ἐπιφαινόμενον πολλοῖς τῶν Χίων προσημαίνειν οἰκετῶν  ἐπιβουλάσ· καὶ οἷς ἂν ἐπιφανῇ οὗτοι θύουσιν αὐτῷ ἐλθόντες ἐπὶ τὸν τόπον οὗ τὸ ἡρῷόν ἐστιν αὐτοῦ. ὁ μὲν οὖν Νυμφόδωρος ταῦτα ἱστόρησεν ἐν πολλοῖς δὲ ἀντιγράφοις ἐξ ὀνόματος αὐτὸν  καλούμενον οὐχ εὗρον. οὐδένα δὲ ὑμῶν ἀγνοεῖν οἶμαι οὐδὲ ἃ ὁ καλὸς ̔ηρόδοτος ἱστόρησε περὶ Πανιωνίου τοῦ Χίου καὶ ὧν ἐκεῖνος ἔπαθεν δικαίως ἐλευθέρων παίδων ἐκτομὰς ποιησάμενος καὶ τούτους ἀποδόμενοσ. ΄ Νικόλαος δ΄ ὁ περιπατητικὸς καὶ Ποσειδώνιος ὁ στωικὸς ἐν ταῖς ἱστορίαις ἑκάτερος τοὺς Χίους φασὶν ἐξανδραποδισθέντας  ὑπὸ Μιθριδάτου τοῦ Καππάδοκος παραδοθῆναι τοῖς ἰδίοις δούλοις δεδεμένουσ, ἵν΄ εἰς τὴν Κόλχων γῆν κατοικισθῶσιν οὕτως αὐτοῖς ἀληθῶς τὸ δαιμόνιον ἐμήνισε πρώτοις χρησαμένοις ὠνητοῖς ἀνδραπόδοις τῶν πολλῶν ὄντων κατὰ τὰς διακονίασ. μήποτ΄ οὖν διὰ ταῦτα καὶ ἡ παροιμία  Χῖος δεσπότην ὠνήσατο, ᾗ κέχρηται Εὔπολις ἐν Φίλοισ. ̓αθηναῖοι δὲ καὶ τῆς τῶν δούλων προνοοῦντες τύχης ἐνομοθέτησαν καὶ ὑπὲρ δούλων γραφὰς ὕβρεως εἶναι. ̔υπερείδης γοῦν ὁ ῥήτωρ ἐν τῷ  κατὰ Μαντιθέου αἰκίας φησὶν ἔθεσαν οὐ μόνον ὑπὲρ τῶν ἐλευθέρων, ἀλλὰ καὶ ἐάν τις εἰς δούλου σῶμα ὑβρίσῃ γραφὰς εἶναι κατὰ τοῦ ὑβρίσαντοσ. τὰ ὅμοια εἴρηκε καὶ Λυκοῦργος ἐν τῷ κατὰ Λυκόφρονος πρώτῳ καὶ Δημοσθένης ἐν τῷ κατὰ Μειδίου. Μάλακος δ΄ ἐν τοῖς Σιφνίων ὥροις ἱστορεῖ ὡς τὴν ̓́εφεσον δοῦλοι τῶν Σαμίων ᾤκισαν χίλιοι τὸν ἀριθμὸν ὄντεσ, οἳ καὶ τὸ πρῶτον ἀποστάντες εἰς τὸ ἐν τῇ νήσῳ ὄρος κακὰ πολλὰ  ἐποίουν τοὺς Σαμίουσ·· ἔτει δὲ ἕκτῳ μετὰ ταῦτα  ἐκ μαντείας οἱ Σάμιοι ἐσπείσαντο τοῖς οἰκέταις ἐπὶ συνθήκαισ, καὶ ἀθῷοι ἐξελθόντες τῆς νήσου ἐκπλεύσαντες κατέσχον τὴν ̓́εφεσον καὶ οἱ ̓εφέσιοι ἐκ τούτων ἐγένοντο. διαφέρειν δέ φησι Χρύσιππος δοῦλον οἰκέτου   γράφων ἐν δευτέρῳ περὶ ὁμονοίας διὰ τὸ τοὺς ἀπελευθέρους μὲν δούλους ἔτι εἶναι, οἰκέτας δὲ τοὺς μὴ τῆς κτήσεως ἀφειμένουσ. ὁ γὰρ οἰκέτησ,  φησί, δοῦλός ἐστι κτήσει κατατεταγμένοσ. καλοῦνται δ΄ οἱ δοῦλοι, ὡς μὲν Κλείταρχός φησιν ἐν ταῖς Γλώσσαισ, ἆζοι καὶ θεράποντες καὶ ἀκόλουθοι καὶ διάκονοι καὶ ὑπηρέται, ἔτι δ΄ ἑπάμονες καὶ λάτρεισ. ̓αμερίας δὲ ἑρκίτας φησὶ καλεῖσθαι τοὺς κατὰ τοὺς ἀγροὺς οἰκέτασ. ̔́ερμων δὲ ἐν Κρητικαῖς Γλώτταις μνώτας τοὺς ἐγγενεῖς οἰκέτασ, Σέλευκος δ΄ ἄζους τὰς θεραπαίνας καὶ τοὺς θεράποντασ, ἀποφράσην δὲ τὴν δούλην καὶ βολίζην, σίνδρωνα δὲ τὸν δουλέκδουλον, ἀμφίπολον δὲ τὴν περὶ τὴν δέσποιναν θεράπαιναν,  πρόπολον δὲ τὴν προπορευομένην. Πρόξενος δ΄ ἐν δευτέρῳ Λακωνικῆς πολιτείας ἐπικαλεῖσθαί φησιν χαλκίδας παρὰ Λακεδαιμονίοις τὰς θεραπαίνασ. ̓́ιων δ΄ ὁ Χῖος ἐν Λαέρτῃ τὸν οἰκέτην ἐπὶ δούλου τέθεικεν εἰπών   ἴθι μοι, δόμον, οἰκέτα, κλεῖσον ὑπόπτεροσ,  μή τις ἔλθῃ βροτῶν.  ̓αχαιὸς δ΄ ἐν ̓ομφάλῃ περὶ τοῦ Σατύρου λέγων φησίν  ὡς εὔδουλοσ, ὡς εὔοικος ἦν,  ἰδίως λέγων ὡς χρηστὸς ἐς τοὺς δούλους ἐστὶ καὶ  τοὺς οἰκέτασ. ὅτι δὲ οἰκέτης ἐστὶν ὁ κατὰ τὴν οἰκίαν διατρίβων κἂν ἐλεύθερος ᾖ κοινόν. οἱ δὲ τῆς ἀρχαίας κωμῳδίας ποιηταὶ περὶ τοῦ ἀρχαίου βίου διαλεγόμενοι ὅτι οὐκ ἦν τότε δούλων χρεία τοιάδε ἐκτίθενται· Κρατῖνος μὲν ἐν Πλούτοισ·   οἷς δὴ βασιλεὺς Κρόνος ἦν τὸ παλαιόν,  ὅτε τοῖς ἄρτοις ἠστραγάλιζον, μᾶζαι δ΄ ἐν ταῖσι  παλαίστραις  Αἰγιναῖαι κατεβέβληντο δρυπεπεῖς βώλοις τε κομῶσαι.  Κράτης δ΄ ἐν Θηρίοισ·  ἔπειτα δοῦλον οὐδὲ εἷς κεκτήσετ΄ οὐδὲ δούλην,  ἀλλ΄ αὐτὸς αὑτῷ δῆτ΄ ἀνὴρ γέρων διακονήσει;   β. οὐ δῆθ΄  ὁδοιποροῦντα γὰρ τὰ πάντ΄ ἐγὼ ποιήσω. α. τί δῆτα τοῦτ΄ αὐτοῖς πλέον; β. πρόσεισιν αὔθ΄  ἕκαστον  τῶν σκευαρίων ὅταν καλῇ τι· παρατίθου, τράπεζα·  αὕτη· παρασκεύαζε σαυτήν. μάττε, θυλακίσκε.  ἔγχει, κύαθε. ποὖσθ΄ ἡ κύλιξ; διάνιζ΄ ἰοῦσα σαυτήν.  ἀνάβαινε, μᾶζα. τὴν χύτραν χρῆν ἐξερᾶν τὰ τεῦτλα.   ἰχθύ, βάδιζ΄. ἀλλ΄ οὐδέπω ΄ πὶ θάτερ΄ ὀπτός εἰμι.  οὔκουν μεταστρέψας σεαυτὸν ἁλὶ πάσεις ἀλείφων;  ἑξῆς δὲ μετὰ ταῦτα ὁ τὸν ἐναντίον τούτῳ παραλαμβάνων λόγον φησίν Ι  ἀλλ΄ ἀντίθες τοι· ἐγὼ γὰρ αὐτὰ τἄμπαλιν  τὰ θερμὰ λουτρὰ πρῶτον ἄξω τοῖς ἐμοῖς  ἐπὶ κιόνων, ὥσπερ διὰ τοῦ Παιωνίου,  ἀπὸ τῆς θαλάττησ, ὥσθ΄ ἑκάστῳ ῥεύσεται  εἰς τὴν πύελον ἐρεῖ δὲ θὔδωρ  ἀνέχετε.  εἶτ΄ ἁλάβαστος εὐθέως ἥξει μύρου  αὐτόματοσ, ὁ σπόγγος τε καὶ τὰ σάνδαλα.  βέλτιον δὲ τούτων Τηλεκλείδης ̓αμφικτύοσι·    λέξω τοίνυν βίον ἐξ ἀρχῆς ὃν ἐγὼ θνητοῖσι παρεῖχον·  εἰρήνη μὲν πρῶτον ἁπάντων ἦν ὥσπερ ὕδωρ κατὰ χειρόσ. ἡ γῆ δ΄ ἔφερ΄ οὐ δέος οὐδὲ νόσουσ, ἀλλ΄ αὐτόματ΄ ἦν τὰ δέοντα·  οἴνῳ γὰρ ἅπασ1΄ ἔρρει χαράδρα, μᾶζαι δ΄ ἄρτοις ἐμάχοντο  περὶ τοῖς στόμασιν τῶν ἀνθρώπων ἱκετεύουσαι καταπίνειν  εἴ τι φιλοῖεν τὰς λευκοτάτασ. οἱ δ΄ ἰχθύες οἴκαδ΄ ἰόντες   ἐξοπτῶντες σφᾶς αὐτοὺς ἂν παρέκειντ΄ ἐπὶ ταῖσι τραπέζαισ. ζωμοῦ δ΄ ἔρρει παρὰ τὰς κλίνας ποταμὸς κρέα θερμὰ κυλίνδων  ὑποτριμματίων δ΄ ὀχετοὶ τούτων τοῖς βουλομένοισι παρῆσαν,   ὥστ΄ ἀφθονία τὴν ἔνθεσιν ἦν ἄρδονθ΄ ἁπαλὴν καταπίνειν.  λεκανίσκαισιν δ΄ ἂν ψαιστὰ παρῆν ἡδυσματίοις κατάπαστα,  ὀπταὶ δὲ κίχλαι μετ΄ ἀμητίσκων εἰς τὸν φάρυγ΄ εἰσεπέτοντο   τῶν δὲ πλακούντων ὠστιζομένων περὶ τὴν γνάθον ἦν ἀλαλητόσ.  μήτρας δὲ τὸμοις καὶ χναυματίοις οἱ παῖδες ἂν ἠστραγάλιζον.  οἱ δ΄ ἄνθρωποι πίονες ἦσαν τότε καὶ μέγα χρῆμα γιγάντων. πρὸς τῆς Δήμητρος ὑμῖν , ὦ ἑταῖροι, εἰ ταῦτα οὕτως ἐγίνετο, χρεία τίς  ἡμῖν ἦν οἰκετῶν; ἀλλὰ γὰρ αὐτουργοὺς εἶναι ἐθίζοντες ἡμᾶς οἱ ἀρχαῖοι διὰ τῶν ποιημάτων ἐπαίδευον εὐωχοῦντες λόγοισ. ἐγὼ δ΄ ἐπειδὴ ὥσπερ λαμπάδιον κατασείσαντος  τοῦ θαυμασιωτάτου Κρατίνου τὰ προκείμενα ἔπη καὶ οἱ μετ΄ αὐτὸν γενόμενοι μιμησάμενοι ἐπεξειργάσαντο, ἐχρησάμην τῇ τάξει τῶν δραμάτων ὡς ἐδιδάχθη· καὶ εἰ μὴ ἐνοχλῶ τι ὑμῖν  τῶν γὰρ κυνικῶν φροντὶς οὐδὲ ἡ σμικροτάτη ̓, ἀπομνημονεύσω κατὰ τὴν τάξιν καὶ τὰ τοῖς ἄλλοις εἰρημένα ποιηταῖσ· ὧν εἷς ἐστιν ὁ ̓αττικώτατος Φερεκράτησ, ὃς ἐν ὲν τοῖς Μεταλλεῦσί φησιν   πλούτῳ δ΄ ἐκεῖν΄ ἦν πάντα συμπεφυρμένα,  ἐν πᾶσιν ἀγαθοῖς πάντα τρόπον εἰργασμένα.  ποταμοὶ μὲν ἀθάρης καὶ μέλανος ζωμοῦ πλέῳ   διὰ τῶν στενωπῶν τονθολνγοῦντες ἔρρεον  αὐταῖσι μυστίλαισι καὶ ναστῶν τρύφη,   ὥστ΄ εὐμαρῆ γε καὐτομάτην τὴν ἔνθεσιν  χωρεῖν λιπαρὰν κατὰ τοῦ λάρυγγος τοῖς νεκροῖσ.  φύσκαι δὲ καὶ σίζοντες ἀλλάντων τόμοι  παρὰ τοῖς ποταμοῖσιν ἐξεκέχυντ΄ ἀντ΄ ὀστράκων.  καὶ μὴν παρῆν τεμάχη μὲν ἐξωπτημένα,  καταχυσματίοισι παντοδαποῖσιν εὐτρεπῆ·   σχελίδες δ΄ ὁλόκνημοι πλησίον τακερώταται  ἐπὶ πινακίσκοις καὶ δίεφθ΄ ἀκροκώλια  ἥδιστον ἀπατμίζοντα καὶ χόλικες βοὸς  καὶ πλευρὰ δελφάκει΄ ἐπεξανθισμένα  χναυρότατα παρέκειτ΄ ἐπ΄ ἀμύλοις καθήμενα,  παρῆν δὲ χόνδρος γἀλακι κατανενιμμένος  ἐν καταχύτλοις λεκάναισι καὶ πύου τόμοι.   β. οἴμ΄ ὡς ἀπολεῖς μ΄ ἐνταῦθα διατρίβουσ1΄ ἔτι,  παρὸν κολυμβᾶν ὡς ἔχετ΄ εἰς τὸν Τάρταρον.  Α. τί δῆτα λέξεισ, τἀπίλοιπ΄ ἤνπερ πύθῃ; ὀπταὶ κίχλαι γὰρ εἰς ἀνάβραστ΄ ἠρτυμέναι περὶ τὸ στόμ΄ ἐπέτοντ΄ ἀντιβολοῦσαι καταπιεῖν ὑπὸ μυρρίναισι κἀνεμώναις κεχυμένασ.  τὰ δὲ μῆλ΄ ἐκρέματο τὰ καλὰ τῶν καλῶν ἰδεῖν ὑπὲρ κεφαλῆσ, ἐξ οὐδενὸς πεφυκότα. κόραι δ΄ ἐν ἀμπεχόναις τριχάπτοις ἀρτίως ἡβυλλιῶσαι καὶ τὰ ῥόδα κεκαρμέναι πλήρεις κύλικας οἴνου μέλανος ἀνθοσμίου  ἤντλουν διὰ χώνης τοῖσι βουλομένοις πιεῖν.  καὶ τῶνδ΄ ἑκάστοτ΄ εἰ φάγοι τις ἢ πίοι, διπλάσι΄ ἐγίγνετ΄ εὐθὺς ἐξ ἀρχῆς πάλιν. κἀν τοῖς Πέρσαις δέ φησιν τίς  δ΄ ἔσθ΄ ἡμῖν τῶν σῶν ἀροτῶν ἢ ζυγοποιῶν ἔτι χρεία ἢ δρεπανουργῶν ἢ χαλκοτύπων ἢ σπέρματος ἢ  χαρακισμοῦ;  αὐτόματοι γὰρ διὰ τῶν τριόδων ποταμοὶ λιπαροῖς   ἐπιπάστοις  ζωμοῦ μέλανος καὶ ̓αχιλλείοις μάζαις κοχυδοῦντες   ἐπιβλὺξ ἀπὸ τῶν πηγῶν τῶν τοῦ Πλούτου ῥεύσονται, σφῶν   ἀρύτεσθαι. ὁ Ζεὺς δ΄ ὕων οἴνῳ καπνίᾳ κατὰ τοῦ κεράμου   βαλανεύσει,  ἀπὸ τῶν δὲ τεγῶν ὀχετοὶ βοτρύων μετὰ ναστίσκων  πολυτύρων ὀχετεύσονται θερμῷ σὺν ἔτνει καὶ λειριοπολφανεμώναισ. τὰ δὲ δὴ δένδρη τἀν τοῖς ὄρεσιν χορδαῖς ὀπταῖς  ἐριφείοις   φυλλοροήσει καὶ τευθιδίοις ἁπαλοῖσι κίχλαις τ΄  ἀναβράστοισ. τί δεῖ πρὸς τούτοις ἔτι παρατίθεσθαι τὰ ἐκ Ταγηνιστῶν τοῦ χαρίεντος ̓αριστοφάνουσ; πάντες γὰρ τῆς καταχήνης αὐτοῦ πλήρεις ἐστέ. τῶν δὲ Μεταγένους ἐκ Θουριοπερσῶν μνημονεύσας καταπαύσω τὸν λόγον, μακρὰ χαίρειν εἰπὼν ταῖς Νικοφῶντος Σειρῆσιν, ἐν αἷς τάδε γέγραπται·   νειφέτω μὲν ἀλφίτοισ.  ψακαζέτω δ΄ ἄρτοισιν, ὑέτω δ΄ ἔτνει,  ζωμὸς διὰ τῶν ὁδῶν κυλινδείτω κρέα,  πλακοῦς ἑαυτὸν ἐσθίειν κελευέτω.  ἀλλ΄ ὅ γε Μεταγένης τάδε φησίν  ὁ μὲν ποταμὸς ὁ Κρᾶθις ἡμῖν καταφέρει  μάζας μεγίστας αὐτομάτας μεμαγμένασ,  ὁ δ΄ ἕτερος ὠθεῖ κῦμα ναστῶν καὶ κρεῶν  ἑφθῶν τε βατίδων εἰλυομένων αὐτόσε·  τὰ δὲ μικρὰ ταυτὶ ποτάμι΄ ἐνμεντευθενὶ  ῥεῖ τευθίσιν ὀπταῖς καὶ φάγροις καὶ καράβοισ,  ἐντευθενὶ δ΄ ἀλλᾶσι καὶ περικόμμασι,   τῃδὶ δ΄ ἀφύαισι, τῇδε δ΄ αὖ ταγηνίαισ.  τεμάχη δ΄ ἄνωθεν αὐτόματα πεπνιγμένα  εἰς τὸ στόμ΄ ᾄττει, τὰ δὲ παρ΄ αὐτὼ τὼ πόδε. ἄμυλοι δὲ περινέουσιν ἡμῖν ἐν κύκλῳ.  οἶδα δὲ ὅτι καὶ οἱ Θουριοπέρσαι καὶ τὸ τοῦ Νικοφῶντος δρᾶμα ἀδίδακτά ἐστι, διόπερ καὶ τελευταίων αὐτῶν ἐμνήσθην.   ταῦτα τοῦ Δημοκρίτου σαφῶς καὶ τορῶς διεξελθόντος ἐπῄνουν μὲν οἱ δαιταλεῖσ, ὁ δὲ Κύνουλκος  ἔφη· ἄνδρες σύσσιτοι, σφόδρα με λιμώττοντα οὐκ ἀηδῶς ὁ Δημόκριτος εἱστίασεν ποταμοὺς διαπερανάμενος ἀμβροσίας καὶ νέκταροσ, ὑφ΄ ὧν ΄ ἀρδευθεὶς τὴν ψυχὴν πάνυ πειναλέος γεγένημαι ΄ λόγους αὐτὸ μόνον καταβροχθίσασ· ὥστε ἤδη παυσάμενοί ποτε τῆς τοσαύτης ἀπεραντολογίας κατὰ  τὸν Παιανιέα ῥήτορα τοιούτων τινῶν μεταλάβωμεν ἃ μήτ΄ ἰσχὺν ἐντίθησι μήτ΄ ἀποθνῄσκειν ἐᾷ·  ἐν κενῇ γὰρ γαστρὶ τῶν καλῶν ἔρως   οὐκ ἔστι· πεινῶσιν γὰρ ἡ Κύπρις πικρά, ̓αχαιός φησιν ἐν Αἴθωνι σατυρικῷ. παρ΄ οὗ ὁ σοφὸς Εὐριπίδης λαβὼν ἔφη·  ἐν πλησμονῇ τοι Κύπρισ, ἐν πεινῶντι δ΄ οὔ. πρὸς ὃν ὁ Οὐλπιανὸς ἀεί ποτε διαπολεμῶν ἔφη   πλήρης μὲν λαχάνων ἀγορή, πλήρης δὲ καὶ ἄρτων, σὺ δέ, ὦ κύον, ἀεὶ λιμώττεις καὶ οὐκ ἐᾷς ἡμᾶς λόγων καλῶν καὶ ἀφθόνων μεταλαμβάνειν, μᾶλλον δὲ σιτεῖσθαι· τροφὴ γὰρ ψυχῆς λόγοι καλοί.  καὶ ἅμα στραφεὶς πρὸς τὸν οἰκέτην  Λεῦκε, ἔφη,  κἂν ἐκφατνίσματά τινα ἄρτων ἔχῃσ, δὸς τοῖς κυσίν.  καὶ ὁ Κύνουλκος εἰ μὲν εἰς ἀκροάσεις λόγων, ἔφη, παρεκεκλήμην, ἠπιστάμην ἥκειν ἀγορᾶς πληθυούσης οὕτως γάρ τις τῶν σοφῶν τὴν τῶν δείξεων ὥραν ἐκάλει, καὶ αὐτὸν οἱ πολλοὶ διὰ τοῦτο Πληθαγόραν ὠνόμαζον εἰ δὲ λουσάμενοι λογάρια δειπνοῦμεν,  μακρὰς τίθημι συμβολὰς ἀκροώμενος  κατὰ τὸν Μένανδρον. διὸ παραχωρῶ σοι, ὦ γάστρων, τῆς τοιαύτης ἐμφορεῖσθαι σιτήσεωσ·   πεινῶντι γὰρ ἀνδρὶ μᾶζα τιμιωτέρα χρυσοῦ τε κἀλέφαντοσ,  κατὰ τὸν τοῦ ̓ερετριέως ̓αχαιοῦ Κύκνον.  καὶ ἅμα ταῦτα λέγων οἷος ἦν ἀπανίστασθαι· ἐπιστραφεὶς δὲ καὶ θεασάμενος πλῆθος ἰχθύων καὶ ἄλλων παντοδαπῶν ὄψων παρασκευὴν εἰσκυκλουμένην τύψας τῇ χειρὶ τὸ προσκεφάλαιον ἀνέκραγεν   τέτλαθι δή, πενίη, καὶ ἀνάσχεο μωρολογούντων   ὄψων γὰρ πλῆθός σε δαμᾷ καὶ λιμὸς ἀτερπήσ.  ἐγὼ γὰρ ἤδη ὑπὸ τῆς ἐνδείας οὐ διθυράμβους φθέγγομαι κατὰ τὸν Σωκράτην, ἀλλ΄ ἤδη καὶ ἔπη λιμῶδες γὰρ ὄντως ἡ ῥαψῳδία κατὰ. γὰρ ̓αμειψίαν, ὃς ἐν Σφενδόνῃ ἔφη περὶ σοῦ μαντευσάμενοσ, ὦ Λαρήνσιε,  κοὐδ΄ εἷς σοὐστὶν τῶν πλουτούντων, μὰ τὸν ̔́ηφαιστον, προσόμοιοσ,   καλλιτράπεζος καὶ βουλόμενος λιπαρὸν ψωμὸν καταπίνειν.  ὁρῶ γὰρ θαῦμ΄ ἄπιστον, ἰχθύων γένη  περὶ τὴν ἄκραν παίζοντα, κωβιούσ, σπάρουσ,  ψήττασ, ἐρυθρίνουσ, κεστρέασ, πέρκασ, ὄνουσ,  θύννουσ, μελανούρουσ, σηπίασ, αὐλωπίασ,  τρίγλασ, ἑλεδώνασ, σκορπίουσ, φησὶν ̔ηνίοχος ἐν Πολυπράγμονι· δεῖ οὖν κἀμὲ κατὰ τὸν κωμικὸν Μεταγένην ἐπειπόντα   εἷς οἰωνὸς ἄριστοσ, ἀμύνεσθαι περὶ δείπνου  τετλάναι.    σιωπήσαντος δ΄ αὐτοῦ ὁ Μασσούριος ἔφη·  ἀλλ΄ ἐπειδὴ ὑπολείπεταί τινα περὶ τοῦ ἀμφὶ τοὺς οἰκέτας λόγου συμβαλοῦμαί τι καὶ αὐτὸς μέλος εἰς ἔρωτα τῷ σοφῷ καὶ φιλτάτῳ Δημοκρίτῳ. Φίλιππος ὁ Θεαγγελεὺς ἐν τῷ περὶ Καρῶν καὶ Λελέγων συγγράμματι καταλέξας τοὺς Λακεδαιμονίων εἵλωτας καὶ τοὺς Θετταλικοὺς πενέστας καὶ Κᾶράς φησι τοῖς Λέλεξιν ὡς οἰκέταις χρήσασθαι πάλαι τε καὶ νῦν. Φύλαρχος δ΄ ἐν ἕκτῃ ἱστοριῶν καὶ  Βυζαντίους φησὶν οὕτω Βιθυνῶν δεσπόσαι ὡς Λακεδαιμονίους τῶν εἱλώτων, περὶ δὲ τῶν παρὰ Λακεδαιμονίοις ἐπευνάκτων καλουμένων δοῦλοι δ΄ εἰσὶ καὶ οὗτοι σαφῶς ἐκτίθεται Θεόπομπος διὰ τῆς δευτέρας καὶ τριακοστῆς τῶν ἱστοριῶν λέγων οὕτωσ· ἀποθανόντων πολλῶν Λακεδαιμονίων ἐν τῷ πρὸς Μεσσηνίους πολέμῳ οἱ περιλειφθέντες εὐλαβηθέντες μὴ καταφανεῖς γένωνται τοῖς ἐχθροῖς ἐρημωθέντες ἀνεβίβασαν τῶν εἱλώτων ἐφ΄· ἑκάστην  στιβάδα τῶν τετελευτοκότων τινάσ· οὓς καὶ πολίτας ὕστερον ποιήσαντες προσηγόρευσαν ἐπευνάκτουσ, ὅτι κατετάχθησαν ἀντὶ τῶν τετελευτηκότων εἰς τὰς στιβάδασ. ὁ δ΄ αὐτὸς ἱστορεῖ κἀν τῇ τριακοστῇ καὶ τρίτῃ τῶν ἱστοριῶν παρὰ Σικυωνίοις κατωνακοφόρους καλεῖσθαι δούλους τινὰς παραπλησίους ὄντας τοῖς ἐπευνάκτοισ. τὰ παραπλήσια ἱστορεῖ  καὶ Μέναιχμος ἐν τοῖς Σικυωνιακοῖσ.  ἔτι  Θεόπομπος ἐν τῇ δευτέρᾳ τῶν Φιλιππικῶν ̓αρδιαίους φησὶ κεκτῆσθαι προσπελατῶν ὥσπερ εἱλώτων τριάκοντα μυριάδασ, οἱ δὲ μόθακες καλούμενοι παρὰ Λακεδαιμονίοις ἐλεύθεροι μὲν εἰσιν, οὐ μὴν Λακεδαιμόνιοι, λέγει δὲ περὶ αὐτῶν Φύλαρχος ἐν τῇ πέμπτῃ καὶ εἰκοστῇ τῶν ἱστοριῶν οὕτωσ·  εἰσὶ δ΄οἱ μόθακες σύντροφοι τῶν Λακεδαιμονίων ἕκαστος γὰρ τῶν πολιτικῶν παίδων, ὡς ἂν καὶ τὰ ἴδια ἐκποιῶσιν, οἱ μὲν ἕνα, οἱ δὲ δύο, τινὲς δὲ πλείους ποιοῦνται συντρόφους αὑτῶν, εἰσὶν οὖν  οἱ μόθακες ἐλεύθεροι μὲν, οὐ μὴν Λακεδαιμόνιοί γε, μετέχουσιν δὲ τῆς παιδείας πάσησ, τούτων ἕνα φασὶ γενέσθαι καὶ Λύσανδρον τὸν καταναυμαχήσαντα τοὺς ̓αθηναίους πολίτην γενόμενον δι΄ ἀνδραγαθίαν.  Μύρων δὲ ὁ Πριηνεὺς ἐν δευτέρῳ Μεσσηνιακῶν  πολλάκισ, φησίν, ἠλευθέρωσαν Λακεδαιμόνιοι δούλους καὶ οὓς μὲν ἀφέτας ἐκάλεσαν, οὓς δὲ ἀδεσπότουσ, οὓς δὲ ἐρυκτῆρασ., δεσποσιοναύτας δ΄ ἄλλουσ, οὓς εἰς τοὺς στόλους κατέτασσον, ἄλλους δὲ νεοδαμώδεισ, ἑτέρους ὄντας  τῶν εἱλώτων.  Θεόπομπος δ΄ ἐν ζ΄ ̔ελληνικῶν περὶ τῶν εἱλώτων λέγων ὅτι καὶ ἑλεάται καλοῦνται γράφει οὕτωσ· τὸ δὲ τῶν εἱλώτων ἔθνος παντάπασιν ὠμῶς διάκειται καὶ πικρῶσ· εἰσὶ γὰρ οὗτοι καταδεδουλωμένοι πολὺν ἤδη χρόνον ὑπὸ τῶν Σπαρτιατῶν, οἱ μὲν αὐτῶν ἐκ Μεσσήνης ὄντεσ, οἱ δ΄ ἑλεάται κατοικοῦντες πρότερον τὸ καλούμενον ̔́ελος τῆς Λακωνικῆσ.  Τίμαιος δ΄ ὁ  Ταυρομενίτης ἐκλαθόμενος αὑτοῦ ἐλέγχει δ΄ αὐτὸν εἰς τοῦτο Πολύβιος ὁ Μεγαλοπολίτης διὰ τῆς  δωδεκάτης τῶν ἱστοριῶν οὐκ εἶναι ἔφη σύνηθες τοῖς ̔́ελλησι δούλους κτᾶσθαι, αὐτὸς εἰπὼν ὁ ̓επιτίμαιος οὕτως δ΄ αὐτὸν καλεῖ ̓́ιστρος ὁ Καλλιμάχειος ἐν ταῖς πρὸς αὐτὸν ἀντιγραφαῖσ, εἰπὼν γὰρ ὅτι Μνάσων ὁ Φωκεὺς πλείους ἐκέκτητο δούλους τῶν χιλίων κἀν τῇ τρίτῃ δὲ τῶν ἱστοριῶν ὁ ̓επιτίμαιος ἔφη οὕτως εὐδαιμονῆσαι τὴν Κορινθίων πόλιν ὡς κτήσασθαι δούλων μυριάδας ἓξ καὶ  τεσσαράκοντα· δι΄ ἃς ἡγοῦμαι καὶ τὴν Πυθίαν αὐτοὺς κεκληκέναι χοινικομέτρασ. Κτησικλῆς δ΄ ἐν τρίτῃ Χρονικῶν κατὰ τὴν ἑπτακαιδεκάτην πρὸς ταῖς ἑκατόν φησιν ὀλυμπιάδα ̓αθήνησιν ἐξετασμὸν γενέσθαι ὑπὸ Δημητρίου τοῦ Φαληρέως τῶν κατοικούντων τὴν ̓αττικὴν καὶ εὑρεθῆναι ̓αθηναίους μὲν δισμυρίους πρὸς τοῖς χιλίοισ, μετοίκους δὲ μυρίουσ, οἰκετῶν δὲ μυριάδας μ΄. Νικίας δ΄ ὁ Νικηράτου, ὡς ὁ καλὸς ἔφη Ξενοφῶν ἐν τῷ περὶ πόρων, χιλίους ἔχων οἰκέτας ἐμίσθωσεν αὐτοὺς εἰς τὰ ἀργυρεῖα Σωσίᾳ τῷ Θρᾳκὶ ἐφ΄ ᾧ ὀβολὸν  ἑκάστου, τελεῖν τῆς ἡμέρασ. ̓αριστοτέλης δ΄ ἐν Αἰγινητῶν πολιτείᾳ καὶ παρὰ τούτοις φησὶ γενέσθαι ἑπτὰ καὶ τεσσαράκοντα μυριάδας δούλων. ̓αγαθαρχίδης δ΄ ὁ Κνίδιος ἐν τῇ ὀγδόῃ καὶ τριακοστῇ τῶν Εὐρωπιακῶν Δαρδανεῖς φησι δούλους  κεκτῆσθαι τὸν μὲν χιλίουσ,  τὸν δὲ καὶ πλείουσ· τούτων δ΄ ἕκαστον ἐν μὲν εἰρήνῃ γεωργεῖν, ἐν πολέμῳ δὲ λοχίζεσθαι ἡγεμόνα νέμοντας τὸν ἴδιον δεσπότην.  πρὸς ταῦτα ἀπαντήσας ὁ Λαρήνσιος ἔφη·  ἀλλὰ ̔ρωμαίων ἕκαστος οἶδας δ΄ ἀκριβῶς ταῦτα, ὦ  καλὲ Μασσούριε πλείστους ὅσους κεκτημένος οἰκέτασ· καὶ γὰρ μυρίους καὶ δισμυρίους καὶ ἔτι πλείους δὲ πάμπολλοι κέκτηνται, οὐκ ἐπὶ προσόδοις δέ, ὥσπερ ὁ τῶν ̔ελλήνων ζάπλουτος Νικίασ, ἀλλ΄ οἱ πλείους τῶν ̔ρωμαίων συμπροιόντας ἔχουσι τοὺς πλείστουσ, καὶ αἱ πολλαὶ δὲ αὗται ̓αττικαὶ μυριάδες τῶν οἰκετῶν δεδεμέναι εἰργάζοντο τὰ  μέταλλα. Ποσειδώνιος γοῦν, οὗ συνεχῶς μέμνησαι, ὁ φιλόσοφος καὶ ἀποστάντας φησὶν αὐτοὺς καταφονεῦσαι μὲν τοὺς ἐπὶ τῶν μετάλλων φύλακασ, καταλαβέσθαι δὲ τὴν ἐπὶ Σουνίῳ ἀκρόπολιν καὶ ἐπὶ πολὺν χρόνον πορθῆσαι τὴν ̓αττικήν. οὗτος δ΄ ἦν ὁ καιρὸς ὅτε καὶ ἐν Σικελίᾳ ἡ δευτέρα τῶν δούλων ἐπανάστασις ἐγένετο· πολλαὶ δὲ αὗται ἐγένοντο, καὶ ἀπώλοντο οἰκετῶν ὑπὲρ τὰς ἑκατὸν μυριάδασ· σύγγραμμα δὲ ἐκδέδωκε περὶ τῶν δουλικῶν πολέμων Καικίλιος ὁ ῥήτωρ ὁ ἀπὸ Καλῆς ἀκτῆσ· καὶ Σπάρτακος δὲ ὁ μονομάχος ἐκ Καπύης πόλεως ̓ιταλικῆς ἀποδρὰς κατὰ τὰ Μιθριδατικὰ πολὺ πλῆθος ἀποστήσας οἰκετῶν ἦν δὲ καὶ αὐτὸς οἰκέτησ, Θρᾲξ γένος κατέδραμε πᾶσαν ̓ιταλίαν  χρόνον οὐκ ὀλίγον πολλῶν δούλων καθ΄ ἑκάστην  ἡμέραν συρρεόντων ὡς αὐτὸν καὶ εἰ μὴ ἀπέθανεν ἐν τῇ πρὸς Λικίννιον Κράσσον παρατάξει, οὐ τὸν τυχόντα ἂν ἱδρῶτα τοῖς ἡμεδαποῖς παρεσχήκει, ὡς ὁ κατὰ τὴν Σικελίαν Εὔνουσ. σώφρονες δ΄ ἦσαν καὶ πάντα ἄριστοι οἱ ἀρχαῖοι ̔ρωμαῖοι·  Σκιπίων γοῦν ὁ ̓αφρικανὸς ἐπίκλην ἐκπεμπόμενος ὑπὸ τῆς συγκλήτου ἐπὶ τὸ καταστήσασθαι τὰς κατὰ τὴν οἰκουμένην βασιλείασ, ἵνα τοῖς προσήκουσιν ἐγχειρισθῶσιν, πέντε μόνους συνεπήγετο οἰκέτασ, ὡς ἱστορεῖ Πολύβιος καὶ  Ποσειδώνιοσ, καὶ ἑνὸς ἀποθανόντος κατὰ τὴν ὁδοιπορίαν ἐπέστειλε τοῖς οἰκείοις ἄλλον ἀντ΄ ἐκείνου πριαμένους πέμψαι αὐτῷ. ̓ιούλιος δὲ Καῖσαρ ὁ πρῶτος πάντων ἀνθρώπων περαιωθεὶς ἐπὶ τὰς Βρεττανίδας νήσους μετὰ χιλίων σκαφῶν τρεῖς οἰκέτας τοὺς πάντας συνεπήγετο, ὡς Κόττας ἱστορεῖ ὁ τότε ὑποστρατηγῶν αὐτῷ ἐν τῷ περὶ τῆς ̔ρωμαίων πολιτείας συγγράμματι, ὃ τῇ πατρίῳ ἡμῶν γέγραπται φωνῇ. ἀλλ΄ οὐ Σμινδυρίδης ὁ Συβαρίτης τοιοῦτοσ, ὦ ̔́ελληνεσ, ὃς ἐπὶ τὸν  ̓αγαρίστης τῆς Κλεισθένους θυγατρὸς ἐξορμῶν γάμον ὑπὸ χλιδῆς καὶ τρυφῆς χιλίους συνεπήγετο οἰκέτασ, ἁλιεῖς καὶ ὀρνιθευτὰς καὶ μαγείρουσ· οὗτος δ΄ ὁ ἀνὴρ καὶ ἐνδείξασθαι βουλόμενος ὡς εὐδαιμόνως ἔζη, ὡς ἱστορεῖ Χαμαιλέων ὁ Ποντικὸς ἐν τῷ περὶ ἡδονῆς τὸ δ΄ αὐτὸ βιβλίον καὶ ὡς Θεοφράστου φέρεται οὐκ ἔφη τὸν ἥλιον ἐτῶν εἴκοσιν οὔτ΄ ἀνατέλλοντα οὔτε δυόμενον ἑωρακέναι. καὶ τοῦτ΄ ἦν αὐτῷ μέγα καὶ θαυμαστὸν πρὸς  εὐδαιμονίαν. οὗτοσ, ὡς ἔοικεν, πρωὶ μὲν ἐκάθευδεν, ὀψὲ δ΄ ἠγείρετο, κατ΄ ἀμφότερα δυστυχῶν.  ὁ δὲ Ποντικὸς ̔εστιαῖος καλῶς ἐκαυχᾶτο μήτε ἀνατέλλοντα μήτε καταδυόμενὸν ποτε τὸν ἥλιον ἑωρακέναι διὰ τὸ παιδείᾳ παντὶ καιρῷ προσέχειν, ὡς ὁ Νικαεὺς Νικίας ἱστορεῖ ἐν ταῖς Διαδοχαῖσ. τί οὖν, οὐκ εἶχεν καὶ Σκιπίων καὶ ὁ Καῖσαρ οἰκέτασ; εἶχεν, ἀλλ΄ ἐφύλασσον τοὺς πατρίους νόμους καὶ κεκολασμένως ἔζων τηροῦντες τὰ τῆς πολιτείας ἔθη. συνετῶν γάρ ἐστιν ἀνδρῶν ἐμμένειν τοῖς παλαιοῖς ζηλώμασιν δι΄ ὧν στρατευόμενοι  κατεστρέφοντο τοὺς ἄλλουσ, λαμβάνοντες ἅμα τοῖς δοριαλώτοις καὶ εἴ τι χρήσιμον καὶ καλὸν ὑπῆρχε παρ΄ ἐκείνοις εἰς μίμησιν· ὅπερ ἐν τοῖς πάλαι χρόνοις ἐποίουν οἱ ̔ρωμαῖοι. διαφυλάττοντες γὰρ ἅμα καὶ τὰ πάτρια μετῆγον παρὰ τῶν χειρωθέντων εἲ τι λείψανον καλῆς ἀσκήσεως εὕρισκον, τὰ ἀχρηστα ἐκείνοις ἐῶντεσ, ὅπως μηδ΄ εἰς ἀνάκτησιν ὧν ἀπέβαλον ἐλθεῖν ποτε δυνηθῶσι. παρὰ γοῦν τῶν  ̔ελλήνων μηχανὰς καὶ ὄργανα πολιορκητικὰ μαθόντες τούτοις αὐτῶν περιεγένοντο, Φοινίκων τε τὰ ναυτικὰ εὑρόντων τούτοις  αὐτοὺς κατεναυμάχησαν, ἔλαβον δὲ καὶ παρὰ Τυρρηνῶν τὴν σταδίαν μάχην φαλαγγηδὸν ἐπιόντων, καὶ παρὰ Σαυνιτῶν δὲ ἔμαθον θυρεοῦ χρῆσιν, παρὰ δὲ ̓ιβήρων γαίσων, καὶ ἄλλα δὲ παρ΄ ἄλλων  μαθόντες ἄμεινον ἐπεξειργάσαντο· · μιμησάμενοί τε κατὰ πάντα τὴν Λακεδαιμονίων πολιτείαν διετήρησαν αὐτὴν μᾶλλον ἢ ἐκεῖνοι. νῦν δὲ τὴν ἐκλογὴν τῶν χρησίμων ποιούμενοι παρὰ τῶν ἐναντίων συναποφέρονται καὶ τὰ μοχθηρὰ ζηλώματα.  πάτριος μὲν γὰρ ἦν αὐτοῖσ, ὡς φησι Ποσειδώνιοσ, καρτερία καὶ λιτὴ δίαιτα καὶ τῶν ἄλλων τῶν ὑπὸ τὴν κτῆσιν ἀφελὴς καὶ ἀπερίεργος χρῆσισ, ἔτι δὲ εὐσέβεια μὲν θαυμαστὴ περὶ τὸ δαιμόνιον, δικαιοσύνη δὲ καὶ πολλὴ τοῦ πλημμελεῖν εὐλάβεια πρὸς πάντας ἀνθρώπους μετὰ τῆς κατὰ γεωργίαν ἀσκήσεωσ, τοῦτο δ΄ ἔστιν ἐκ τῶν πατρίων θυσιῶν ὧν ἐπιτελοῦμεν ἰδεῖν·· ὁδούς τε γὰρ πορευόμεθα τεταγμένας καὶ ὡρισμένας καὶ  τεταγμένα φέρομεν καὶ λέγομεν ἐν ταῖς εὐχαῖς καὶ δρῶμεν ἐν ταῖς ἱερουργίαισ, ἀφελῆ τε ταῦτα καὶ λιτά, καὶ οὐδὲν πλέον τῶν κατὰ φύσιν οὔτε ἠμφιεσμένοι καὶ περὶ τὰ σώματα ἔχοντες οὔτε ἀπαρχόμενοι, ἐσθῆτάς τε ἔχομεν καὶ ὑποδέσεις εὐτελεῖς πίλους τε ταῖς κεφαλαῖς περικείμεθα προβατείων δερμάτων δασεῖσ, κεράμεα δὲ καὶ χαλκᾶ τὰ διακονήματα κομίζομεν κἀν τούτοις βρωτὰ καὶ ποτὰ πάντων ἀπεριεργότατα, ἄτοπον ἡγούμενοι τοῖς μὲν θεοῖς πέμπειν κατὰ τὰ πάτρια  αὑτοῖς δὲ χορηγεῖν κατὰ τὰ ἐπείσακτα·· καίτοι γε τὰ μὲν εἰς ἡμᾶς δαπανώμενα τῇ χρείᾳ μετρεῖται τὰ δ΄ εἰς τοὺς θεοὺς ἀπαρχαί τινὲς εἰσι.  Μούκιος γοῦν Σκευόλας τρίτος ἐν ̔ρώμῃ τὸν Φάνιον ἐτήρει νόμον αὐτὸς καὶ Αἴλιος Τουβέρων καὶ ̔ρουτίλιος ̔ροῦφος ὁ τὴν πάτριον ἱστορίαν γεγραφώσ. ἐκέλευε δ΄ ὁ νόμος τριῶν μὲν πλείονας τῶν ἔξω τῆς οἰκίας μὴ ὑποδέχεσθαι, κατὰ ἀγορὰν δὲ τῶν πέντε·· τοῦτο δὲ τρὶς τοῦ μηνὸς ἐγίνετο. ὀψωνεῖν δὲ πλείονος τῶν δυεῖν δραχμῶν καὶ ἡμίσους οὐκ ἐπέτρεπεν· κρέως δὲ καπνιστοῦ δεκαπέντε τάλαντα δαπανᾶν εἰς τὸν ἐνιαυτὸν ἐπεχώρει  καὶ ὅσα γῆ φέρει λάχανα καὶ ὀσπρέων ἑψήματα. σμικρᾶς δὲ πάνυ τῆς δαπάνης ὑπαρχούσης διὰ τὸ τοὺς παρανομοῦντας καὶ ἀφειδῶς ἀναλίσκοντας ἀνατετιμηκέναι τὰ ὥνια πρὸς τὸ ἐλευθεριώτερον νομίμως προήρχοντο·· ὁ μὲν γὰρ Τουβέρων παρὰ τῶν ἐν τοῖς ἰδίοις ἀγροῖς ὄρνιθας ὠνεῖτο δραχμιαίουσ, ὁ δὲ ̔ρουτίλιος παρὰ τῶν ἁλιευόντων αὑτοῦ δούλων τριωβόλου τὴν μνᾶν τοῦ ὄψου καὶ μάλιστα τοῦ θυρσίωνος καλουμένου·· μέρος δ΄ ἐστὶ τοῦτο θαλασσίου κυνὸς οὕτω καλούμενον. ὁ δὲ  Μούκιος παρὰ τῶν εὐχρηστουμένων ὑπ΄ αὐτοῦ πρὸς τὸν αὐτὸν τύπον ἐποιεῖτο τὴν διατίμησιν. ἐκ τοσούτων οὖν μυριάδων ἀνθρώπων οὗτοι μόνοι τὸν νόμον ἐνόρκως ἐτήρουν καὶ δῶρον οὐδὲ τὸ μικρότατον ἐδέχοντο, αὐτοὶ δ΄ ἄλλοις ἐδίδοσαν καὶ φίλοις τοῖς ἀπὸ παιδείας ὁρμωμένοις μεγάλα·καὶ γὰρ ἀντείχοντο τῶν ἐκ τῆς στοᾶς δογμάτων.  Τῆς δὲ πολυτελείας τῆς νῦν ἀκμαζούσης πρῶτος ἡγεμὼν ἐγένετο Λεύκολλος ὁ καταναυμαχήσας Μιθριδάτην, ὡς Νικόλαος ὁ περιπατητικὸς ἱστορεῖ··  ἀφικόμενος γὰρ εἰς τὴν ̔ρώμην μετὰ τὴν ἧτταν τὴν Μιθριδάτου ἔτι τε τὴν Τιγράνου τοῦ ̓αρμενίου καὶ θριαμβεύσας λόγον τε ἀποδοὺς τῶν τοῦ πολέμου πράξεων ὤκειλεν εἰς πολυτελῆ δίαιταν ἐκ τῆς παλαιᾶς σωφροσύνης καὶ πρῶτος τρυφῆς εἰσηγητὴς ̔ρωμαίοις ἐγένετο, καρπωσάμενος δυεῖν βασιλέων τῶν προειρημένων πλοῦτον. Κάτων δὲ ἐκεῖνοσ, ὡς Πολύβιος ἱστορεῖ ἐν τῇ πρώτῃ καὶ τριακοστῇ τῶν ἱστοριῶν, ἐδυσχέραινε  καὶ ἐκεκράγει ὅτι τινὲς τὰς ξενικὰς τρυφὰς εἰσήγαγον εἰς τὴν ̔ρώμην, τριακοσίων μὲν δραχμῶν κεράμιον ταρίχων Ποντικῶν ὠνησάμενοι, καὶ μειράκια δ΄ εὔμορφα ὑπερβαλλούσης ἀγρῶν τιμῆσ, πρότερον δὲ οὕτως ὀλιγοδεεῖς ἦσαν οἱ τὴν ̓ιταλίαν κατοικοῦντες ὥστε καὶ καθ΄ ἡμᾶς ἔτι, φησὶν ὁ Ποσειδώνιοσ, οἱ σφόδρα εὐκαιρούμενοι τοῖς βίοισ, ἦγον τοὺς υἱοὺς ὕδωρ μὲν ὡς τὸ πολὺ πίνοντασ, ἐσθίοντας δ΄ ὃ τι ἂν τύχῃ. καὶ πολλάκισ, φησίν, πατὴρ ἢ μήτηρ υἱὸν ἠρώτα πότερον ἀπίους ἢ κάρυα βούλεται δειπνῆσαι, καὶ τούτων  τι φαγὼν ἠρκεῖτο καὶ ἐκοιμᾶτο. νῦν δέ, ὡς ὁ Θεόπομπος ἱστορεῖ ἐν τῇ πρώτῃ τῶν Φιλιππικῶν , οὐδεὶς ἐστι καὶ τῶν μετρίως εὐπορουμένων ὅστις  οὐ πολυτελῆ μὲν τράπεζαν παρατίθεται, μαγείρους δὲ καὶ θεραπείαν ἄλλην πολλὴν κέκτηται καὶ πλείω δαπανᾷ τὰ καθ΄ ἡμέραν ἢ πρότερον ἐν ταῖς ἑορταῖς καὶ ταῖς θυσίαις ἀνήλισκον. ̓επεὶ δὲ εἰς ἱκανὸν μῆκος προὔβη τὰ τῶν ἀπομνημονευθέντων, αὐτοῦ καταπαύσωμεν τὸν λόγον. 