    Οἰκέτης Α αἶρ΄ αἶρε μᾶζαν ὡς τάχιστα κανθάρῳ.  Οἰκέτης Β ἰδού. δὸς αὐτῷ, τῷ κάκιστ΄ ἀπολουμένῳ καὶ μήποτ΄ αὐτῆς μᾶζαν ἡδίω φάγοι.  Οἰκέτης Α δὸς μᾶζαν ἑτέραν, ἐξ ὀνίδων πεπλασμένην.  Οἰκέτης Β ἰδοὺ μάλ΄ αὖφισ. ποῦ γὰρ ἣν νῦν δὴ ΄φερεσ; κατέφαγεν;  Οἰκέτης Α οὐ μὰ τὸν Δί΄ ἀλλ΄ ἐξαρπάσας ὅλην ἐνέκαψε περικυλίσας τοῖν ποδοῖν. ἀλλ΄ ὡς τάχιστα τρῖβε πολλὰς καὶ πυκνάσ.  Οἰκέτης Β ἄνδρες κοπρολόγοι προσλάβεσθε πρὸς θεῶν, εἰ μή με βούλεσθ΄ ἀποπνιγέντα περιιδεῖν.  Οἰκέτης Α ἑτέραν ἑτέραν δόσ, παιδὸς ἡταιρηκότοσ· τετριμμένης γάρ φησιν ἐπιθυμεῖν.  Οἰκέτης Β ἰδού. ἑνὸς μὲν ὦνδρες ἀπολελύσθαι μοι δοκῶ· οὐδεὶς γὰρ ἂν φαίη με μάττοντ΄ ἐσθίειν.  Οἰκέτης Α αἰβοῖ, φέρ΄ ἄλλην χἀτέραν μοι χἀτέραν, καὶ τρῖβ΄ <ἔθ΄> ἑτέρασ.  Οἰκέτης Β μὰ τὸν ̓απόλλω ΄γὼ μὲν οὔ· οὐ γὰρ ἔθ΄ οἶός τ΄ εἴμ΄ ὑπερέχειν τῆς ἀντλίασ.  Οἰκέτης Α αὐτὴν ἄρ΄ οἴσω συλλαβὼν τὴν ἀντλίαν.  Οἰκέτης Β νὴ τὸν Δί΄ ἐς κόρακάς γε καὶ σαυτόν γε πρόσ. ὑμῶν δέ γ΄ εἴ τις οἶδ΄ ἐμοὶ κατειπάτω, πόθεν ἂν πριαίμην ῥῖνα μὴ τετρημένην. οὐδὲν γὰρ ἔργον ἦν ἄρ΄ ἀθλιώτερον ἢ κανθάρῳ μάττοντα παρέχειν ἐσθίειν. ὗς μὲν γάρ, ὥσπερ ἂν χέσῃ τισ, ἢ κύων φαύλως ἐρείδει· τοῦτο δ΄ ὑπὸ φρονήματος βρενθύεταί τε καὶ φαγεῖν οὐκ ἀξιοῖ, ἢν μὴ παραθῶ τρίψας δι΄ ἡμέρας ὅλης ὥσπερ γυναικὶ γογγύλην μεμαγμένην. ἀλλ΄ εἰ πέπαυται τῆς ἐδωδῆς σκέψομαι τῃδὶ παροίξας τῆς θύρασ, ἵνα μή μ΄ ἴδῃ. ἔρειδε, μὴ παύσαιο μηδέποτ΄ ἐσθίων τέως ἕως σαυτὸν λάθοις διαρραγείσ. οἷον δὲ κύψας ὁ κατάρατος ἐσθίει, ὥσπερ παλαιστήσ, παραβαλὼν τοὺς γομφίουσ, καὶ ταῦτα τὴν κεφαλήν τε καὶ τὼ χεῖρέ πως ὡδὶ περιάγων, ὥσπερ οἱ τὰ σχοινία τὰ παχέα συμβάλλοντες ἐς τὰς ὁλκάδασ. μιαρὸν τὸ χρῆμα καὶ κάκοσμον καὶ βορόν· χὤτου ποτ΄ ἐστὶ δαιμόνων ἡ προσβολὴ οὐκ οἶδ΄. ̓αφροδίτης μὲν γὰρ οὔ μοι φαίνεται, οὐ μὴν Χαρίτων γε.  Οἰκέτης Α τοῦ γάρ ἐστ΄;  Οἰκέτης Β οὐκ ἔσθ΄ ὅπως τοῦτ΄ ἔστι τὸ τέρας οὐ Διὸς καταιβάτου.  Οἰκέτης Α οὐκοῦν ἂν ἤδη τῶν θεατῶν τις λέγοι νεανίας δοκησίσοφοσ, τὸ δὲ πρᾶγμα τί; ὁ κάνθαρος δὲ πρὸς τί;  κᾆτ΄ αὐτῷ γ΄ ἀνὴρ ̓ιωνικός τίς φησι παρακαθήμενοσ· δοκέω μέν, ἐς Κλέωνα τοῦτ΄ αἰνίσσεται, ὡς κεῖνος ἀναιδέως τὴν σπατίλην ἐσθίει.  Οἰκέτης Β ἀλλ΄ εἰσιὼν τῷ κανθάρῳ δώσω πιεῖν.   Οἰκέτης Α ἐγὼ δὲ τὸν λόγον γε τοῖσι παιδίοις καὶ τοῖσιν ἀνδρίοισι καὶ τοῖς ἀνδράσιν καὶ τοῖς ὑπερτάτοισιν ἀνδράσιν φράσω καὶ τοῖς ὑπερηνορέουσιν ἔτι τούτοις μάλα. ὁ δεσπότης μου μαίνεται καινὸν τρόπον, οὐχ ὅνπερ ὑμεῖσ, ἀλλ΄ ἕτερον καινὸν πάνυ. δι΄ ἡμέρας γὰρ ἐς τὸν οὐρανὸν βλέπων ὡδὶ κεχηνὼς λοιδορεῖται τῷ Διὶ καί φησιν, ὦ Ζεῦ τί ποτε βουλεύει ποιεῖν; κατάθου τὸ κόρημα· μὴ ΄κκόρει τὴν ̔ελλάδα. ἔα ἔα. σιγήσαθ΄, ὡς φωνῆς ἀκούειν μοι δοκῶ.  Τρυγαῖος ὦ Ζεῦ τί δρασείεις ποθ΄ ἡμῶν τὸν λεών; λήσεις σεαυτὸν τὰς πόλεις ἐκκοκκίσασ.  Οἰκέτης Α τοῦτ΄ ἔστι τουτὶ τὸ κακὸν αὔθ΄ οὑγὼ ΄λεγον. τὸ γὰρ παράδειγμα τῶν μανιῶν ἀκούετε· ἃ δ΄ εἶπε πρῶτον ἡνίκ΄ ἤρχεθ΄ ἡ χολή, πεύσεσθ΄. ἔφασκε γὰρ πρὸς αὑτὸν ἐνθαδί· πῶς ἄν ποτ΄ ἀφικοίμην ἂν εὐθὺ τοῦ Διόσ; ἔπειτα λεπτὰ κλιμάκια ποιούμενοσ, πρὸς ταῦτ΄ ἀνηρριχᾶτ΄ ἂν ἐς τὸν οὐρανόν, ἕως ξυνετρίβη τῆς κεφαλῆς καταρρυείσ. ἐχθὲς δὲ μετὰ ταῦτ΄ ἐκφθαρεὶς οὐκ οἶδ΄ ὅποι εἰσήγαγ΄ Αἰτναῖον μέγιστον κάνθαρον, κἄπειτα τοῦτον ἱπποκομεῖν μ΄ ἠνάγκασεν, καὐτὸς καταψῶν αὐτὸν ὥσπερ πωλίον, ὦ Πηγάσειον, φησί, γενναῖον πτερόν, ὅπως πετήσει μ΄ εὐθὺ τοῦ Διὸς λαβών. ἀλλ΄ ὅ τι ποιεῖ τῃδὶ διακύψας ὄψομαι. οἴμοι τάλασ· ἴτε δεῦρο δεῦρ ὦ γείτονεσ· ὁ δεσπότης γάρ μου μετέωρος αἴρεται ἱππηδὸν ἐς τὸν ἀέρ΄ ἐπὶ τοῦ κανθάρου.    Τρυγαῖος ἥσυχος ἥσυχοσ, ἠρέμα, κάνθων· μή μοι σοβαρῶς χώρει λίαν εὐθὺς ἀπ΄ ἀρχῆς ῥώμῃ πίσυνοσ, πρὶν ἂν ἰδίῃς καὶ διαλύσῃς ἄρθρων ἶνας πτερύγων ῥύμῃ. καὶ μὴ πνεῖ μοι κακόν, ἀντιβολῶ σ΄· εἰ δὲ ποιήσεις τοῦτο, κατ΄ οἴκους αὐτοῦ μεῖνον τοὺς ἡμετέρουσ.  Οἰκέτης Α ὦ δέσποτ΄ ἄναξ ὡς παραπαίεισ.  Τρυγαῖος σίγα σίγα.  Οἰκέτης Α ποῖ δῆτ΄ ἄλλως μετεωροκοπεῖσ;  Τρυγαῖος ὑπὲρ ̔ελλήνων πάντων πέτομαι τόλμημα νέον παλαμησάμενοσ.  Οἰκέτης Α τί πέτει; τί μάτην οὐχ ὑγιαίνεισ;  Τρυγαῖος εὐφημεῖν χρὴ καὶ μὴ φλαῦρον μηδὲν γρύζειν ἀλλ΄ ὀλολύζειν· τοῖς τ΄ ἀνθρώποισι φράσον σιγᾶν, τοὺς τε κοπρῶνας καὶ τὰς λαύρας καιναῖς πλίνθοισιν ἀνοικοδομεῖν καὶ τοὺς πρωκτοὺς ἐπικλῄειν.   Οἰκέτης Α οὐκ ἔσθ΄ ὅπως σιγήσομ΄, ἢν μή μοι φράσῃς ὅποι πέτεσθαι διανοεῖ.  Τρυγαῖος τί δ΄ ἄλλο γ΄ ἢ ὡς τὸν Δί΄ ἐς τὸν οὐρανόν;  Οἰκέτης Α τίνα νοῦν ἔχων;  Τρυγαῖος ἐρησόμενος ἐκεῖνον ̔ελλήνων πέρι ἁπαξαπάντων ὅ τι ποιεῖν βουλεύεται.  Οἰκέτης Α ἐὰν δὲ μή σοι καταγορεύῃ;  Τρυγαῖος γράψομαι Μήδοισιν αὐτὸν προδιδόναι τὴν ̔ελλάδα.  Οἰκέτης Α μὰ τὸν Διόνυσον οὐδέποτε ζῶντός γ΄ ἐμοῦ.  Τρυγαῖος οὐκ ἔστι παρὰ ταῦτ΄ ἄλλ΄.  Οἰκέτης Α ἰοὺ ἰοὺ ἰού· ὦ παιδί΄ ὁ πατὴρ ἀπολιπὼν ἀπέρχεται ὑμᾶς ἐρήμους ἐς τὸν οὐρανὸν λάθρᾳ. ἀλλ΄ ἀντιβολεῖτε τὸν πατέρ ὦ κακοδαίμονα.   Παιδίον ὦ πάτερ ὦ πάτερ ἆρ΄ ἔτυμός γε δώμασιν ἡμετέροις φάτις ἥκει, ὡς σὺ μετ΄ ὀρνίθων προλιρὼν ἐμὲ ἐς κόρακας βαδιεῖ μεταμώνιοσ; ἔστι τι τῶνδ΄ ἐτύμωσ; εἴπ΄ ὦ πάτερ, εἴ τι φιλεῖς με.  Τρυγαῖος δοξάσαι ἔστι κόραι, τὸ δ΄ ἐτήτυμον ἄχθομαι ὑμῖν, ἡνίκ΄ ἂν αἰτίζητ΄ ἄρτον πάππαν με καλοῦσαι, ἔνδον δ΄ ἀργυρίου μηδὲ ψακὰς ᾖ πάνυ πάμπαν. ἢν δ΄ ἐγὼ εὖ πράξας ἔλθω πάλιν, ἕξετ΄ ἐν ὥρᾳ κολλύραν μεγάλην καὶ κόνδυλον ὄψον ἐρ΄ αὐτῇ.   Παιδίον καὶ τίς πόρος σοι τῆς ὁδοῦ γενήσεται; ναῦς μὲν γὰρ οὐκ ἄξει σε ταύτην τὴν ὁδόν.  Τρυγαῖος πτηνὸς πορεύσει πῶλοσ· οὐ ναυσθλώσομαι.  Παιδίον τίς δ΄ ἡ ΄πίνοιά σοὐστὶν ὥστε κάνθαρον ζεύξαντ΄ ἐλαύνειν ἐς θεοὺς ὦ παππία;  Τρυγαῖος ἐν τοῖσιν Αἰσώπου λόγοις ἐξηυρέθη μόνος πετεινῶν ἐς θεοὺς ἀφιγμένοσ.  Παιδίον ἄπιστον εἶπας μῦθον ὦ πάτερ πάτερ, ὅπως κάκοσμον ζῷον ἦλθεν ἐς θεούσ.  Τρυγαῖος ἦλθεν κατ΄ ἔχθραν αἰετοῦ πάλαι ποτέ, ᾤ΄ ἐκκυλίνδων κἀντιτιμωρούμενοσ.  Παιδίον οὐκοῦν ἐχρῆν σε Πηγάσου ζεῦξαι πτερόν, ὅπως ἐφαίνου τοῖς θεοῖς τραγικώτεροσ.  Τρυγαῖος ἀλλ΄ ὦ μέλ΄ ἄν μοι σιτίων διπλῶν ἔδει· νῦν δ΄ ἃττ΄ ἂν αὐτὸς καταφάγω τὰ σιτία, τούτοισι τοῖς αὐτοῖσι τοῦτον χορτάσω.  Παιδίον τί δ΄ ἢν ἐς ὑγρὸν πόντιον πέσῃ βάθοσ; πῶς ἐξολισθεῖν πτηνὸς ὢν δυνήσεται;  Τρυγαῖος ἐπίτηδες εἶχον πηδάλιον, ᾧ χρήσομαι· τὸ δὲ πλοῖον ἔσται Ναξιουργὴς κάνθαροσ.  Παιδίον λιμὴν δὲ τίς σε δέξεται φορούμενον;  Τρυγαῖος ἐν Πειραιεῖ δήπου ΄στὶ Κανθάρου λιμήν.  Παιδίον ἐκεῖνο τήρει, μὴ σφαλεὶς καταρρυῇς ἐντεῦθεν, εἶτα χωλὸς ὢν Εὐριπίδῃ λόγον παράσχῃς καὶ τραγῳδία γένῃ.  Τρυγαῖος ἐμοὶ μελήσει ταῦτά γ΄. ἀλλὰ χαίρετε. ὑμεῖς δέ γ΄, ὑπὲρ ὧν τοὺς πόνους ἐγὼ πονῶ, μὴ βδεῖτε μηδὲ χέζεθ΄ ἡμερῶν τριῶν· ὡς εἰ μετέωρος οὗτος ὢν ὀσφρήσεται, κατωκάρα ῥίψας με βουκολήσεται.    Τρυγαῖος ἀλλ΄ ἄγε Πήγασε χώρει χαίρων, χρυσοχάλινον πάταγον ψαλίων διακινήσας φαιδροῖς ὠσίν. τί ποιεῖσ; τί ποιεῖσ; ποῖ παρακλίνεις τοὺς μυκτῆρασ; πρὸς τὰς λαύρασ. ἵει σαυτὸν θαρρῶν ἀπὸ γῆσ, κᾆτα δρομαίαν πτέρυγ΄ ἐκτείνων ὀρθὸς χώρει Διὸς εἰς αὐλάσ, ἀπὸ μὲν κάκκης τὴν ῥῖν΄ ἀπέχων, ἀπὸ δ΄ ἡμερίων σίτων πάντων. ἄνθρωπε τί δρᾷσ, οὗτος ὁ χέζων ἐν Πειραιεῖ παρὰ ταῖς πόρναισ; ἀπολεῖς μ΄ ἀπολεῖσ. οὐ κατορύξεις κἀπιφορήσεις τῆς γῆς πολλήν, κἀπιφυτεύσεις ἕρπυλλον ἄνω καὶ μύρον ἐπιχεῖσ; ὡς ἤν τι πεσὼν ἐνθένδε πάθω, τοὐμοῦ θανάτου πέντε τάλανθ΄ ἡ πόλις ἡ Χίων διὰ τὸν σὸν πρωκτὸν ὀφλήσει.  Τρυγαῖος οἴμ΄ ὡς δέδοικα, κοὐκέτι σκώπτων λέγω. ὦ μηχανοποιὲ πρόσεχε τὸν νοῦν ὡς ἐμέ· ἤδη στρέφει τι πνεῦμα περὶ τὸν ὀμφαλόν, κεἰ μὴ φυλάξει, χορτάσω τὸν κάνθαρον. ἀτὰρ ἐγγὺς εἶναι τῶν θεῶν ἐμοὶ δοκῶ, καὶ δὴ καθορῶ τὴν οἰκίαν τὴν τοῦ Διόσ. τίς ἐν Διὸς θύραισιν; οὐκ ἀνοίξετε;  ̔ερμῆς πόθεν βροτοῦ με προσέβαλ΄; ὦναξ ̔ηράκλεις τουτὶ τί ἐστι τὸ κακόν;  Τρυγαῖος ἱπποκάνθαροσ.  ̔ερμῆς ὦ βδελυρὲ καὶ τολμηρὲ κἀναίσχυντε σὺ καὶ μιαρὲ καὶ παμμίαρε καὶ μιαρώτατε, πῶς δεῦρ΄ ἀνῆλθες ὦ μιαρῶν μιαρώτατε; τί σοί ποτ΄ ἔστ΄ ὄνομ΄; οὐκ ἐρεῖσ;  Τρυγαῖος μιαρώτατοσ.  ̔ερμῆς ποδαπὸς τὸ γένος δ΄ εἶ; φράζε μοι.  Τρυγαῖος μιαρώτατοσ.  ̔ερμῆς πατὴρ δέ σοι τίς ἐστ΄;  Τρυγαῖος ἐμοί; μιαρώτατοσ.  ̔ερμῆς οὔτοι μὰ τὴν γῆν ἔσθ΄ ὅπως οὐκ ἀποθανεῖ, εἰ μὴ κατερεῖς μοι τοὔνομ΄ ὅ τι ποτ΄ ἔστι σοι.  Τρυγαῖος Τρυγαῖος ̓αθμονεύσ, ἀμπελουργὸς δεξιόσ, οὐ συκοφάντης οὐδ΄ ἐραστὴς πραγμάτων.  ̔ερμῆς ἥκεις δὲ κατὰ τί;  Τρυγαῖος τὰ κρέα ταυτί σοι φέρων.  ̔ερμῆς ὦ δειλακρίων πῶς ἦλθεσ;  Τρυγαῖος ὦ γλίσχρων ὁρᾷς ὡς οὐκέτ΄ εἶναί σοι δοκῶ μιαρώτατοσ; ἴθι νυν κάλεσόν μοι τὸν Δί΄.  ̔ερμῆς ἰὴ ἰὴ ἰή, ὅτι οὐδὲ μέλλεις ἐγγὺς εἶναι τῶν θεῶν· φροῦδοι γὰρ ἐχθές εἰσιν ἐξῳκισμένοι.  Τρυγαῖος ποῖ γῆσ;  ̔ερμῆς ἰδοὺ γῆσ.  Τρυγαῖος ἀλλὰ ποῖ;  ̔ερμῆς πόρρω πάνυ; ὑπ΄ αὐτὸν ἀτεχνῶς τοὐρανοῦ τὸν κύτταρον.   Τρυγαῖος πῶς οὖν σὺ δῆτ΄ ἐνταῦθα κατελείφθης μόνοσ;  ̔ερμῆς τὰ λοιπὰ τηρῶ σκευάρια τὰ τῶν θεῶν, χυτρίδια καὶ σανίδια κἀμφορείδια.  Τρυγαῖος ἐξῳκίσαντο δ΄ οἱ θεοὶ τίνος οὕνεκα;  ̔ερμῆς ̔́ελλησιν ὀργισθέντεσ. εἶτ΄ ἐνταῦθα μὲν ἵν΄ ἦσαν αὐτοὶ τὸν Πόλεμον κατῴκισαν, ὑμᾶς παραδόντες δρᾶν ἀτεχνῶς ὅ τι βούλεται· αὐτοὶ δ΄ ἀνῳκίσανθ΄ ὅπως ἀνωτάτω, ἵνα μὴ βλέποιεν μαχομένους ὑμᾶς ἔτι μηδ΄ ἀντιβολούντων μηδὲν αἰσθανοίατο.  Τρυγαῖος τοῦ δ΄ οὕνεχ΄ ἡμᾶς ταῦτ΄ ἔδρασαν; εἰπέ μοι.  ̔ερμῆς ὁτιὴ πολεμεῖν ᾑρεῖσθ΄ ἐκείνων πολλάκις σπονδὰς ποιούντων· κεἰ μὲν οἱ Λακωνικοὶ ὑπερβάλοιντο μικρόν, ἔλεγον ἂν ταδί· ναὶ τὼ σιὼ νῦν ὡττικίων δωσεῖ δίκαν. εἰ δ΄ αὖ τι πράξαιτ΄ ἀγαθὸν ἁττικωνικοί κἄλθοιεν οἱ Λάκωνες εἰρήνης πέρι, ἐλέγετ΄ ἂν ὑμεῖς εὐθύσ· ἐξαπατώμεθα νὴ τὴν ̓αθηνᾶν, νὴ Δί΄, οὐχὶ πειστέον· ἥξουσι καὖθισ, ἢν ἔχωμεν τὴν Πύλον.  Τρυγαῖος ὁ γοῦν χαρακτὴρ ἡμεδαπὸς τῶν ῥημάτων.  ̔ερμῆς ὧν οὕνεκ΄ οὐκ οἶδ΄ εἴ ποτ΄ Εἰρήνην ἔτι τὸ λοιπὸν ὄψεσθ΄.  Τρυγαῖος ἀλλὰ ποῖ γὰρ οἴχεται;  ̔ερμῆς ὁ Πόλεμος αὐτὴν ἐνέβαλ΄ εἰς ἄντρον βαθύ.  Τρυγαῖος ἐς ποῖον;  ̔ερμῆς ἐς τουτὶ τὸ κάτω, κἄπειθ΄ ὁρᾷς ὅσους ἄνωθεν ἐπεφόρησε τῶν λίθων, ἵνα μὴ λάβητε μηδέποτ΄ αὐτήν.  Τρυγαῖος εἰπέ μοι, ἡμᾶς δὲ δὴ τί δρᾶν παρασκευάζεται;  ̔ερμῆς οὐκ οἶδα πλὴν ἕν, ὅτι θυείαν ἑσπέρας ὑπερφυᾶ τὸ μέγεθος εἰσηνέγκατο.  Τρυγαῖος τί δῆτα ταύτῃ τῇ θυείᾳ χρήσεται;  ̔ερμῆς τρίβειν ἐν αὐτῇ τὰς πόλεις βουλεύεται. ἀλλ΄ εἶμι· καὶ γὰρ ἐξιέναι γνώμην ἐμὴν μέλλει· θορυβεῖ γοῦν ἔνδον.  Τρυγαῖος οἴμοι δείλαιοσ. φέρ΄ αὐτὸν ἀποδρῶ· καὶ γὰρ ὥσπερ ᾐσθόμην καὐτὸς θυείας φθέγμα πολεμιστηρίασ.  Πόλεμος ἰὼ βροτοὶ βροτοὶ βροτοὶ πολυτλήμονεσ, ὡς αὐτίκα μάλα τὰς γνάθους ἀλγήσετε.  Τρυγαῖος ὦναξ ̓́απολλον τῆς θυείας τοῦ πλάτουσ, ὅσον κακόν, καὶ τοῦ Πολέμου τοῦ βλέμματοσ. ἆρ΄ οὗτός ἐστ΄ ἐκεῖνος ὃν καὶ φεύγομεν, ὁ δεινόσ, ὁ ταλαύρινοσ, ὁ κατὰ τοῖν σκελοῖν;  Πόλεμος ἰὼ Πρασιαὶ τρὶς ἄθλιαι καὶ πεντάκις καὶ πολλοδεκάκισ, ὡς ἀπολεῖσθε τήμερον.  Τρυγαῖος τουτὶ μὲν ἄνδρες οὐδὲν ἡμῖν πρᾶγμά πω· τὸ γὰρ κακὸν τοῦτ΄ ἐστὶ τῆς Λακωνικῆσ.  Πόλεμος ὦ Μέγαρα Μέγαρ΄ ὡς ἐπιτετρίψεσθ΄ αὐτίκα ἁπαξάπαντα καταμεμυττωτευμένα.  Τρυγαῖος βαβαὶ βαβαιὰξ ὡς μεγάλα καὶ δριμέα τοῖσι Μεγαρεῦσιν ἐνέβαλεν τὰ κλαύματα.   Πόλεμος ἰὼ Σικελία καὶ σὺ δ΄ ὡς ἀπόλλυσαι.  Τρυγαῖος οἵα πόλις τάλαινα διακναισθήσεται.  Πόλεμος φέρ΄ ἐπιχέω καὶ τὸ μέλι τουτὶ τἀττικόν.  Τρυγαῖος οὗτος παραινῶ σοι μέλιτι χρῆσθἀτέρῳ. τετρώβολον τοῦτ΄ ἐστί· φείδου τἀττικοῦ.  Πόλεμος παῖ παῖ Κυδοιμέ.  Κύδοιμος τί με καλεῖσ;  Πόλεμος κλαύσει μακρά. ἕστηκας ἀργόσ; οὑτοσί σοι κόνδυλοσ.  Κύδοιμος ὡς δριμύσ. οἴμοι μοι τάλας ὦ δέσποτα. μῶν τῶν σκορόδων ἐνέβαλες ἐς τὸν κόνδυλον;  Πόλεμος οἴσεις ἀλετρίβανον τρέχων;  Κύδοιμος ἀλλ΄ ὦ μέλε οὐκ ἔστιν ἡμῖν· ἐχθὲς εἰσῳκίσμεθα.  Πόλεμος οὔκουν παρ΄ ̓αθηναίων μεταθρέξει ταχὺ <πάνυ>;  Κύδοιμος ἔγωγε νὴ Δί΄· εἰ δὲ μή γε, κλαύσομαι.  Τρυγαῖος ἄγε δὴ τί δρῶμεν ὦ πόνηρ΄ ἀνθρώπια; ὁρᾶτε τὸν κίνδυνον ἡμῖν ὡς μέγασ· εἴπερ γὰρ ἥξει τὸν ἀλετρίβανον φέρων, τούτῳ ταράξει τὰς πόλεις καθήμενοσ. ἀλλ΄ ὦ Διόνυσ΄ ἀπόλοιτο καὶ μὴ ΄λθοι φέρων.  Πόλεμος οὗτοσ.  Κύδοιμος τί ἔστιν;  Πόλεμος οὐ φέρεισ;  Κύδοιμος τὸ δεῖνα γὰρ ἀπόλωλ΄ ̓αθηναίοισιν ἁλετρίβανοσ, ὁ βυρσοπώλησ, ὃς ἐκύκα τὴν ̔ελλάδα.  Τρυγαῖος εὖ γ΄ ὦ πότνια δέσποιν΄ ̓αθηναία ποιῶν ἀπόλωλ΄ ἐκεῖνος κἀν δέοντι τῇ πόλει, ἢ πρίν γε τὸν μυττωτὸν ἡμῖν ἐγχέαι.  Πόλεμος οὔκουν ἕτερον δῆτ΄ ἐκ Λακεδαίμονος μέτει ἀνύσας τι;  Κύδοιμος ταῦτ΄ ὦ δέσποθ΄.  Πόλεμος ἧκέ νυν ταχύ.  Τρυγαῖος ὦνδρες τί πεισόμεσθα; νῦν ἀγὼν μέγασ. ἀλλ΄ εἴ τις ὑμῶν ἐν Σαμοθρᾴκῃ τυγχάνει μεμυημένοσ, νῦν ἐστιν εὔξασθαι καλὸν ἀποστραφῆναι τοῦ μετιόντος τὼ πόδε.  Κύδοιμος οἴμοι τάλασ, οἴμοι γε κἄτ΄ οἴμοι μάλα.  Πόλεμος τί ἔστι; μῶν οὐκ αὖ φέρεισ;  Κύδοιμος ἀπόλωλε γὰρ καὶ τοῖς Λακεδαιμονίοισιν ἁλετρίβανοσ.  Πόλεμος πῶς ὦ πανοῦργ΄;  Κύδοιμος ἐς τἀπὶ Θρᾴκης χωρία χρήσαντες ἑτέροις αὐτὸν εἶτ΄ ἀπώλεσαν.  Τρυγαῖος εὖ γ΄ εὖ γε ποιήσαντες ὦ Διοσκόρω. ἴσως ἂν εὖ γένοιτο· θαρρεῖτ΄ ὦ βροτοί.  Πόλεμος ἀπόφερε τὰ σκεύη λαβὼν ταυτὶ πάλιν· ἐγὼ δὲ δοίδυκ΄ εἰσιὼν ποιήσομαι.  Τρυγαῖος νῦν τοῦτ΄ ἐκεῖν΄ ἥκει τὸ Δάτιδος μέλοσ, ὃ δεφόμενός ποτ΄ ᾖδε τῆς μεσημβρίασ, ὡς ἥδομαι καὶ χαίρομαι κεὐφραίνομαι. νῦν ἐστιν ἡμῖν ὦνδρες ̔́ελληνες καλὸν ἀπαλλαγεῖσι πραγμάτων τε καὶ μαχῶν ἐξελκύσαι τὴν πᾶσιν Εἰρήνην φίλην, πρὶν ἕτερον αὖ δοίδυκα κωλῦσαί τινα. ἀλλ΄ ὦ γεωργοὶ κἄμποροι καὶ τέκτονες καὶ δημιουργοὶ καὶ μέτοικοι καὶ ξένοι καὶ νησιῶται, δεῦρ΄ ἴτ΄ ὦ πάντες λεῴ, ὡς τάχιστ΄ ἄμας λαβόντες καὶ μοχλοὺς καὶ σχοινία· νῦν γὰρ ἡμῖν ἁρπάσαι πάρεστιν ἀγαθοῦ δαίμονοσ.      Χορός δεῦρο πᾶς χώρει προθύμως εὐθὺ τῆς σωτηρίασ. ὦ Πανέλληνες βοηθήσωμεν, εἴπερ πώποτε, τάξεων ἀπαλλαγέντες καὶ κακῶν φοινικικῶν· ἡμέρα γὰρ ἐξέλαμψεν ἥδε μισολάμαχοσ. πρὸς τάδ΄ ἡμῖν, εἴ τι χρὴ δρᾶν, φράζε κἀρχιτεκτόνει· οὐ γὰρ ἔσθ΄ ὅπως ἀπειπεῖν ἂν δοκῶ μοι τήμερον, πρὶν μοχλοῖς καὶ μηχαναῖσιν ἐς τὸ φῶς ἀνελκύσαι τὴν θεῶν πασῶν μεγίστην καὶ φιλαμπελωτάτην.  Τρυγαῖος οὐ σιωπήσεσθ΄, ὅπως μὴ περιχαρεῖς τῷ πράγματι τὸν Πόλεμον ἐκζωπυρήσετ΄ ἔνδοθεν κεκραγότεσ;  Χορός ἀλλ΄ ἀκούσαντες τοιούτου χαίρομεν κηρύγματοσ. οὐ γὰρ ἦν ἔχοντας ἥκειν σιτί΄ ἡμερῶν τριῶν.  Τρυγαῖος εὐλαβεῖσθέ νυν ἐκεῖνον τὸν κάτωθεν Κέρβερον, μὴ παφλάζων καὶ κεκραγὼς ὥσπερ ἡνίκ΄ ἐνθάδ΄ ἦν, ἐμποδὼν ἡμῖν γένηται τὴν θεὸν μὴ ΄ξελκύσαι.  Χορός οὔτι καὶ νῦν ἔστιν αὐτὴν ὅστις ἐξαιρήσεται, ἢν ἅπαξ ἐς χεῖρας ἔλθῃ τὰς ἐμάσ. ἰοῦ ἰοῦ.  Τρυγαῖος ἐξολεῖτέ μ΄ ὦνδρεσ, εἰ μὴ τῆς βοῆς ἀνήσετε· ἐκδραμὼν γὰρ πάντα ταυτὶ συνταράξει τοῖν ποδοῖν.  Χορός ὡς κυκάτω καὶ πατείτω πάντα καὶ ταραττέτω, οὐ γὰρ ἂν χαίροντες ἡμεῖς τήμερον παυσαίμεθ΄ ἄν.  Τρυγαῖος τί τὸ κακόν; τί πάσχετ΄ ὦνδρεσ; μηδαμῶς πρὸς τῶν θεῶν πρᾶγμα κάλλιστον διαφθείρητε διὰ τὰ σχήματα.  Χορός ἀλλ΄ ἔγωγ΄ οὐ σχηματίζειν βούλομ΄, ἀλλ΄ ὑφ΄ ἡδονῆς οὐκ ἐμοῦ κινοῦντος αὐτὼ τὼ σκέλει χορεύετον.  Τρυγαῖος μή τι καὶ νυνί γ΄ ἔτ΄, ἀλλὰ παῦε παῦ΄ ὀρχούμενοσ.  Χορός ἢν ἰδοὺ καὶ δὴ πέπαυμαι.  Τρυγαῖος φῄς γε, παύει δ΄ οὐδέπω.  Χορός ἓν μὲν οὖν τουτί μ΄ ἔασον ἑλκύσαι, καὶ μηκέτι.  Τρυγαῖος τοῦτό νυν, καὶ μηκέτ΄ ἄλλο μηδὲν ὀρχήσησθ΄ ἔτι.  Χορός οὐκ ἂν ὀρχησαίμεθ΄, εἴπερ ὠφελήσαιμέν τί σε.  Τρυγαῖος ἀλλ΄ ὁρᾶτ΄ οὔπω πέπαυσθε.  Χορός τουτογὶ νὴ τὸν Δία τὸ σκέλος ῥίψαντες ἤδη λήγομεν τὸ δεξιόν.  Τρυγαῖος ἐπιδίδωμι τοῦτό γ΄ ὑμῖν ὥστε μὴ λυπεῖν ἔτι.  Χορός ἀλλὰ καὶ τἀριστερόν τοί μ΄ ἐστ΄ ἀναγκαίως ἔχον. ἥδομαι γὰρ καὶ γέγηθα καὶ πέπορδα καὶ γελῶ μᾶλλον ἢ τὸ γῆρας ἐκδὺς ἐκφυγὼν τὴν ἀσπίδα.  Τρυγαῖος μή τι καὶ νυνί γε χαίρετ΄· οὐ γὰρ ἴστε πω σαφῶσ· ἀλλ΄ ὅταν λάβωμεν αὐτήν, τηνικαῦτα χαίρετε  καὶ βοᾶτε καὶ γελᾶτ΄· ἤδη γὰρ ἐξέσται τόθ΄ ὑμῖν πλεῖν μένειν βινεῖν καθεύδειν, ἐς πανηγύρεις θεωρεῖν, ἑστιᾶσθαι κοτταβίζειν, συβαρίζειν ἰοῦ ἰοῦ κεκραγέναι.    Χορός εἰ γὰρ ἐκγένοιτ΄ ἰδεῖν ταύτην με τὴν ἡμέραν [ποτέ]. πολλὰ γὰρ ἀνεσχόμην πράγματά τε καὶ στιβάδασ, ἃς ἔλαχε Φορμίων· κοὐκέτ΄ ἄν μ΄ εὕροις δικαστὴν δριμὺν οὐδὲ δύσκολον, οὐδὲ τοὺς τρόπους γε δήπου σκληρὸν ὥσπερ καὶ πρὸ τοῦ, ἀλλ΄ ἁπαλὸν ἄν μ΄ ἴδοις καὶ πολὺ νεώτερον, ἀπαλλαγέντα πραγμάτων. καὶ γὰρ ἱκανὸν χρόνον ἀπολλύμεθα καὶ κατατετρίμμεθα πλανώμενοι ἐς Λύκειον κἀκ Λυκείου ξὺν δορὶ ξὺν ἀσπίδι. ἀλλ΄ ὅ τι μάλιστα χαριούμεθα ποιοῦντεσ, ἄγε φράζε· σὲ γὰρ αὐτοκράτορ΄ εἵλετ΄ ἀγαθή τις ἡμῖν τύχη.   Τρυγαῖος φέρε δὴ κατίδω ποῖ τοὺς λίθους ἀφέλξομεν.  ̔ερμῆς ὦ μιαρὲ καὶ τολμηρὲ τί ποιεῖν διανοεῖ;  Τρυγαῖος οὐδὲν πονηρόν, ἀλλ΄ ὅπερ καὶ Κιλλικῶν.  ̔ερμῆς ἀπόλωλας ὦ κακόδαιμον.  Τρυγαῖος οὐκοῦν ἢν λάχω. ̔ερμῆς γὰρ ὢν κλήρῳ ποιήσεις οἶδ΄ ὅτι.  ̔ερμῆς ἀπόλωλασ, ἐξόλωλασ.  Τρυγαῖος ἐς τίν΄ ἡμέραν;  ̔ερμῆς εἰς αὐτίκα μάλ΄.  Τρυγαῖος ἀλλ΄ οὐδὲν ἠμπόληκά πω, οὔτ΄ ἄλφιτ΄ οὔτε τυρόν, ὡς ἀπολούμενοσ.  ̔ερμῆς καὶ μὴν ἐπιτέτριψαί γε.  Τρυγαῖος κᾆτα τῷ τρόπῳ οὐκ ᾐσθόμην ἀγαθὸν τοσουτονὶ λαβών;  ̔ερμῆς ἆρ΄ οἶσθα θάνατον ὅτι προεῖφ΄ ὁ Ζεὺς ὃς ἂν ταύτην ἀνορύττων εὑρεθῇ;  Τρυγαῖος νῦν ἆρά με ἅπασ΄ ἀνάγκη ΄στ΄ ἀποθανεῖν;  ̔ερμῆς εὖ ἴσθ΄ ὅτι.  Τρυγαῖος ἐς χοιρίδιόν μοί νυν δάνεισον τρεῖς δραχμάσ· δεῖ γὰρ μυηθῆναί με πρὶν τεθνηκέναι.  ̔ερμῆς ὦ Ζεῦ κεραυνοβρόντα.  Τρυγαῖος μὴ πρὸς τῶν θεῶν ἡμῶν κατείπῃσ, ἀντιβολῶ σε δέσποτα.  ̔ερμῆς οὐκ ἂν σιωπήσαιμι.  Τρυγαῖος ναὶ πρὸς τῶν κρεῶν, ἁγὼ προθύμως σοι φέρων ἀφικόμην.  ̔ερμῆς ἀλλ΄ ὦ μέλ΄ ὑπὸ τοῦ Διὸς ἀμαλδυνθήσομαι, εἰ μὴ τετορήσω ταῦτα καὶ λακήσομαι.  Τρυγαῖος μή νυν λακήσῃσ, λίσσομαί σ΄ ὦρμῄδιον.    εἰπέ μοι, τί πάσχετ΄ ὦνδρεσ; ἕστατ΄ ἐκπεπληγμένοι. ὦ πόνηροι μὴ σιωπᾶτ΄· εἰ δὲ μή, λακήσεται.   Χορός μηδαμῶς ὦ δέσποθ΄ ̔ερμῆ, μηδαμῶσ, μηδαμῶσ, εἴ τι κεχαρισμένον χοιρίδιον οἶσθα παρ΄ ἐμοῦ γε κατεδηδοκώσ, τοῦτο μὴ φαῦλον νόμιζ΄ ἐν τῷδε τῷ <νῦν> πράγματι. Τρυγαῖος οὐκ ἀκούεις οἷα θωπεύουσί σ΄ ὦναξ δέσποτα; Χορός μὴ γένῃ παλίγκοτος ἀντιβολοῦσιν ἡμῖν, ὥστε τήνδε μὴ λαβεῖν· ἀλλὰ χάρισ΄ ὦ φιλανθρωπότατε καὶ μεγαλοδωρότατε δαιμόνων, εἴ τι Πεισάνδρου βδελύττει τοὺς λόφους καὶ τὰς ὀφρῦσ. καί σε θυσίαισιν ἱεραῖσι προσόδοις τε μεγάλαισι διὰ παντὸς ὦ δέσποτ΄ ἀγαλοῦμεν ἡμεῖς ἀεί.   Τρυγαῖος ἴθ΄, ἀντιβολῶ σ΄, ἐλέησον αὐτῶν τὴν ὄπα, ἐπεί σε καὶ τιμῶσι μᾶλλον ἢ πρὸ τοῦ. κλέπται γάρ εἰσι νῦν γε μᾶλλον ἢ πρὸ τοῦ. καί σοι φράσω τι πρᾶγμα δεινὸν καὶ μέγα, ὃ τοῖς θεοῖς ἅπασιν ἐπιβουλεύεται.  ̔ερμῆς ἴθι δὴ κάτειπ΄· ἴσως γὰρ ἂν πείσαις ἐμέ.  Τρυγαῖος ἡ γὰρ Σελήνη χὠ πανοῦργος ̔́ηλιος ὑμῖν ἐπιβουλεύοντε πολὺν ἤδη χρόνον τοῖς βαρβάροισι προδίδοτον τὴν ̔ελλάδα.  ̔ερμῆς ἵνα δὴ τί τοῦτο δρᾶτον;  Τρυγαῖος ὁτιὴ νὴ Δία ἡμεῖς μὲν ὑμῖν θύομεν, τούτοισι δὲ οἱ βάρβαροι θύουσι. διὰ τοῦτ΄ εἰκότως βούλοιντ΄ ἂν ἡμᾶς πάντας ἐξολωλέναι, ἵνα τὰς τελετὰς λάβοιεν αὐτοὶ τῶν θεῶν.  ̔ερμῆς ταῦτ΄ ἄρα πάλαι τῶν ἡμερῶν παρεκλεπτέτην καὶ τοῦ κύκλου παρέτρωγον ὑφ΄ ἁμαρτωλίασ.  Τρυγαῖος ναὶ μὰ Δία. πρὸς ταῦτ΄ ὦ φίλ΄ ̔ερμῆ ξύλλαβε ἡμῖν προθύμως τήνδε καὶ ξυνέλκυσον. καί σοι τὰ μεγάλ΄ ἡμεῖς Παναθήναι΄ ἄξομεν πάσας τε τὰς ἄλλας τελετὰς τὰς τῶν θεῶν, μυστήρι΄ ̔ερμῇ, Διιπόλει΄, ̓αδώνια· ἄλλαι τέ σοι πόλεις πεπαυμέναι κακῶν ἀλεξικάκῳ θύσουσιν ̔ερμῇ πανταχοῦ. χἄτερ΄ ἔτι πόλλ΄ ἕξεις ἀγαθά. πρῶτον δέ σοι δῶρον δίδωμι τήνδ΄, ἵνα σπένδειν ἔχῃσ.  ̔ερμῆς οἴμ΄ ὡς ἐλεήμων εἴμ΄ ἀεὶ τῶν χρυσίδων.   ̔ερμῆς ὑμέτερον ἐντεῦθεν ἔργον ὦνδρεσ. ἀλλὰ ταῖς ἄμαις εἰσιόντες ὡς τάχιστα τοὺς λίθους ἀφέλκετε.  Χορός ταῦτα δράσομεν· σὺ δ΄ ἡμῖν ὦ θεῶν σοφώτατε ἅττα χρὴ ποιεῖν ἐφεστὼς φράζε δημιουργικῶσ· τἄλλα δ΄ εὑρήσεις ὑπουργεῖν ὄντας ἡμᾶς οὐ κακούσ.   Τρυγαῖος ἄγε δὴ σὺ ταχέως ὕπεχε τὴν φιάλην, ὅπως ἔργῳ ΄φιαλοῦμεν εὐξάμενοι τοῖσιν θεοῖσ.  ̔ερμῆς σπονδὴ σπονδή· εὐφημεῖτε εὐφημεῖτε.  Τρυγαῖος σπένδοντες εὐχόμεσθα τὴν νῦν ἡμέραν ̔́ελλησιν ἄρξαι πᾶσι πολλῶν κἀγαθῶν, χὤστις προθύμως ξυλλάβοι τῶν σχοινίων, τοῦτον τὸν ἄνδρα μὴ λαβεῖν ποτ΄ ἀσπίδα.  Χορός μὰ Δί΄ ἀλλ΄ ἐν εἰρήνῃ διαγαγεῖν τὸν βίον, ἔχονθ΄ ἑταίραν καὶ σκαλεύοντ΄ ἄνθρακασ.  Τρυγαῖος ὅστις δὲ πόλεμον μᾶλλον εἶναι βούλεται  Χορός μηδέποτε παύσασθ΄ αὐτὸν ὦ Διόνυσ΄ ἄναξ ἐκ τῶν ὀλεκράνων ἀκίδας ἐξαιρούμενον.  Τρυγαῖος κεἴ τις ἐπιθυμῶν ταξιαρχεῖν σοὶ φθονεῖ ἐς φῶς ἀνελθεῖν ὦ πότνι΄, ἐν ταῖσιν μάχαις  Χορός πάσχοι γε τοιαῦθ΄ οἷάπερ Κλεώνυμοσ.  Τρυγαῖος κεἴ τις δορυξὸς ἢ κάπηλος ἀσπίδων, ἵν΄ ἐμπολᾷ βέλτιον, ἐπιθυμεῖ μαχῶν  Χορός ληφθεὶς ὑπὸ λῃστῶν ἐσθίοι κριθὰς μόνασ.  Τρυγαῖος κεἴ τις στρατηγεῖν βουλόμενος μὴ ξυλλάβοι, ἢ δοῦλος αὐτομολεῖν παρεσκευασμένος  Χορός ἐπὶ τοῦ τροχοῦ γ΄ ἕλκοιτο μαστιγούμενοσ.  Τρυγαῖος ἡμῖν δ΄ ἀγαθὰ γένοιτ΄. ἰὴ παιὼν ἰή.  Χορός ἄφελε τὸ παίειν ἀλλ΄ ἰὴ μόνον λέγε.  Τρυγαῖος ἰὴ ἰὴ τοίνυν, ἰὴ μόνον λέγω. ̔ερμῇ Χάρισιν ̔́ωραισιν ̓αφροδίτῃ Πόθῳ. ̓́αρει δέ;  Χορός μὴ μή.  Τρυγαῖος μηδ΄ ̓ενυαλίῳ γε;  Χορός μή.  Τρυγαῖος ὑπότεινε δὴ πᾶς καὶ κάταγε τοῖσιν κάλῳσ.   ̔ερμῆς ὦ εἶα. Χορός εἶα μάλα. ̔ερμῆς ὦ εἶα. Χορός εἶα ἔτι μάλα. ̔ερμῆς ὦ εἶα, ὦ εἶα. Τρυγαῖος ἀλλ΄ οὐχ ἕλκουσ΄ ἅνδρες ὁμοίωσ. οὐ ξυλλήψεσθ΄; οἷ΄ ὀγκύλλεσθ΄· οἰμώξεσθ΄ οἱ Βοιωτοί. ̔ερμῆς εἶά νυν. Τρυγαῖος εἶα ὦ. Χορός <ἀλλ΄> ἄγετε ξυνανέλκετε καὶ σφώ. Τρυγαῖος οὔκουν ἕλκω κἀξαρτῶμαι κἀπεμπίπτω καὶ σπουδάζω; Χορός πῶς οὖν οὐ χωρεῖ τοὔργον;   Τρυγαῖος ὦ Λάμαχ΄ ἀδικεῖς ἐμποδὼν καθήμενοσ. οὐδὲν δεόμεθ΄ ὦνθρωπε τῆς σῆς μορμόνοσ.  ̔ερμῆς οὐδ΄ οἵδε γ΄ εἷλκον οὐδὲν ἁργεῖοι πάλαι ἀλλ΄ ἢ κατεγέλων τῶν ταλαιπωρουμένων, καὶ ταῦτα διχόθεν μισθοφοροῦντες ἄλφιτα.  Τρυγαῖος ἀλλ΄ οἱ Λάκωνες ὦγάθ΄ ἕλκουσ΄ ἀνδρικῶσ.  Χορός ἆρ΄ οἶσθ΄ ὅσοι γ΄ αὐτῶν ἔχονται τοῦ ξύλου, μόνοι προθυμοῦντ΄· ἀλλ΄ ὁ χαλκεὺς οὐκ ἐᾷ.  ̔ερμῆς οὐδ΄ οἱ Μεγαρῆς δρῶσ΄ οὐδέν· ἕλκουσιν δ΄ ὅμως γλισχρότατα σαρκάζοντες ὥσπερ κυνίδια, ὑπὸ τοῦ γε λιμοῦ νὴ Δί΄ ἐξολωλότεσ.  Τρυγαῖος οὐδὲν ποιοῦμεν ὦνδρεσ· ἀλλ ὁμοθυμαδὸν ἅπασιν ἡμῖν αὖθις ἀντιληπτέον.   ̔ερμῆς ὦ εἶα. Τρυγαῖος εἶα μάλα. ̔ερμῆς ὦ εἶα. Τρυγαῖος εἶα νὴ Δία. Χορός μικρόν γε κινοῦμεν. Τρυγαῖος οὔκουν δεινὸν . . . τοὺς μὲν τείνειν τοὺς δ΄ ἀντισπᾶν; πληγὰς λήψεσθ΄ ὦργεῖοι. ̔ερμῆς εἶά νυν. Τρυγαῖος εἶα ὦ. Χορός ὡς κακόνοι τινές εἰσιν ἐν ἡμῖν. Τρυγαῖος ὑμεῖς μὲν γοῦν οἱ κιττῶντες τῆς εἰρήνης σπᾶτ΄ ἀνδρείωσ. Χορός ἀλλ΄ εἴσ΄ οἳ κωλύουσιν.  ̔ερμῆς ἄνδρες Μεγαρῆς οὐκ ἐς κόρακας ἐρρήσετε; μισεῖ γὰρ ὑμᾶς ἡ θεὸς μεμνημένη· πρῶτοι γὰρ αὐτὴν τοῖς σκορόδοις ἠλείψατε. καὶ τοῖς ̓αθηναίοισι παύσασθαι λέγω ἐντεῦθεν ἐχομένοις ὅθεν νῦν ἕλκετε· οὐδὲν γὰρ ἄλλο δρᾶτε πλὴν δικάζετε. ἀλλ΄ εἴπερ ἐπιθυμεῖτε τήνδ΄ ἐξελκύσαι, πρὸς τὴν θάλατταν ὀλίγον ὑποχωρήσατε.  Χορός ἄγ΄ ὦνδρες αὐτοὶ δὴ μόνοι λαβώμεθ΄ οἱ γεωργοί.  ̔ερμῆς χωρεῖ γέ τοι τὸ πρᾶγμα πολλῷ μᾶλλον ὦνδρες ὑμῖν.  Χορός χωρεῖν τὸ πρᾶγμά φησιν· ἀλλὰ πᾶς ἀνὴρ προθυμοῦ.  Τρυγαῖος οἵ τοι γεωργοὶ τοὔργον ἐξέλκουσι κἄλλος οὐδείσ.   Χορός ἄγε νυν ἄγε πᾶσ. ̔ερμῆς καὶ μὴν ὁμοῦ ΄στιν ἤδη. Χορός μή νυν ἀνῶμεν ἀλλ΄ ἐπεντείνωμεν ἀνδρικώτερον. ̔ερμῆς ἤδη ΄στὶ τοῦτ΄ ἐκεῖνο. Χορός ὦ εἶα νῦν, ὦ εἶα πᾶσ. ὦ εἶα εἶα εἶα εἶα εἶα εἶα. ὦ εἶα εἶα εἶα εἶα εἶα πᾶσ.   Τρυγαῖος ὦ πότνια βοτρυόδωρε τί προσείπω σ΄ ἔποσ; πόθεν ἂν λάβοιμι ῥῆμα μυριάμφορον ὅτῳ προσείπω σ΄; οὐ γὰρ εἶχον οἴκοθεν. ὦ χαῖρ΄ ̓οπώρα, καὶ σὺ δ΄ ὦ Θεωρία. οἷον δ΄ ἔχεις τὸ πρόσωπον ὦ Θεωρία, οἷον δὲ πνεῖσ, ὡς ἡδὺ κατὰ τῆς καρδίασ, γλυκύτατον ὥσπερ ἀστρατείας καὶ μύρου.  ̔ερμῆς μῶν οὖν ὅμοιον καὶ γυλιοῦ στρατιωτικοῦ;  Τρυγαῖος ἀπέπτυσ΄ ἐχθροῦ φωτὸς ἔχθιστον πλέκοσ. τοῦ μὲν γὰρ ὄζει κρομμυοξυρεγμίασ, ταύτης δ΄ ὀπώρασ, ὑποδοχῆσ, Διονυσίων, αὐλῶν, τραγῳδῶν, Σοφοκλέους μελῶν, κιχλῶν, ἐπυλλίων Εὐριπίδου  ̔ερμῆς κλαύσἄρα σὺ ταύτης καταψευδόμενοσ· οὐ γὰρ ἥδεται αὕτη ποιητῇ ῥηματίων δικανικῶν.  Τρυγαῖος κιττοῦ, τρυγοίπου, προβατίων βληχωμένων,  κόλπου  γυναικῶν διατρεχουσῶν εἰς ἀγρόν, δούλης μεθυούσησ, ἀνατετραμμένου χοῶσ, ἄλλων τε πολλῶν κἀγαθῶν  ̔ερμῆς ἴθι νυν ἄθρει οἷον πρὸς ἀλλήλας λαλοῦσιν αἱ πόλεις διαλλαγεῖσαι καὶ γελῶσιν ἄσμεναι, καὶ ταῦτα δαιμονίως ὑπωπιασμέναι ἁπαξάπασαι καὶ κυάθους προσκείμεναι.  Τρυγαῖος καὶ τῶνδε τοίνυν τῶν θεωμένων σκόπει τὰ πρόσωφ΄, ἵνα γνῷς τὰς τέχνασ.  ̔ερμῆς αἰβοῖ τάλασ,  Τρυγαῖος ἐκεινονὶ γοῦν τὸν λοφοποιὸν οὐχ ὁρᾷς τίλλονθ΄ ἑαυτόν;  ̔ερμῆς ὁ δέ γε τὰς σμινύας ποιῶν κατέπαρδεν ἄρτι τοῦ ξιφουργοῦ ΄κεινουί.  Τρυγαῖος ὁ δὲ δρεπανουργὸς οὐχ ὁρᾷς ὡς ἥδεται, καὶ τὸν δορυξὸν οἷον ἐσκιμάλισεν;  ̔ερμῆς ἴθι νυν ἄνειπε τοὺς γεωργοὺς ἀπιέναι.  Τρυγαῖος ἀκούετε λεῴ· τοὺς γεωργοὺς ἀπιέναι τὰ γεωργικὰ σκεύη λαβόντας εἰς ἀγρὸν   ὡς τάχιστ΄ ἄνευ δορατίου καὶ ξίφους κἀκοντίου· ὡς ἅπαντ΄ ἤδη ΄στὶ μεστὰ τἀνθάδ΄ εἰρήνης σαπρᾶσ. ἀλλὰ πᾶς χώρει πρὸς ἔργον εἰς ἀγρὸν παιωνίσασ.  Χορός ὦ ποθεινὴ τοῖς δικαίοις καὶ γεωργοῖς ἡμέρα, ἄσμενός σ΄ ἰδὼν προσειπεῖν βούλομαι τὰς ἀμπέλουσ, τάς τε συκᾶσ, ἃς ἐγὼ ΄φύτευον ὢν νεώτεροσ, ἀσπάσασθαι θυμὸς ἡμῖν ἐστι πολλοστῷ χρόνῳ.  Τρυγαῖος νῦν μὲν οὖν ὦνδρες προσευξώμεσθα πρῶτον τῇ θεῷ, ἥπερ ἡμῶν τοὺς λόφους ἀφεῖλε καὶ τὰς Γοργόνασ· εἶθ΄ ὅπως Λιταργιοῦμεν οἴκαδ΄ ἐς τὰ χωρία, ἐμπολήσαντές τι χρηστὸν εἰς ἀγρὸν ταρίχιον.  ̔ερμῆς ὦ Πόσειδον ὡς καλὸν τὸ στῖφος αὐτῶν φαίνεται καὶ πυκνὸν καὶ γοργὸν ὥσπερ μᾶζα καὶ πανδαισία.  Τρυγαῖος νὴ Δί΄ ἡ γὰρ σφῦρα λαμπρὸν ἦν ἄρ΄ ἐξωπλισμένη, αἵ τε θρίνακες διαστίλβουσι πρὸς τὸν ἥλιον. ἦ καλῶς αὐτῶν ἀπαλλάξειεν ἂν μετόρχιον. ὥστ΄ ἔγωγ΄ ἤδη ΄πιθυμῶ καὐτὸς ἐλθεῖν εἰς ἀγρὸν καὶ τριαινοῦν τῇ δικέλλῃ διὰ χρόνου τὸ γῄδιον.   Τρυγαῖος ἀλλ΄ ἀναμνησθέντες ὦνδρες τῆς διαίτης τῆς παλαιᾶσ, ἣν παρεῖχ΄ αὕτη ποθ΄ ἡμῖν, τῶν τε παλασίων ἐκείνων τῶν τε σύκων τῶν τε μύρτων, τῆς τρυγός τε τῆς γλυκείας τῆς ἰωνιᾶς τε τῆς πρὸς τῷ φρέατι τῶν τ΄ ἐλαῶν ὧν ποθοῦμεν, ἀντὶ τούτων τήνδε νυνὶ τὴν θεὸν προσείπατε.   Χορός χαῖρε χαῖρ΄, ὡς ἀσμένοισιν ἦλθεσ, ὦ φιλτάτη. σῷ γὰρ ἐδάμην πόθῳ, δαιμόνια βουλόμενος εἰς ἀγρὸν ἀνερπύσαι  ἦσθα γὰρ μέγιστον ἡμῖν κέρδος ὦ ποθουμένη πᾶσιν ὁπόσοι γεωργὸν βίον ἐτρίβομεν. μόνη γὰρ ἡμᾶς ὠφέλεισ. πολλὰ γὰρ ἐπάσχομεν πρίν ποτ΄ ἐπὶ σοῦ γλυκέα κἀδάπανα καὶ φίλα. τοῖς ἀγροίκοισιν γὰρ ἦσθα χῖδρα καὶ σωτηρία. ὥστε σὲ τά τ΄ ἀμπέλια καὶ τὰ νέα συκίδια τἄλλα θ΄ ὁπόσ΄ ἔστι φυτὰ προσγελάσεται λαβόντ΄ ἄσμενα.   Χορός ἀλλὰ ποῦ ποτ΄ ἦν ἀφ΄ ἡμῶν τὸν πολὺν τοῦτον χρόνον ἥδε; τοῦθ΄ ἡμᾶς δίδαξον ὦ θεῶν εὐνούστατε.  ̔ερμῆς ὦ σοφώτατοι γεωργοί, τἀμὰ δὴ ξυνίετε ῥήματ΄, εἰ βούλεσθ΄ ἀκοῦσαι τήνδ΄ ὅπως ἀπώλετο. πρῶτα μὲν γὰρ αὐτῆς ἦρξεν Φειδίας πράξας κακῶσ· εἶτα Περικλέης φοβηθεὶς μὴ μετάσχοι τῆς τύχησ, τὰς φύσεις ὑμῶν δεδοικὼς καὶ τὸν αὐτοδὰξ τρόπον, πρὶν παθεῖν τι δεινὸν αὐτόσ, ἐξέφλεξε τὴν πόλιν. ἐμβαλὼν σπινθῆρα μικρὸν Μεγαρικοῦ ψηφίσματοσ, ἐξεφύσησεν τοσοῦτον πόλεμον ὥστε τῷ καπνῷ πάντας ̔́ελληνας δακρῦσαι, τούς τ΄ ἐκεῖ τούς τ΄ ἐνθάδε. ὡς δ΄ ἅπαξ τὸ πρῶτον ἄκουσ΄ ἐψόφησεν ἄμπελος καὶ πίθος πληγεὶς ὑπ΄ ὀργῆς ἀντελάκτισεν πίθῳ, οὐκέτ΄ ἦν οὐδεὶς ὁ παύσων, ἥδε δ΄ ἠφανίζετο. Τρυγαῖος ταῦτα τοίνυν μὰ τὸν ̓απόλλω ΄γὼ ΄πεπύσμην οὐδενόσ, οὐδ΄ ὅπως αὐτῇ προσήκοι Φειδίας ἠκηκόη. Χορός οὐδ΄ ἔγωγε πλήν γε νυνί. ταῦτ΄ ἄρ΄ εὐπρόσωπος ἦν, οὖσα συγγενὴς ἐκείνου. πολλά γ΄ ἡμᾶς λανθάνει. ̔ερμῆς κᾆτ΄ ἐπειδὴ ΄γνωσαν ὑμᾶς αἱ πόλεις ὧν ἤρχετε ἠγριωμένους ἐπ΄ ἀλλήλοισι καὶ σεσηρότασ, πάντ΄ ἐμηχανῶντ΄ ἐφ΄ ὑμῖν τοὺς φόρους φοβούμεναι, κἀνέπειθον τῶν Λακώνων τοὺς μεγίστους χρήμασιν. οἱ δ΄ ἅτ΄ ὄντες αἰσχροκερδεῖς καὶ διειρωνόξενοι τήνδ΄ ἀπορρίψαντες αἰσχρῶς τὸν πόλεμον ἀνήρπασαν· κᾆτα τἀκείνων γε κέρδη τοῖς γεωργοῖς ἦν κακά· αἱ γὰρ ἐνθένδ΄ αὖ τριήρεις ἀντιτιμωρούμεναι οὐδὲν αἰτίων ἂν ἀνδρῶν τὰς κράδας κατήσθιον. Τρυγαῖος ἐν δίκῃ μὲν οὖν, ἐπεί τοι τὴν κορώνεών γέ μου ἐξέκοψαν, ἣν ἐγὼ ΄φύτευσα κἀξεθρεψάμην. Χορός νὴ Δί΄ ὦ μέλ΄ ἐνδίκως <γε> δῆτ΄, ἐπεὶ κἀμοῦ λίθον ἐμβαλόντες ἑξμέδιμνον κυψέλην ἀπώλεσαν. ̔ερμῆς κᾆτα δ΄ ὡς ἐκ τῶν ἀγρῶν ξυνῆλθεν οὑργάτης λεώσ, τὸν τρόπον πωλούμενος τὸν αὐτὸν οὐκ ἐμάνθανεν, ἀλλ΄ ἅτ΄ ὢν ἄνευ γιγάρτων καὶ φιλῶν τὰς ἰσχάδας ἔβλεπεν πρὸς τοὺς λέγοντασ· οἱ δὲ γιγνώσκοντες εὖ τοὺς πένητας ἀσθενοῦντας κἀποροῦντας ἀλφίτων, τήνδε μὲν δικροῖς ἐώθουν τὴν θεὸν κεκράγμασιν, πολλάκις φανεῖσαν αὐτὴν τῆσδε τῆς χώρας πόθῳ, τῶν δὲ συμμάχων ἔσειον τοὺς παχεῖς καὶ πλουσίουσ, αἰτίας ἂν προστιθέντεσ, ὡς φρονεῖ τὰ Βρασίδου. εἶτ΄ ἂν ὑμεῖς τοῦτον ὥσπερ κυνίδι΄ ἐσπαράττετε· ἡ πόλις γὰρ ὠχριῶσα κἀν φόβῳ καθημένη, ἅττα διαβάλοι τις αὐτῇ, ταῦτ΄ ἂν ἥδιστ΄ ἤσθιεν. οἳ δὲ τὰς πληγὰς ὁρῶντες ἃς ἐτύπτονθ΄ οἱ ξένοι χρυσίῳ τῶν ταῦτα ποιούντων ἐβύνουν τὸ στόμα, ὥστ΄ ἐκείνους μὲν ποιῆσαι πλουσίουσ, ἡ δ΄ ̔ελλὰς ἂν ἐξερημωθεῖσ΄ ἂν ὑμᾶς ἔλαθε. ταῦτα δ΄ ἦν ὁ δρῶν βυρσοπώλησ. Τρυγαῖος παῦε παῦ΄ ὦ δέσποθ΄ ̔ερμῆ, μὴ λέγε, ἀλλ΄ ἔα τὸν ἄνδρ΄ ἐκεῖνον οὗπερ ἔστ΄ εἶναι κάτω· οὐ γὰρ ἡμέτερος ἔτ΄ ἔστ΄ ἐκεῖνος ἁνὴρ ἀλλὰ σόσ.  Τρυγαῖος ἅττ΄ ἂν οὖν λέγῃς ἐκεῖνον, κεἰ πανοῦργος ἦν, ὅτ΄ ἔζη, καὶ λάλος καὶ συκοφάντης καὶ κύκηθρον καὶ τάρακτρον, ταῦθ΄ ἁπαξάπαντα νυνὶ τοὺς σεαυτοῦ λοιδορεῖσ.    Τρυγαῖος ἀλλ΄ ὅ τι σιωπᾷς ὦ πότνια κάτειπέ μοι.  ̔ερμῆς ἀλλ΄ οὐκ ἂν εἴποι πρός γε τοὺς θεωμένουσ· ὀργὴν γὰρ αὐτοῖς ὧν ἔπαθε πολλὴν ἔχει.  Τρυγαῖος ἡ δ΄ ἀλλὰ πρὸς σὲ μικρὸν εἰπάτω μόνον.  ̔ερμῆς εἴφ΄ ὅ τι νοεῖς αὐτοῖσι πρὸς ἔμ΄ ὦ φιλτάτη. ἴθ΄ ὦ γυναικῶν μισοπορπακιστάτη. εἶεν, ἀκούω. ταῦτ΄ ἐπικαλεῖσ; μανθάνω. ἀκούσαθ΄ ὑμεῖς ὧν ἕνεκα μομφὴν ἔχει. ἐλθοῦσά φησιν αὐτομάτη μετὰ τἀν Πύλῳ σπονδῶν φέρουσα τῇ πόλει κίστην πλέαν ἀποχειροτονηθῆναι τρὶς ἐν τἠκκλησίᾳ.  Τρυγαῖος ἡμάρτομεν ταῦτ΄· ἀλλὰ συγγνώμην ἔχε· ὁ νοῦς γὰρ ἡμῶν ἦν τότ΄ ἐν τοῖς σκύτεσιν.  ̔ερμῆς ἴθι νυν ἄκουσον οἷον ἄρτι μ΄ ἤρετο, ὅστις κακόνους αὐτῇ μάλιστ΄ ἦν ἐνθάδε, χὤστις φίλος κἄσπευδεν εἶναι μὴ μάχασ.  Τρυγαῖος εὐνούστατος μὲν ἦν μακρῷ Κλεώνυμοσ.  ̔ερμῆς ποῖός τις οὖν εἶναι δοκεῖ τὰ πολεμικὰ ὁ Κλεώνυμοσ;  Τρυγαῖος ψυχήν γ΄ ἄριστος πλήν γ΄ ὅτι οὐκ ἦν ἄρ΄ οὗπέρ φησιν εἶναι τοῦ πατρόσ. εἰ γάρ ποτ΄ ἐξέλθοι στρατιώτησ, εὐθέως ἀποβολιμαῖος τῶν ὅπλων ἐγίγνετο.  ̔ερμῆς ἔτι νῦν ἄκουσον οἷον ἄρτι μ΄ ἤρετο, ὅστις κρατεῖ νῦν τοῦ λίθου τοῦ ΄ν τῇ πυκνί.  Τρυγαῖος ̔υπέρβολος νῦν τοῦτ΄ ἔχει τὸ χωρίον. αὕτη τί ποιεῖσ; τὴν κεφαλὴν ποῖ περιάγεισ;  ̔ερμῆς ἀποστρέφεται τὸν δῆμον ἀχθεσθεῖσ΄ ὅτι αὑτῷ πονηρὸν προστάτην ἐπεγράψατο.  Τρυγαῖος ἀλλ΄ οὐκέτ΄ αὐτῷ χρησόμεθ΄ οὐδέν, ἀλλὰ νῦν ἀπορῶν ὁ δῆμος ἐπιτρόπου καὶ γυμνὸς ὢν τοῦτον τέως τὸν ἄνδρα περιεζώσατο.  ̔ερμῆς πῶς οὖν ξυνοίσει ταῦτ΄ ἐρωτᾷ τῇ πόλει.  Τρυγαῖος εὐβουλότεροι γενησόμεθα.  ̔ερμῆς τρόπῳ τίνι;  Τρυγαῖος ὅτι τυγχάνει λυχνοποιὸς ὤν. πρὸ τοῦ μὲν οὖν ἐψηλαφῶμεν ἐν σκότῳ τὰ πράγματα, νυνὶ δ΄ ἅπαντα πρὸς λύχνον βουλεύσομεν.  ̔ερμῆς ὢ ὤ, οἷά μ΄ ἐκέλευσεν ἀναπυθέσθαι σου.  Τρυγαῖος τὰ τί;  ̔ερμῆς πάμπολλα καὶ τἀρχαῖ΄ ἃ κατέλιπεν τότε· πρῶτον δ΄ ὅ τι πράττει Σοφοκλέης ἀνήρετο.  Τρυγαῖος εὐδαιμονεῖ, πάσχει δὲ θαυμαστόν.  ̔ερμῆς τὸ τί;  Τρυγαῖος ἐκ τοῦ Σοφοκλέους γίγνεται Σιμωνίδησ.  ̔ερμῆς Σιμωνίδησ; πῶσ;  Τρυγαῖος ὅτι γέρων ὢν καὶ σαπρὸς κέρδους ἕκατι κἂν ἐπὶ ῥιπὸς πλέοι.   ̔ερμῆς τί δαί; Κρατῖνος ὁ σοφὸς ἔστιν;  Τρυγαῖος ἀπέθανεν ὅθ΄ οἱ Λάκωνες ἐνέβαλον.  ̔ερμῆς τί παθών;  Τρυγαῖος ὅ τι; ὼρακιάσασ· οὐ γὰρ ἐξηνέσχετο ἰδὼν πίθον καταγνύμενον οἴνου πλέων. χἄτερα πόσ΄ ἄττ΄ οἴει γεγενῆσθ΄ ἐν τῇ πόλει; ὥστ΄ οὐδέποτ΄ ὦ δέσποιν΄ ἀφησόμεσθά σου.  ̔ερμῆς ἴθι νυν ἐπὶ τούτοις τὴν ̓οπώραν λάμβανε γυναῖκα σαυτῷ τήνδε· κᾆτ΄ ἐν τοῖς ἀγροῖς ταύτῃ ξυνοικῶν ἐκποιοῦ σαυτῷ βότρυσ.  Τρυγαῖος ὦ φιλτάτη δεῦρ΄ ἐλθὲ καὶ δός μοι κύσαι. ἆρ΄ ἂν βλαβῆναι διὰ χρόνου τί σοι δοκῶ ὦ δέσποθ΄ ̔ερμῆ τῆς ̓οπώρας κατελάσασ;  ̔ερμῆς οὐκ εἴ γε κυκεῶν΄ ἐπιπίοις βληχωνίαν. ἀλλ΄ ὡς τάχιστα τήνδε τὴν Θεωρίαν ἀπάγαγε τῇ βουλῇ λαβών, ἧσπέρ ποτ΄ ἦν.  Τρυγαῖος ὦ μακαρία βουλὴ σὺ τῆς Θεωρίασ, ὅσον ῥοφήσει ζωμὸν ἡμερῶν τριῶν, ὅσας δὲ κατέδει ξόλικας ἑφθὰς καὶ κρέα. ἀλλ΄ ὦ φίλ΄ ̔ερμῆ χαῖρε πολλά.  ̔ερμῆς ·καὶ σύ γε ὦνθρωπε χαίρων ἄπιθι καὶ μέμνησό μου.  Τρυγαῖος ὦ κάνθαρ΄ οἴκαδ΄ οἴκαδ΄ ἀποπετώμεθα.  ̔ερμῆς οὐκ ἐνθάδ΄ ὦ τᾶν ἔστι.  Τρυγαῖος ποῖ γὰρ οἴχεται;  ̔ερμῆς ὑφ΄ ἅρματ΄ ἐλθὼν Ζηνὸς ἀστραπηφορεῖ.  Τρυγαῖος πόθεν οὖν ὁ τλήμων ἐνθάδ΄ ἕξει σιτία;  ̔ερμῆς τὴν τοῦ Γανυμήδους ἀμβροσίαν σιτήσεται.  Τρυγαῖος πῶς δῆτ΄ ἐγὼ καταβήσομαι;  ̔ερμῆς θάρρει, καλῶσ· τῃδὶ παρ΄ αὐτὴν τὴν θεόν.  Τρυγαῖος δεῦρ΄ ὦ κόραι ἕπεσθον ἅμ΄ ἐμοὶ θᾶττον, ὡς πολλοὶ πάνυ ποθοῦντες ὑμᾶς ἀναμένουσ΄ ἐστυκότεσ.    Χορός ἀλλ΄ ἴθι χαίρων· ἡμεῖς δὲ τέως τάδε τὰ σκεύη παραδόντες τοῖς ἀκολούθοις δῶμεν σῴζειν, ὡς εἰώθασι μάλιστα περὶ τὰς σκηνὰς πλεῖστοι κλέπται κυπτάζειν καὶ κακοποιεῖν. ἀλλὰ φυλάττετε ταῦτ΄ ἀνδρείωσ· ἡμεῖς δ΄ αὖ τοῖσι θεαταῖς ἣν ἔχομεν ὁδὸν λόγων εἴπωμεν ὅσα τε νοῦς ἔχει.  Χορός χρῆν μὲν τύπτειν τοὺς ῥαβδούχουσ, εἴ τις κωμῳδοποιητὴς αὑτὸν ἐπῄνει πρὸς τὸ θέατρον παραβὰς ἐν τοῖς ἀναπαίστοισ· εἰ δ΄ οὖν εἰκός τινα τιμῆσαι, θύγατερ Διόσ, ὅστις ἄριστος κωμῳδοδιδάσκαλος ἀνθρώπων καὶ κλεινότατος γεγένηται, ἄξιος εἶναί φησ΄ εὐλογίας μεγάλης ὁ διδάσκαλος ἡμῶν. πρῶτον μὲν γὰρ τοὺς ἀντιπάλους μόνος ἀνθρώπων κατέπαυσεν ἐς τὰ ῥάκια σκώπτοντας ἀεὶ καὶ τοῖς φθειρσὶν πολεμοῦντασ, τούς θ΄ ̔ηρακλέας τοὺς μάττοντας καὶ τοὺς πεινῶντας ἐκείνους ἐξήλασ΄ ἀτιμώσας πρῶτοσ, καὶ τοὺς δούλους παρέλυσεν τοὺς φεύγοντας κἀξαπατῶντας καὶ τυπτομένους ἐπίτηδεσ, οὓς ἐξῆγον κλάοντας ἀεί, καὶ τούτους οὕνεκα τουδί, ἵν΄ ὁ σύνδουλος σκώψας αὐτοῦ τὰς πληγὰς εἶτ΄ ἀνέροιτο, ὦ κακόδαιμον τί τὸ δέρμ΄ ἔπαθεσ; μῶν ὑστριχὶς εἰσέβαλέν σοι ἐς τὰς πλευρὰς πολλῇ στρατιᾷ κἀδενδροτόμησε τὸ νῶτον; τοιαῦτ΄ ἀφελὼν κακὰ καὶ φόρτον καὶ βωμολοχεύματ΄ ἀγεννῆ ἐποίησε τέχνην μεγάλην ἡμῖν κἀπύργωσ΄ οἰκοδομήσας ἔπεσιν μεγάλοις καὶ διανοίαις καὶ σκώμμασιν οὐκ ἀγοραίοισ, οὐκ ἰδιώτας ἀνθρωπίσκους κωμῳδῶν οὐδὲ γυναῖκασ, ἀλλ΄ ̔ηρακλέους ὀργήν τιν΄ ἔχων τοῖσι μεγίστοις ἐπεχείρει, διαβὰς βυρσῶν ὀσμὰς δεινὰς κἀπειλὰς βορβοροθύμουσ, καὶ πρῶτον μὲν μάχομαι πάντων αὐτῷ τῷ καρχαρόδοντι, οὗ δεινόταται μὲν ἀπ΄ ὀφθαλμῶν Κύννης ἀκτῖνες ἔλαμπον, ἑκατὸν δὲ κύκλῳ κεφαλαὶ κολάκων οἰμωξομένων ἐλιχμῶντο περὶ τὴν κεφαλήν, φωνὴν δ΄ εἶχεν χαράδρας ὄλεθρον τετοκυίασ, φώκης δ΄ ὀσμήν, Λαμίας ὄρχεις ἀπλύτουσ, πρωκτὸν δὲ καμήλου. τοιοῦτον ἰδὼν τέρας οὐ κατέδεισ΄, ἀλλ΄ ὑπὲρ ὑμῶν πολεμίζων ἀντεῖχον ἀεὶ καὶ τῶν ἄλλων νήσων. ὧν οὕνεκα νυνὶ ἀποδοῦναί μοι τὴν χάριν ὑμᾶς εἰκὸς καὶ μνήμονας εἶναι. καὶ γὰρ πρότερον πράξας κατὰ νοῦν οὐχὶ παλαίστρας περινοστῶν παῖδας ἐπείρων, ἀλλ΄ ἀράμενος τὴν σκευὴν εὐθὺς ἐχώρουν, παῦρ΄ ἀνιάσασ, πόλλ΄ εὐφράνασ, πάντα παρασχὼν τὰ δέοντα.   Χορός πρὸς ταῦτα χρεὼν εἶναι μετ΄ ἐμοῦ καὶ τοὺς ἄνδρας καὶ τοὺς παῖδασ· καὶ τοῖς φαλακροῖσι παραινοῦμεν ξυσπουδάζειν περὶ τῆς νίκησ. πᾶς γάρ τις ἐρεῖ νικῶντος ἐμοῦ κἀπὶ τραπέζῃ καὶ ξυμποσίοισ, φέρε τῷ φαλακρῷ, δὸς τῷ φαλακρῷ τῶν τρωγαλίων, καὶ μἀφαίρει γενναιοτάτου τῶν ποιητῶν ἀνδρὸς τὸ μέτωπον ἔχοντοσ.   Χορός Μοῦσα σὺ μὲν πολέμους ἀπωσαμένη μετ΄ ἐμοῦ τοῦ φίλου χόρευσον, κλείουσα θεῶν τε γάμους ἀνδρῶν τε δαῖτας καὶ θαλίας μακάρων· σοὶ γὰρ τάδ΄ ἐξ ἀρχῆς μέλει. ἢν δέ σε Καρκίνος ἐλθὼν ἀντιβολῇ μετὰ τῶν παίδων χορεῦσαι, μήθ΄ ὑπάκουε μήτ΄ ἔλθῃς συνέριθος αὐτοῖσ, ἀλλὰ νόμιζε πάντας ὄρτυγας οἰκογενεῖς γυλιαύχενας ὀρχηστὰς ναννοφυεῖς σφυράδων ἀποκνίσματα μηχανοδίφασ. καὶ γὰρ ἔφασχ΄ ὁ πατὴρ ὃ παρ΄ ἐλπίδας εἶχε τὸ δρᾶμα γαλῆν τῆς ἑσπέρας ἀπάγξαι.   Χορός τοιάδε χρὴ Χαρίτων δαμώματα καλλικόμων τὸν σοφὸν ποιητὴν ὑμνεῖν, ὅταν ἠρινὰ μὲν φωνῇ χελιδὼν ἑζομένη κελαδῇ, χορὸν δὲ μὴ ΄χῃ Μόρσιμος μηδὲ Μελάνθιοσ, οὗ δὴ πικροτάτην ὄπα γηρύσαντος ἤκουσ΄ ἡνίκα τῶν τραγῳδῶν τὸν χορὸν εἶχον ἁδελφός τε και αὐτόσ, ἄμφω Γοργόνες ὀψοφάγοι βατιδοσκόποι ̔́αρπυιαι, γραοσόβαι μιαροὶ τραγομάσχαλοι ἰχθυολῦμαι· ὧν καταχρεμψαμένη μέγα καὶ πλατὺ Μοῦσα θεὰ μετ΄ ἐμοῦ ξύμπαιζε τὴν ἑορτήν.    Τρυγαῖος ὡς χαλεπὸν ἐλθεῖν ἦν ἄρ΄ εὐθὺ τῶν θεῶν. ἔγωγέ τοι πεπόνηκα κομιδῇ τὼ σκέλει. μικροὶ δ΄ ὁρᾶν ἄνωθεν ἦστ΄. ἔμοιγέ τοι ἀπὸ τοὐρανοῦ ΄φαίνεσθε κακοήθεις πάνυ, ἐντευθενὶ δὲ πολύ τι κακοηθέστεροι.  Οἰκέτης ὦ δέσποθ΄ ἥκεισ;  Τρυγαῖος ὡς ἐγὼ ΄πυθόμην τινόσ.  Οἰκέτης τί δ΄ ἔπαθεσ;  Τρυγαῖος ἤλγουν τὼ σκέλει μακρὰν ὁδὸν διεληλυθώσ.  Οἰκέτης ἴθι νυν κάτειπέ μοι  Τρυγαῖος τὸ τί;  Οἰκέτης ἄλλον τιν΄ εἶδες ἄνδρα κατὰ τὸν ἀέρα πλανώμενον πλὴν σαυτόν;  Τρυγαῖος οὔκ, εἰ μή γέ που  ψυχὰς δύ΄ ἢ τρεῖς διθυραμβοδιδασκάλων.  Οἰκέτης τί δ΄ ἔδρων;  Τρυγαῖος ξυνελέγοντ΄ ἀναβολὰς ποτώμεναι τὰς ἐνδιαεριαυερινηχέτους τινάσ.  Οἰκέτης οὐκ ἦν ἄρ΄ οὐδ΄ ἃ λέγουσι, κατὰ τὸν ἀέρα ὡς ἀστέρες γιγνόμεθ΄, ὅταν τις ἀποθάνῃ;  Τρυγαῖος μάλιστα.  Οἰκέτης καὶ τίς ἐστιν ἀστὴρ νῦν ἐκεῖ;  Τρυγαῖος ̓́ιων ὁ Χῖοσ, ὅσπερ ἐποίησεν πάλαι ἐνθάδε τὸν ἀοῖόν ποθ΄· ὡς δ΄ ἦλθ΄, εὐθέως ἀοῖον αὐτὸν πάντες ἐκάλουν ἀστέρα.  Οἰκέτης τίνες γάρ εἰσ΄ οἱ διατρέχοντες ἀστέρεσ, οἳ καόμενοι θέουσιν;  Τρυγαῖος ἀπὸ δείπνου τινὲς τῶν πλουσίων οὗτοι βαδίζουσ΄ ἀστέρων, ἰπνοὺς ἔχοντεσ, ἐν δὲ τοῖς ἰπνοῖσι πῦρ. ἀλλ΄ εἴσαγ΄ ὡς τάχιστα ταυτηνὶ λαβών, καὶ τὴν πύελον κατάκλυζε καὶ θέρμαιν΄ ὕδωρ, στόρνυ τ΄ ἐμοὶ καὶ τῇδε κουρίδιον λέχοσ. καὶ ταῦτα δράσας ἧκε δεῦρ΄ αὖθις πάλιν· ἐγὼ δ΄ ἀποδώσω τήνδε τῇ βουλῇ τέωσ.  Οἰκέτης πόθεν δ΄ ἔλαβες ταύτασ;  Τρυγαῖος ὁπόθεν; ἐκ τοὐρανοῦ.  Οἰκέτης οὐκ ἂν ἔτι δοίην τῶν θεῶν τριώβολον, εἰ πορνοβοσκοῦσ΄ ὥσπερ ἡμεῖς οἱ βροτοί.  Τρυγαῖος οὔκ, ἀλλὰ κἀκεῖ ζῶσιν ἀπὸ τούτων τινέσ. ἄγε νυν ἴωμεν.  Οἰκέτης εἰπέ μοι, δῶ καταφαγεῖν ταύτῃ τι;  Τρυγαῖος μηδέν· οὐ γὰρ ἐθελήσει θαγεῖν οὔτ΄ ἄρτον οὔτε μᾶζαν, εἰωθυῖ΄ ἀεὶ παρὰ τοῖς θεοῖσιν ἀμβροσίαν λείχειν ἄνω.  Οἰκέτης λείχειν ἄρ΄ αὐτῇ κἀνθάδε σκευαστέον.   Χορός εὐδαιμονικῶς γ΄ ὁ πρεσβύτησ, ὅσα γ΄ ὧδ΄ ἰδεῖν, τὰ νῦν τάδε πράττει. Τρυγαῖος τί δῆτ΄ ἐπειδὰν νυμφίον μ΄ ὁρᾶτε λαμπρὸν ὄντα; Χορός ζηλωτὸς ἔσει, γέρον, αὖθις νέος ὢν πάλιν, μύρῳ κατάλειπτοσ. Τρυγαῖος οἶμαι. τί δῆθ΄ ὅταν ξυνὼν τῶν τιτθίων ἔχωμαι; Χορός εὐδαιμονέστερος φανεῖ τῶν Καρκίνου στροβίλων. Τρυγαῖος οὔκουν δικαίωσ; ὅστις εἰς ὄχημα κανθάρου ΄πιβὰς ἔσωσα τοὺς ̔́ελληνασ, ὥστ΄ ἐν τοῖς ἀγροῖσιν αὐτοὺς ἅπαντας ὄντας ἀσφαλῶς βινεῖν τε καὶ καθεύδειν.    Οἰκέτης ἡ παῖς λέλουται καὶ τὰ τῆς πυγῆς καλά· ὁ πλακοῦς πέπεπται, σησαμῆ ξυμπλάττεται. καὶ τἄλλ΄ ἁπαξάπαντα· τοῦ πέους δὲ δεῖ.  Τρυγαῖος ἴθι νυν ἀποδῶμεν τήνδε τὴν Θεωρίαν ἀνύσαντε τῇ βουλῇ.  Οἰκέτης τίς αὑτηί;  Τρυγαῖος τί φῄσ; αὕτη Θεωρία ΄στίν.  Οἰκέτης ἣν ἡμεῖς ποτε ἐπαίομεν Βραυρωνάδ΄ ὑποπεπωκότεσ;  Τρυγαῖος σάφ΄ ἴσθι, κἀλήφθη γε μόλισ.  Οἰκέτης ὦ δέσποτα ὅσην ἔχει τὴν πρωκτοπεντετηρίδα.  Τρυγαῖος εἶεν, τίς ἐσθ΄ ὑμῶν δίκαιοσ, τίς ποτε; τίς διαφυλάξει τήνδε τῇ βουλῇ λαβών; οὗτος τί περιγράφεισ;  Οἰκέτης τὸ δεῖν΄ εἰς ̓́ισθμια σκηνὴν ἐμαυτοῦ τῷ πέει καταλαμβάνω.  Τρυγαῖος οὔπω λέγεθ΄ ὑμεῖς τίς ὁ φυλάξων. δεῦρο σύ· καταθήσομαι γὰρ αὐτὸς ἐς μέσους ἄγων.  Οἰκέτης ἐκεινοσὶ νεύει.  Τρυγαῖος τίσ;  Οἰκέτης ὅστισ; ̓αριφράδησ, ἄγειν παρ΄ αὑτὸν ἀντιβολῶν.  Τρυγαῖος ἀλλ΄ ὦ μέλε τὸν ζωμὸν αὐτῆς προσπεσὼν ἐκλάψεται. ἄγε δὴ σὺ κατάθου πρῶτα τὰ σκεύη χαμαί. βουλή, πρυτάνεισ, ὁρᾶτε τὴν Θεωρίαν. σκέψασθ΄ ὅσ΄ ὑμῖν ἀγαθὰ παραδώσω φέρων, ὥστ΄ εὐθέως ἄραντας ὑμᾶς τὼ σκέλει ταύτης μετέωρα καταγαγεῖν ἀνάρρυσιν. τουτὶ δ΄ ὁρᾶτ΄ ὀπτάνιον ἡμῖν ὡς καλόν.  Οἰκέτης διὰ ταῦτα καὶ κεκάπνικ΄ ἄρ΄· ἐνταυθοῖ γὰρ <οὖν> πρὸ τοῦ πολέμου τὰ λάσανα τῇ βουλῇ ποτ΄ ἦν.  Τρυγαῖος ἔπειτ΄ ἀγῶνά γ΄ εὐθὺς ἐξέσται ποιεῖν ταύτην ἔχουσιν αὔριον καλὸν πάνυ, ἐπὶ γῆς παλαίειν, τετραποδηδὸν ἑστάναι, πλαγίαν καταβάλλειν, ἐς γόνατα κύβδ΄ ἑστάναι, καὶ παγκράτιόν γ΄ ὑπαλειψαμένοις νεανικῶς παίειν ὀρύττειν πὺξ ὁμοῦ καὶ τῷ πέει· τρίτῃ δὲ μετὰ ταῦθ΄ ἱπποδρομίαν ἄξετε, ἵνα δὴ κέλης κέλητα παρακελητιεῖ, ἅρματα δ΄ ἐπ΄ ἀλλήλοισιν ἀνατετραμμένα φυσῶντα καὶ πνέοντα προσκινήσεται· ἕτεροι δὲ κείσονταί γ΄ ἀπεψωλημένοι περὶ ταῖσι καμπαῖς ἡνίοχοι πεπτωκότεσ. ἀλλ΄ ὦ πρυτάνεις δέχεσθε τὴν Θεωρίαν. θέασ΄ ὡς προθύμως ὁ πρύτανις παρεδέξατο. ἀλλ΄ οὐκ ἂν εἴ τι προῖκα προσαγαγεῖν σ΄ ἔδει, ἀλλ΄ ηὗρον ἄν σ΄ ὑπέχοντα τὴν ἐκεχειρίαν.   Χορός ἦ χρηστὸς ἀνὴρ πολίτης ἐστὶν ἅπασιν ὅστις γ΄ ἐστὶ τοιοῦτοσ. Τρυγαῖος ὅταν τρυγᾶτ΄, εἴσεσθε πολλῷ μᾶλλον οἷός εἰμι. Χορός καὶ νῦν σύ γε δῆλος εἶ· σωτὴρ γὰρ ἅπασιν ἀνθρώποις γεγένησαι. Τρυγαῖος φήσεις ἐπειδὰν ἐκπίῃς οἴνου νέου λεπαστήν. Χορός καὶ πλήν γε τῶν θεῶν ἀεί σ΄ ἡγησόμεσθα πρῶτον. Τρυγαῖος πολλῶν γὰρ ὑμῖν ἄξιος Τρυγαῖος ἁθμονεὺς ἐγώ, δεινῶν ἀπαλλάξας πόνων τὸν δημότην ὅμιλον, καὶ τὸν γεωργικὸν λεὼν ̔υπέρβολόν τε παύσασ.    Οἰκέτης ἄγε δὴ τί νῷν ἐντευθενὶ ποιητέον;  Τρυγαῖος τί δ΄ ἄλλο γ΄ ἢ ταύτην χύτραις ἱδρυτέον;  Χορός χύτραισιν, ὥσπερ μεμφόμενον ̔ερμῄδιον;  Τρυγαῖος τί δαὶ δοκεῖ; βούλεσθε λαρινῷ βοί̈;  Χορός βοί̈; μηδαμῶσ, ἵνα μὴ βοηθεῖν ποι δέῃ.  Τρυγαῖος ἀλλ΄ ὑὶ παχείᾳ καὶ μεγάλῃ;  Χορός μὴ μή.  Τρυγαῖος τιή;  Χορός ἵνα μὴ γένηται Θεογένους ὑηνία.  Τρυγαῖος τῷ δὴ δοκεῖ σοι δῆτα τῶν λοιπῶν;  Χορός ὀί.  Τρυγαῖος ὀί;  Χορός ναὶ μὰ Δί΄.  Τρυγαῖος ἀλλὰ τοῦτό γ΄ ἔστ΄ ̓ιωνικὸν τὸ ῥῆμ΄.  Χορός ἐπίτηδές γ΄, ἵν΄ <ὅταν> ἐν τἠκκλησίᾳ ὡς χρὴ πολεμεῖν λέγῃ τισ, οἱ καθήμενοι ὑπὸ τοῦ δέους λέγωσ΄ ̓ιωνικῶς ὀὶ  Τρυγαῖος εὖ τοι λέγεισ.  Χορός καὶ τἄλλα γ΄ ὦσιν ἤπιοι. ὥστ΄ ἐσόμεθ΄ ἀλλήλοισιν ἀμνοὶ τοὺς τρόπους καὶ τοῖσι συμμάχοισι πρᾳότεροι πολύ.  Τρυγαῖος ἴθι νυν ἄγ΄ ὡς τάχιστα τὸ πρόβατον λαβών· ἐγὼ δὲ ποριῶ βωμὸν ἐφ΄ ὅτου θύσομεν.   Χορός ὡς πάνθ΄ ὅσ΄ ἂν θεὸς θέλῃ χἠ τύχη κατορθοῖ, χωρεῖ κατὰ νοῦν, ἕτερον δ΄ ἑτέρῳ τούτων κατὰ καιρὸν ἀπαντᾷ. Τρυγαῖος ὡς ταῦτα δῆλά γ΄ ἔσθ΄· ὁ γὰρ βωμὸς θύρασι καὶ δή. Χορός ἐπείγετέ νυν ἐν ὅσῳ σοβαρὰ θεόθεν κατέχει πολέμου μετάτροπος αὔρα. νῦν γὰρ δαίμων φανερῶς εἰς ἀγαθὰ μεταβιβάζει. Τρυγαῖος τὸ κανοῦν πάρεστ΄ ὀλὰς ἔχον καὶ στέμμα καὶ μάχαιραν, καὶ πῦρ γε τουτί, κοὐδὲν ἴσχει πλὴν τὸ πρόβατον ὑμᾶσ. Χορός οὔκουν ἁμιλλήσεσθον; ὡς ἢν Χαῖρις ὑμᾶς ἴδῃ, πρόσεισιν αὐλήσων ἄκλητοσ, κᾆτα τοῦτ΄ εὖ οἶδ΄ ὅτι φυσῶντι καὶ πονουμένῳ προσδώσετε δήπου.   Τρυγαῖος ἄγε δὴ τὸ κανοῦν λαβὼν σὺ καὶ τὴν χέρνιβα περίιθι τὸν βωμὸν ταχέως ἐπιδέξια.  Οἰκέτης ἰδού· λεγοις ἂν ἄλλο· περιελήλυθα.  Τρυγαῖος φέρε δὴ τὸ δαλίον τόδ΄ ἐμβάψω λαβών, σείου σὺ ταχέωσ· σὺ δὲ πρότεινε τῶν ὀλῶν, καὐτός γε χερνίπτου παραδοὺς ταύτην ἐμοί, καὶ τοῖς θεαταῖς ῥῖπτε τῶν κριθῶν.  Οἰκέτης ἰδού.  Τρυγαῖος ἔδωκας ἤδη;  Οἰκέτης νὴ τὸν ̔ερμῆν ὥστε γε τούτων ὅσοιπέρ εἰσι τῶν θεωμένων οὐκ ἔστιν οὐδεὶς ὅστις οὐ κριθὴν ἔχει.  Τρυγαῖος οὐχ αἱ γυναῖκές γ΄ ἔλαβον.  Οἰκέτης ἀλλ΄ εἰς ἑσπέραν δώσουσιν αὐταῖς ἅνδρεσ.  Τρυγαῖος ἀλλ΄ εὐχώμεθα. τίς τῇδε; ποῦ ποτ΄ εἰσὶ πολλοὶ κἀγαθοί;  Οἰκέτης τοισδὶ φέρε δῶ· πολλοὶ γάρ εἰσι κἀγαθοί.  Τρυγαῖος τούτους ἀγαθοὺς ἐνόμισασ;  Οἰκέτης οὐ γάρ, οἵτινες ἡμῶν καταχεόντων ὕδωρ τοσουτονὶ ἐς ταὐτὸ τοῦθ΄ ἑστᾶσ΄ ἰόντες χωρίον;  Τρυγαῖος ἀλλ΄ ὡς τάχιστ΄ εὐχώμεθ΄.  Χορός εὐχώμεσθα δή.    Τρυγαῖος ὦ σεμνοτάτη βασίλεια θεὰ πότνι΄ Εἰρήνη, δέσποινα χορῶν, δέσποινα γάμων, δέξαι θυσίαν τὴν ἡμετέραν.  Χορός δέξαι δῆτ΄ ὦ πολυτιμήτη νὴ Δία, καὶ μὴ ποίει γ΄ ἅπερ αἱ μοιχευόμεναι δρῶσι γυναῖκεσ. καὶ γὰρ ἐκεῖναι παρακλίνασαι τῆς αὐλείας παρακύπτουσιν, κἄν τις προσέχῃ τὸν νοῦν αὐταῖς ἀναχωροῦσιν, κᾆτ΄ ἢν ἀπίῃ παρακύπτουσιν. τούτων σὺ ποίει μηδὲν ἔθ΄ ἡμᾶσ.  Τρυγαῖος μὰ Δί΄ ἀλλ΄ ἀπόφηνον ὅλην σαυτὴν γενναιοπρεπῶς τοῖσιν ἐρασταῖς ἡμῖν, οἵ σου τρυχόμεθ΄ ἤδη τρία καὶ δέκ΄ ἔτη, λῦσον δὲ μάχας καὶ κορκορυγάσ, ἵνα Λυσιμάχην σε καλῶμεν. παῦσον δ΄ ἡμῶν τὰς ὑπονοίας τὰς περικόμψουσ, αἷς στωμυλλόμεθ΄ εἰς ἀλλήλουσ· μεῖξον δ΄ ἡμᾶς τοὺς ̔́ελληνας πάλιν ἐξ ἀρχῆς φιλίας χυλῷ καὶ συγγνώμῃ τινὶ πρᾳοτέρᾳ κέρασον τὸν νοῦν· καὶ τὴν ἀγορὰν ἡμῖν ἀγαθῶν ἐμπλησθῆναι, μεγάλων σκορόδων, σικύων πρῴων, μήλων, ῥοιῶν. δούλοισι χλανισκιδίων μικρῶν· κἀκ Βοιωτῶν γε φέροντας ἰδεῖν χῆνας νήττας φάττας τροχίλουσ· καὶ Κωπᾴδων ἐλθεῖν σπυρίδασ, καὶ περὶ ταύτας ἡμᾶς ἁθρόους ὀψωνοῦντας τυρβάζεσθαι Μορύχῳ Τελέᾳ Γλαυκέτῃ, ἄλλοις τένθαις πολλοῖσ· κᾆτα Μελάνθιον ἥκειν ὕστερον ἐς τὴν ἀγοράν, τὰς δὲ πεπρᾶσθαι, τὸν δ΄ ὀτοτύζειν, εἶτα μονῳδεῖν ἐκ Μηδείασ, ὀλόμαν ὀλόμαν, ἀποχηρωθεὶς τᾶς ἐν τεύτλοισι λοχευομένασ· τοὺς δ΄ ἀνθρώπους ἐπιχαίρειν.   Τρυγαῖος ταῦτ΄ ὦ πολυτίμητ΄ εὐχομένοις ἡμῖν δίδου.  Οἰκέτης λαβὲ τὴν μάχαιραν· εἶθ΄ ὅπως μαγειρικῶς σφάξεις τὸν οἶν.  Τρυγαῖος ἀλλ΄ οὐ θέμισ.  Οἰκέτης τιὴ τί δή;  Τρυγαῖος οὐχ ἥδεται δήπουθεν Εἰρήνη σφαγαῖσ, οὐδ΄ αἱματοῦται βωμόσ. ἀλλ΄ εἴσω φέρων θύσας τὰ μηρἴ ἐξελὼν δεῦρ΄ ἔκφερε, χοὔτω τὸ πρόβατον τῷ χορηγῷ σῴζεται.   Χορός σέ τοι θύρασι χρὴ . . . μένοντα τοίνυν σχίζας δευρὶ τιθέναι ταχέως τά τε πρόσφορα πάντ΄ ἐπὶ τούτοισ. Τρυγαῖος οὔκουν δοκῶ σοι μαντικῶς τὸ φρύγανον τίθεσθαι; Χορός πῶς δ΄ οὐχί; τί γάρ σε πέφευγ΄ ὅσα χρὴ σοφὸν ἄνδρα; τί δ΄ οὐ σὺ φρονεῖς ὁπόσα χρεών ἐστιν τόν γε σοφῇ δόκιμον φρενὶ πορίμῳ τε τόλμῃ; Τρυγαῖος ἡ σχίζα γοῦν ἐνημμένη τὸν Στιλβίδην πιέζει, καὶ τὴν τράπεζαν οἴσομαι, καὶ παιδὸς οὐ δεήσει. Χορός τίς οὖν ἂν οὐκ ἐπαινέσειεν ἄνδρα τοιοῦτον, ὅστις πόλλ΄ ἀνατλὰς ἔσωσε τὴν ἱερὰν πόλιν; ὥστ΄ οὐχὶ μὴ παύσῃ ποτ΄ ὢν ζηλωτὸς ἅπασιν.    Οἰκέτης ταυτὶ δέδραται. τίθεσο τὼ μηρὼ λαβών. ἐγὼ δ΄ ἐπὶ σπλάγχν΄ εἶμι καὶ θυλήματα.  Τρυγαῖος ἐμοὶ μελήσει ταῦτά γ΄· ἀλλ΄ ἥκειν ἐχρῆν.  Οἰκέτης ἰδοὺ πάρειμι. μῶν ἐπισχεῖν σοι δοκῶ;  Τρυγαῖος ὄπτα καλῶς νυν αὐτά· καὶ γὰρ οὑτοσὶ προσέρχεται δάφνῃ τις ἐστεφανωμένοσ. τίς ἄρα ποτ΄ ἐστίν;  Οἰκέτης ὡς ἀλαζὼν φαίνεται· μάντις τίς ἐστιν.  Τρυγαῖος οὐ μὰ Δί΄ ἀλλ΄ ̔ιεροκλέης οὗτός γέ πού ΄σθ΄ ὁ χρησμολόγος οὑξ ̓ωρεοῦ.  Οἰκέτης τί ποτ΄ ἄρα λέξει;  Τρυγαῖος δῆλός ἐσθ΄ οὗτός γ΄ ὅτι ἐναντιώσεταί τι ταῖς διαλλαγαῖσ.  Οἰκέτης οὔκ, ἀλλὰ κατὰ τὴν κνῖσαν εἰσελήλυθεν.  Τρυγαῖος μή νυν ὁρᾶν δοκῶμεν αὐτόν.  Οἰκέτης εὖ λέγεισ.  ̔ιεροκλῆς τίς ἡ θυσία ποθ΄ αὑτηὶ καὶ τῷ θεῶν;  Τρυγαῖος ὀπτα σὺ σιγῇ κἄπαγ΄ ἀπὸ τῆς ὀσφύοσ.  ̔ιεροκλῆς ὅτῳ δὲ θύετ΄ οὐ φράσεθ΄;  Τρυγαῖος ἡ κέρκος ποιεῖ καλῶσ;  Οἰκέτης καλῶς δῆτ΄ ὦ πότνι΄ Εἰρήνη φίλη.  ̔ιεροκλῆς ἄγε νυν ἀπάρχου κᾆτα δὸς τἀπάργματα.  Τρυγαῖος ὀπτᾶν ἄμεινον πρῶτον.  ̔ιεροκλῆς ἀλλὰ ταυταγὶ ἤδη ΄στὶν ὀπτά.  Τρυγαῖος πολλὰ πράττεισ, ὅστις εἶ. κατάτεμνε. ποῦ τράπεζα; τὴν σπονδὴν φέρε.  ̔ιεροκλῆς ἡ γλῶττα χωρὶς τέμνεται.  Τρυγαῖος μεμνήμεθα. ἀλλ΄ οἶσθ΄ ὃ δρᾶσον;  ̔ιεροκλῆς ἢν φράσῃσ.  Τρυγαῖος μὴ διαλέγου νῷν μηδέν· Εἰρήνῃ γὰρ ἱερὰ θύομεν.   ̔ιεροκλῆς ὦ μέλεοι θνητοὶ καὶ νήπιοι,  Τρυγαῖος ἐς κεφαλὴν σοί.   ̔ιεροκλῆς οἵτινες ἀφραδίῃσι θεῶν νόον οὐκ ἀίοντες συνθήκας πεποίησθ΄ ἄνδρες χαροποῖσι πιθήκοισ,  Τρυγαῖος αἰβοιβοῖ.  ̔ιεροκλῆς τί γελᾷσ;  Τρυγαῖος ἥσθην χαροποῖσι πιθήκοισ.  ̔ιεροκλῆς καὶ κέπφοι τρήρωνες ἀλωπεκιδεῦσι πέπεισθε, ὧν δόλιαι ψυχαί, δόλιαι φρένεσ.  Τρυγαῖος εἴθε σου εἶναι ὤφελεν ὦλαζὼν οὑτωσὶ θερμὸς ὁ πλεύμων.  ̔ιεροκλῆς εἰ γὰρ μὴ νύμφαι γε θεαὶ Βάκιν ἐξαπάτασκον, μηδὲ Βάκις θνητούσ, μηδ΄ αὖ νύμφαι Βάκιν αὐτὸν  Τρυγαῖος ἐξώλης ἀπόλοι΄, εἰ μὴ παύσαιο βακίζων.  ̔ιεροκλῆς οὔπω θέσφατον ἦν Εἰρήνης δέσμ΄ ἀναλῦσαι, ἀλλὰ τόδε πρότερον  Τρυγαῖος τοῖσδ΄ ἁλσί γε παστέα ταυτί.  ̔ιεροκλῆς οὐ γάρ πω τοῦτ΄ ἐστὶ φίλον μακάρεσσι θεοῖσιν, φυλόπιδος λῆξαι, πρίν κεν λύκος οἶν ὑμεναιοῖ.  Τρυγαῖος καὶ πῶς ὦ κατάρατε λύκος ποτ΄ ἂν οἶν ὑμεναιοῖ;  ̔ιεροκλῆς ὡς ἡ σφονδύλη φεύγουσα πονηρότατον βδεῖ, χἠ κώδων ἀκαλανθὶς ἐπειγομένη τυφλὰ τίκτει, τουτάκις οὔπω χρῆν τὴν εἰρήνην πεποιῆσθαι.  Τρυγαῖος ἀλλὰ τί χρῆν ἡμᾶσ; οὐ παύσασθαι πολεμοῦντασ, ἢ διακαυνιάσαι πότεροι κλαυσούμεθα μεῖζον, ἐξὸν σπεισαμένοις κοινῇ τῆς ̔ελλάδος ἄρχειν;  ̔ιεροκλῆς οὔποτε ποιήσεις τὸν καρκίνον ὀρθὰ βαδίζειν.  Τρυγαῖος οὔποτε δειπνήσεις ἔτι τοῦ λοιποῦ ν΄ πρυτανείῳ, οὐδ΄ ἐπὶ τῷ πραχθέντι ποιήσεις ὕστερον οὐδέν.  ̔ιεροκλῆς οὐδέποτ΄ ἂν θείης λεῖον τὸν τραχὺν ἐχῖνον.  Τρυγαῖος ἆρα φενακίζων ποτ΄ ̓αθηναίους ἔτι παύσει;  ̔ιεροκλῆς ποῖον γὰρ κατὰ χρησμὸν ἐκαύσατε μῆρα θεοῖσιν;  Τρυγαῖος ὅνπερ κάλλιστον δήπου πεποίηκεν ̔́ομηροσ· ὣς οἱ μὲν νέφος ἐχθρὸν ἀπωσάμενοι πολέμοιο Εἰρήνην εἵλοντο καὶ ἱδρύσανθ΄ ἱερείῳ. αὐτὰρ ἐπεὶ κατὰ μῆρ΄ ἐκάη καὶ σπλάγχν΄ ἐπάσαντο, ἔσπενδον δεπάεσσιν· ἐγὼ δ΄ ὁδὸν ἡγεμόνευον· χρησμολόγῳ δ΄ οὐδεὶς ἐδίδου κώθωνα φαεινόν.  ̔ιεροκλῆς οὐ μετέχω τούτων· οὐ γὰρ ταῦτ΄ εἶπε Σίβυλλα.  Τρυγαῖος ἀλλ΄ ὁ σοφός τοι νὴ Δί΄ ̔́ομηρος δεξιὸν εἶπεν· ἀφρήτωρ ἀθέμιστος ἀνέστιός ἐστιν ἐκεῖνοσ, ὃς πολέμου ἔραται ἐπιδημίου ὀκρυόεντοσ.  ̔ιεροκλῆς φράζεο δὴ μή πώς σε δόλῳ φρένας ἐξαπατήσας ἰκτῖνος μάρψῃ.  Τρυγαῖος τουτὶ μέντοι σὺ φυλάττου, ὡς οὗτος φοβερὸς τοῖς σπλάγχνοις ἐστὶν ὁ χρησμόσ. ἔγχει δὴ σπονδὴν καὶ τῶν σπλάγχνων φέρε δευρί.  ̔ιεροκλῆς ἀλλ΄ εἰ ταῦτα δοκεῖ, κἀγὼ ΄μαυτῷ βαλανεύσω.  Τρυγαῖος σπονδὴ σπονδή.   ̔ιεροκλῆς ἔγχει δὴ κἀμοὶ καὶ σπλάγχνων μοῖραν ὄρεξον.  Τρυγαῖος ἀλλ΄ οὔπω τοῦτ΄ ἐστὶ φίλον μακάρεσσι θεοῖσιν· ἀλλὰ τόδε πρότερον, σπένδειν ἡμᾶσ, σὲ δ΄ ἀπελθεῖν. ὦ πότνι΄ Εἰρήνη παράμεινον τὸν βίον ἡμῖν.  ̔ιεροκλῆς πρόσφερε τὴν γλῶτταν.  Τρυγαῖος σὺ δὲ τὴν σαυτοῦ γ΄ ἀπένεγκε.  ̔ιεροκλῆς σπονδή.  Τρυγαῖος καὶ ταυτὶ μετὰ τῆς σπονδῆς λαβὲ θᾶττον.  ̔ιεροκλῆς οὐδεὶς προσδώσει τῶν σπλάγχνων;  Τρυγαῖος οὐ γὰρ οἷόν τε ἡμῖν προσδιδόναι, πρίν κεν λύκος οἶν ὑμεναιοῖ.  ̔ιεροκλῆς ναὶ πρὸς τῶν γονάτων.  Τρυγαῖος ἄλλως ὦ τᾶν ἱκετεύεισ· οὐ γὰρ ποιήσεις λεῖον τὸν τραχὺν ἐχῖνον.   ἄγε δὴ θεαταὶ δεῦρο συσπλαγχνεύετε μετὰ νῷν.  ̔ιεροκλῆς τί δὴ ΄γώ;  Τρυγαῖος τὴν Σίβυλλαν ἔσθιε.  ̔ιεροκλῆς οὔτοι μὰ τὴν γῆν ταῦτα κατέδεσθον μόνω, ἀλλ΄ ἁρπάσομαι σφῷν αὐτά· κεῖται δ΄ ἐν μέσῳ.  Τρυγαῖος ὦ παῖε τὸν Βάκιν.  ̔ιεροκλῆς μαρτύρομαι.  Τρυγαῖος κἄγωγ΄ ὅτι τένθης εἶ σὺ κἀλαζὼν ἀνήρ. παἶ αὐτὸν ἐπέχων τῷ ξύλῳ τὸν ἀλαζόνα.  Οἰκέτης σὺ μὲν οὖν· ἐγὼ δὲ τουτονὶ τῶν κῳδίων, ἁλάμβαν΄ αὐτὸς ἐξαπατῶν, ἐκβολβιῶ. οὐ καταβαλεῖς τὰ κῴδι΄ ὦ θυηπόλε; ἤκουσασ; ὁ κόραξ οἷος ἦλθ΄ ἐξ ̓ωρεοῦ. οὐκ ἀποπετήσει θᾶττον εἰς ̓ελύμνιον;    Χορός ἥδομαί γ΄ ἥδομαι κράνους ἀπηλλαγμένος τυροῦ τε καὶ κρομμύων. οὐ γὰρ φιληδῶ μάχαισ, ἀλλὰ πρὸς πῦρ διέλκων μετ΄ ἀνδρῶν ἑταίρων φίλων, ἐκκέας τῶν ξύλων ἅττ΄ ἂν ᾖ δανότατα τοῦ θέρους ἐκπεπρισμένα, κἀνθρακίζων τοὐρεβίνθου τήν τε φηγὸν ἐμπυρεύων, χἄμα τὴν Θρᾷτταν κυνῶν τῆς γυναικὸς λουμένησ.  Χορός οὐ γὰρ ἔσθ΄ ἥδιον ἢ τυχεῖν μὲν ἤδη ΄σπαρμένα, τὸν θεὸν δ΄ ἐπιψακάζειν, καὶ τιν΄ εἰπεῖν γείτονα, εἰπέ μοι τί τηνικαῦτα δρῶμεν ὦ Κωμαρχίδη; ἐμπιεῖν ἔμοιγ΄ ἀρέσκει τοῦ θεοῦ δρῶντος καλῶσ. ἀλλ΄ ἄφευε τῶν φασήλων ὦ γύναι τρεῖς χοίνικασ, τῶν τε πυρῶν μεῖξον αὐτοῖσ, τῶν τε σύκων ἔξελε, τόν τε Μανῆν ἡ Σύρα βωστρησάτω κ΄ τοῦ χωρίου. οὐ γὰρ οἷόν τ΄ ἐστὶ πάντως οἰναρίζειν τήμερον οὐδὲ τυντλάζειν, ἐπειδὴ παρδακὸν τὸ χωρίον. κἀξ ἐμοῦ δ΄ ἐνεγκάτω τις τὴν κίχλην καὶ τὼ σπίνω· ἦν δὲ καὶ πυός τις ἔνδον καὶ λαγῷα τέτταρα, εἴ τι μὴ ΄ξήνεγκεν αὐτῶν ἡ γαλῆ τῆς ἑσπέρασ· ἐψόφει γοῦν ἔνδον οὐκ οἶδ΄ ἅττα κἀκυδοιδόπα· ὧν ἔνεγκ΄ ὦ παῖ τρἴ ἡμῖν, ἓν δὲ δοῦναι τῷ πατρί· μυρρίνας τ΄ αἴτησον ἐξ Αἰσχινάδου τῶν καρπίμων· χἄμα τῆς αὐτῆς ὁδοῦ Χαρινάδην τις βωσάτω,  Χορός ὡς ἂν ἐμπίῃ μεθ΄ ἡμῶν, εὖ ποιοῦντος κὠφελοῦντος τοῦ φεοῦ τἀρώματα.   Χορός ἡνίκ΄ ἂν δ΄ ἀχέτας ᾄδῃ τὸν ἡδὺν νόμον, διασκοπῶν ἥδομαι τὰς Λημυνίας ἀμπέλουσ, εἰ πεπαίνουσιν ἤ- δη τὸ γὰρ φῖτυ πρῷον φύσει, τόν τε φήληχ΄ ὁρῶν οἰδάνοντ΄· εἶθ΄ ὁπόταν ᾖ πέπων, ἐσθίω κἀπέχω χἄμα φήμ΄, ὧραι φίλαι· καὶ τοῦ θύμου τρίβων κυκῶμαι· κᾆτα γίγνομαι παχὺς τηνικαῦτα τοῦ θέρους   Χορός μᾶλλον ἢ θεοῖσιν ἐχθρὸν ταξίαρχον προσβλέπων τρεῖς λόφους ἔχοντα καὶ φοινικίδ΄ ὀξεῖαν πάνυ, ἣν ἐκεῖνός φησιν εἶναι βάμμα Σαρδιανικόν· ἢν δέ που δέῃ μάχεσθ΄ ἔχοντα τὴν φοινικίδα, τηνικαῦτ΄ αὐτὸς βέβαπται βάμμα Κυζικηνικόν· κᾆτα φεύγει πρῶτος ὥσπερ ξουθὸς ἱππαλεκτρυὼν τοὺς λόφους σείων· ἐγὼ δ΄ ἕστηκα λινοπτώμενοσ. ἡνίκ΄ ἂν δ΄ οἴκοι γένωνται, δρῶσιν οὐκ ἀνασχετά, τοὺς μὲν ἐγγράφοντες ἡμῶν τοὺς δ΄ ἄνω τε καὶ κάτω ἐξαλείφοντες δὶς ἢ τρίσ. αὔριον δ΄ ἔσθ΄ ἡ ΄ξοδοσ· τῷ δὲ σιτί΄ οὐκ ἐώνητ΄· οὐ γὰρ ᾔδειν ἐξιών· εἶτα προστὰς πρὸς τὸν ἀνδριάντα τὸν Πανδίονος εἶδεν αὑτόν, κἀπορῶν θεῖ τῷ κακῷ βλέπων ὀπόν. ταῦτα δ΄ ἡμᾶς τοὺς ἀγροίκους δρῶσι, τοὺς δ΄ ἐξ ἄστεως ἧττον, οἱ θεοῖσιν οὗτοι κἀνδράσιν ῥιψάσπιδεσ. ὧν ἔτ΄ εὐθύνας ἐμοὶ δώσουσιν, ἢν θεὸς θέλῃ.  Χορός πολλὰ γὰρ δή μ΄ ἠδίκησαν, ὄντες οἴκοι μὲν λέοντες ἐν μάχῃ δ΄ ἀλώπεκεσ.    Τρυγαῖος ἰοὺ ἰού. ὅσον τὸ χρῆμ΄ ἐπὶ δεῖπνον ἦλθ΄ ἐς τοὺς γάμουσ. ἔχ΄ ἀποκάθαιρε τὰς τραπέζας ταυτῃί· πάντως γὰρ οὐδὲν ὄφελός ἐστ΄ αὐτῆς ἔτι. ἔπειτ΄ ἐπιφόρει τοὺς ἀμύλους καὶ τὰς κίχλας καὶ τῶν λαγῴων πολλὰ καὶ τοὺς κολλάβουσ.  Δρεπανουργός ποῦ ποῦ Τρυγαῖός ἐστιν;  Τρυγαῖος ἀναβράττω κίχλασ.  Δρεπανουργός ὦ φίλτατ΄ ὦ Τρυγαἶ ὅσ΄ ἡμᾶς τἀγαθὰ δέδρακας εἰρήνην ποιήσασ· ὡς πρὸ τοῦ οὐδεὶς ἐπρίατ΄ ἂν δρέπανον οὐδὲ κολλύβου, νυνὶ δὲ πεντήκοντα δραχμῶν ἐμπολῶ· ὁδὶ δὲ τριδράχμους τοὺς κάδους ἐς τοὺς ἀγρούσ. ἀλλ΄ ὦ Τρυγαῖε τῶν δρεπάνων τε λάμβανε καὶ τῶνδ΄ ὅ τι βούλει προῖκα· καὶ ταυτὶ δέχου· ἀφ΄ ὧν γὰρ ἀπεδόμεσθα κἀκερδήναμεν τὰ δῶρα ταυτί σοι φέρομεν ἐς τοὺς γάμουσ.  Τρυγαῖος ἴθι νυν καταθέμενοι παρ΄ ἐμοὶ ταῦτ΄ εἴσιτε ἐπὶ δεῖπνον ὡς τάχιστα· καὶ γὰρ οὑτοσὶ ὅπλων κάπηλος ἀχθόμενος προσέρχεται.  Λοφοποιός οἴμ΄ ὡς προθέλυμνόν μ΄ ὦ Τρυγαἶ ἀπώλεσασ.  Τρυγαῖος τί δ΄ ἔστιν ὦ κακόδαιμον; οὔτι που λοφᾷσ;  Λοφοποιός ἀπώλεσάς μου τὴν τέχνην καὶ τὸν βίον, καὶ τουτουὶ καὶ τοῦ δορυξοῦ ΄κεινονί.  Τρυγαῖος τί δῆτα τουτοινὶ καταθῶ σοι τοῖν λόφοιν;  Λοφοποιός αὐτὸς σὺ τί δίδωσ;  Τρυγαῖος ὅ τι δίδωμ΄; αἰσχύνομαι. ὅμως δ΄ ὅτι τὸ σφήκωμ΄ ἔχει πόνον πολύν, δοίην ἂν αὐτοῖν ἰσχάδων τρεῖς χοίνικασ. ἵν΄ ἀποκαθαίρω τὴν τράπεζαν τουτῳί.  Λοφοποιός ἔνεγκε τοίνυν εἰσιὼν τὰς ἰσχάδασ· κρεῖττον γὰρ ὦ τᾶν ἐστιν ἢ μηδὲν λαβεῖν.  Τρυγαῖος ἀπόφερ΄ ἀπόφερ΄ ἐς κόρακας ἀπὸ τῆς οἰκίασ. τριχορρυεῖτον, οὐδέν ἐστον τὼ λόφω. οὐκ ἂν πριαίμην οὐδ΄ ἂν ἰσχάδος μιᾶσ.  Θωρακόπωλης τί δαὶ δεκάμνῳ τῷδε θώρηκος κύτει ἐνημμένῳ κάλλιστα χρήσομαι τάλασ;  Τρυγαῖος οὗτος μὲν οὐ μή σοι ποιήσει ζημίαν. ἀλλ΄ αἶρέ μοι τοῦτόν γε τῆς ἰσωνίασ· ἐναποπατεῖν γάρ ἐστ΄ ἐπιτήδειος πάνυ  Θωρακοπώλης παῦσαί μ΄ ὑβρίζων τοῖς ἐμοῖσι χρήμασιν.   Τρυγαῖος ὡδὶ παραθέντι τρεῖς λίθουσ. οὐ δεξιῶσ;  Θωρακοπώλης ποίᾳ δ΄ ἀποψήσει ποτ΄ ὦμαθέστατε;  Τρυγαῖος τῃδὶ διεὶς τὴν χεῖρα διὰ τῆς θαλαμιᾶς καὶ τῇδ΄.  Θωρακοπώλης ἅμ΄ ἀμφοῖν δῆτ΄;  Τρυγαῖος ἔγωγε νὴ Δία, ἵνα μή γ΄ ἁλῶ τρύπημα κλέπτων τῆς νεώσ.  Θωρακοπώλης ἔπειτ΄ ἐπὶ δεκάμνῳ χεσεῖ καθήμενοσ;  Τρυγαῖος ἔγωγε νὴ Δί΄ ὦπίτριπτ΄. οἴει γὰρ ἂν τὸν πρωκτὸν ἀποδόσθαι με χιλιῶν δραχμῶν;  Θωρακοπώλης ἴθι δὴ ΄ξένεγκε τἀργύριον.  Τρυγαῖος ἀλλ΄ ὦγαθὲ θλίβει τὸν ὄρρον. ἀπόφερ΄, οὐκ ὠνήσομαι.  Σαλπιγγοποιός τί δ΄ ἆρα τῇ σάλπιγγι τῇδε χρήσομαι, ἣν ἐπριάμην δραχμῶν ποθ΄ ἑξήκοντ΄ ἐγώ;  Τρυγαῖος μόλυβδον ἐς τουτὶ τὸ κοῖλον ἐγχέας ἔπειτ΄ ἄνωθεν ῥάβδον ἐνθεὶς ὑπόμακρον, γενήσεταί σοι τῶν κατακτῶν κοττάβων.  Σαλπιγγοποιός οἴμοι καταγελᾷσ.  Τρυγαῖος ἀλλ΄ ἕτερον παραινέσω. τὸν μὲν μόλυβδον, ὥσπερ εἶπον, ἔγχεον, ἐντευθενὶ δὲ σπαρτίοις ἠρτημένην πλάστιγγα πρόσθεσ, καὐτό σοι γενήσεται τὰ σῦκ΄ ἐν ἀγρῷ τοῖς οἰκέταισιν ἱστάναι.  Κρανοποιός ὦ δυσκάθαρτε δαῖμον ὥς μ΄ ἀπώλεσασ, ὅτ΄ ἀντέδωκά γ΄ ἀντὶ τῶνδε μνᾶν ποτέ· καὶ νῦν τί δράσω; τίς γὰρ αὔτ΄ ὠνήσεται;  Τρυγαῖος πώλει βαδίζων αὐτὰ τοῖς Αἰγυπτίοισ· ἔστιν γὰρ ἐπιτήδεια συρμαίαν μετρεῖν.  Δορυξός οἴμ΄ ὦ κρανοποί΄ ὡς ἀθλίως πεπράγαμεν.  Τρυγαῖος οὗτος μὲν οὐ πέπονθεν οὐδέν.  Δορυξός ἀλλὰ τί ἔτ΄ ἐστὶ τοῖσι κράνεσιν ὅ τι τις χρήσεται;  Τρυγαῖος ἐὰν τοιαυτασὶ μάθῃ λαβὰς ποιεῖν, ἄμεινον ἢ νῦν αὔτ΄ ἀποδώσεται πολύ.  Κρανοποιός ἀπίωμεν ὦ δορυξέ.  Τρυγαῖος μηδαμῶς γ΄, ἐπεὶ τούτῳ γ΄ ἐγὼ τὰ δόρατα ταῦτ΄ ὠνήσομαι.  Δορυξός πόσον δίδως δῆτ΄;  Τρυγαῖος εἰ διαπρισθεῖεν δίχα, λάβοιμ΄ ἂν αὔτ΄ ἐς χάρακας ἑκατὸν τῆς δραχμῆσ.  Δορυξός ὑβριζόμεθα. χωρῶμεν ὦ τᾶν ἐκποδών.  Τρυγαῖος νὴ τὸν Δί΄, ὡς τὰ παιδί΄ ἤδη ΄ξέρχεται οὐρησόμενα τὰ τῶν ἐπικλήτων δεῦρ΄, ἵνα ἅττ΄ ᾄσεται προαναβάληταί μοι δοκεῖ. ἀλλ΄ ὅ τι περ ᾄδειν ἐπινοεῖς ὦ παιδίον, αὐτοῦ παρ΄ ἐμὲ στὰν πρότερον ἀναβαλοῦ ΄νθαδί.    Παῖς <Λαμάχου> νῦν αὖθ΄ ὁπλοτέρων ἀνδρῶν ἀρχώμεθα  Τρυγαῖος παῦσαι ὁπλοτέρους ᾆδον, καὶ ταῦτ ὦ τρισκακόδαιμον εἰρήνης οὔσησ· ἀμαθές γ΄ εἶ καὶ κατάρατον.  Παῖς <Λαμάχου> οἱ δ΄ ὅτε δὴ σχεδὸν ἦσαν ἐπ΄ ἀλλήλοισιν ἰόντεσ, σύν ῥ΄ ἔβαλον ῥινούς τε καὶ ἀσπίδας ὀμφαλοέσσασ.  Τρυγαῖος ἀσπίδασ; οὐ παύσει μεμνημένος ἀσπίδος ἡμῖν;  Παῖς <Λαμάχου> ἔνθα δ΄ ἅμ΄ οἰμωγή τε καὶ εὐχωλὴ πέλεν ἀνδρῶν.  Τρυγαῖος ἀνδρῶν οἰμωγή; κλαύσει νὴ τὸν Διόνυσον οἰμωγὰς ᾄδων, καὶ ταύτας ὀμφαλοέσσασ.  Παῖς <Λαμάχου> ἀλλὰ τί δῆτ΄ ᾄδω; σὺ γὰρ εἰπέ μοι οἷστισι χαίρεισ.  Τρυγαῖος ὣς οἱ μὲν δαίνυντο βοῶν κρέα, καὶ τὰ τοιαυτί· ἄριστον προτίθεντο καὶ ἅτθ΄ ἥδιστα πάσασθαι.  Παῖς <Λαμάχου> ὣς οἱ μὲν δαίνυντο βοῶν κρέα, καὐχένας ἵππων ἔκλυον ἱδρώοντασ, ἐπεὶ πολέμου ἐκόρεσθεν.   Τρυγαῖος εἶεν; ἐκόρεσθεν τοῦ πολέμου κᾆτ΄ ἤσθιον. ταῦτ΄ ᾆδε, ταῦθ΄, ὡς ἤσθιον κεκορημένοι.  Παῖς <Λαμάχου> θωρήσσοντ΄ ἄρ΄ ὄτειτα πεπαυμένοι  Τρυγαῖος ἄσμενοι, οἶμαι.  Παῖς <Λαμάχου> πύργων δ΄ ἐξεχέοντο, βοὴ δ΄ ἄσβεστος ὀρώρει.  Τρυγαῖος κάκιστ΄ ἀπόλοιο παιδάριον αὐταῖς μάχαισ· οὐδὲν γὰρ ᾄδεις πλὴν πολέμουσ. τοῦ καί ποτ΄ εἶ;  Παῖς <Λαμάχου> ἐγώ;  Τρυγαῖος σὺ μέντοι νὴ Δί΄.  Παῖς <Λαμάχου> υἱὸς Λαμάχου.  Τρυγαῖος αἰβοῖ· ἦ γὰρ ἐγὼ θαύμαζον ἀκούων, εἰ σὺ μὴ εἴης ἀνδρὸς βουλομάχου καὶ κλαυσιμάχου τινὸς υἱόσ. ἄπερρε καὶ τοῖς λογχοφόροισιν ᾆδ΄ ἰών. ποῦ μοι τὸ τοῦ Κλεωνύμου ΄στὶ παιδίον; ᾆσον πρὶν εἰσιέναι τι· σὺ γὰρ εὖ οἶδ΄ ὅτι οὐ πράγματ΄ ᾄσει· σώφρονος γὰρ εἶ πατρόσ.    Παῖς <Κλεωνύμου> ἀσπίδι μὲν Σαί̈ων τις ἀγάλλεται, ἣν παρὰ θάμνῳ ἔντος ἀμώμητον κάλλιπον οὐκ ἐθέλων.  Τρυγαῖος εἰπέ μοι ὦ πόσθων, ἐς τὸν σαυτοῦ πατέρ΄ ᾄδεισ;  Παῖς <Κλεωνύμου> ψυχὴν δ΄ ἐξεσάωσα  Τρυγαῖος κατῄσχυνας δὲ τοκῆασ.  ἀλλ΄ εἰσίωμεν. εὖ γὰρ οἶδ΄ ἐγὼ σαφῶς ὅτι ταῦθ΄ ὅσ΄ ᾖσας ἄρτι περὶ τῆς ἀσπίδος οὐ μὴ ΄πιλάθῃ ποτ΄ ὢν ἐκείνου τοῦ πατρόσ.     Τρυγαῖος ὑμῶν τὸ λοιπὸν ἔργον ἤδη ΄νταῦθα τῶν μενόντων φλᾶν ταῦτα πάντα καὶ σποδεῖν, καὶ μὴ κενὰς παρέλκειν. ἀλλ΄ ἀνδρικῶς ἐμβάλλετε καὶ σμώχετ΄ ἀμφοῖν τοῖν γνάθοιν· οὐδὲν γὰρ ὦ πόνηροι λευκῶν ὀδόντων ἔργον ἐστ΄, ἢν μή τι καὶ μασῶνται.   Χορός ἡμῖν μελήσει ταῦτά γ΄· εὖ ποιεῖς δὲ καὶ σὺ φράζων.  Τρυγαῖος ἀλλ΄ ὦ πρὸ τοῦ πεινῶντες ἐμβάλλεσθε τῶν λαγῴων· ὡς οὐχὶ πᾶσαν ἡμέραν πλακοῦσιν ἔστιν ἐντυχεῖν πλανωμένοις ἐρήμοισ. πρὸς ταῦτα βρύκετ΄ ἢ τάχ΄ ἡμῖν φημι μεταμελήσειν.    Χορός εὐφημεῖν χρὴ καὶ τὴν νύμφην ἔξω τινὰ δεῦρο κομίζειν δᾷδάς τε φέρειν, καὶ πάντα λεὼν συγχαίρειν κἀπιχορεύειν. καὶ τὰ σκεύη πάλιν ἐς τὸν ἀγρὸν νυνὶ χρὴ πάντα κομίζειν ὀρχησαμένους καὶ σπείσαντας καὶ ̔υπέρβολον ἐξελάσαντασ,   Χορός κἀπευξαμένους τοῖσι θεοῖσιν διδόναι πλοῦτον τοῖς ̔́ελλησιν, κριθάς τε ποιεῖν ἡμᾶς πολλὰς πάντας ὁμοίως οἶνόν τε πολύν, σῦκά τε τρώγειν, τάς τε γυναῖκας τίκτειν ἡμῖν, καὶ τἀγαθὰ πάνθ΄ ὅσ΄ ἀπωλέσαμεν συλλέξασθαι πάλιν ἐξ ἀρχῆσ, λῆξαί τ΄ αἴθωνα σίδηρον.   Τρυγαῖος δεῦρ΄ ὦ γύναι εἰς ἀγρόν, χὤπως μετ΄ ἐμοῦ καλὴ καλῶς κατακείσει. ̔υμὴν ̔υμέναι΄ ὦ.  ̔ημιχόριον Β ὦ τρὶς μάκαρ ὡς δικαίως τἀγαθὰ νῦν ἔχεισ.  ̔ημιχόριον Α ̔υμὴν ̔υμέναι΄ ὦ.  ̔ημιχόριον Β ̔υμὴν ̔υμέναι΄ ὦ.  ̔ημιχόριον Α τί δράσομεν αὐτήν;  ̔ημιχόριον Β τί δράσομεν αὐτήν;  ̔ημιχόριον Α τρυγήσομεν αὐτήν,  ̔ημιχόριον Β τρυγήσομεν αὐτήν.  ̔ημιχόριον Α ἀλλ΄ ἀράμενοι φέρωμεν οἱ προτεταγμένοι τὸν νυμφίον ὦνδρεσ.  ̔ημιχόριον Β ̔υμὴν ̔υμέναι΄ ὦ,  ̔ημιχόριον Β ̔υμὴν ̔υμέναι΄ ὦ,  Τρυγαῖος οἰκήσετε γοῦν καλῶς οὐ πράγματ΄ ἔχοντεσ, ἀλλὰ συκολογοῦντεσ.  ̔ημιχόριον Β ̔υμὴν ̔υμέναι΄ ὦ,  ̔ημιχόριον Α ̔υμὴν ̔υμέναι΄ ὦ.  ̔ημιχόριον Β τοῦ μὲν μέγα καὶ παχύ.  ̔ημιχόριον Α τῆς δ΄ ἡδὺ τὸ σῦκον.  Τρυγαῖος φήσεις γ΄ ὅταν ἐσθίῃς οἶνόν τε πίῃς πολύν.  Χορός ̔υμὴν ̔υμέναι΄ ὦ, ̔υμὴν ̔υμέναι΄ ὦ.  Τρυγαῖος ὦ χαίρετε χαίρετ΄ ἄνδρεσ, κἂν ξυνέπησθέ μοι πλακοῦντας ἔδεσθε.