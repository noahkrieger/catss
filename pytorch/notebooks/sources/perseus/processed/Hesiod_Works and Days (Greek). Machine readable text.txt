   μοῦσαι Πιερίηθεν ἀοιδῇσιν κλείουσαι δεῦτε, Δί΄ ἐννέπετε, σφέτερον πατέρ΄ ὑμνείουσαι· ὅντε διὰ βροτοὶ ἄνδρες ὁμῶς ἄφατοί τε φατοί τε, ῥητοί τ΄ ἄρρητοί τε Διὸς μεγάλοιο ἕκητι. ῥέα μὲν γὰρ βριάει, ῥέα δὲ βριάοντα χαλέπτει, ῥεῖα δ΄ ἀρίζηλον μινύθει καὶ ἄδηλον ἀέξει, ῥεῖα δέ τ΄ ἰθύνει σκολιὸν καὶ ἀγήνορα κάρφει Ζεὺς ὑψιβρεμέτησ, ὃς ὑπέρτατα δώματα ναίει. κλῦθι ἰδὼν ἀίων τε, δίκῃ δ΄ ἴθυνε θέμιστας τύνη· ἐγὼ δέ κε, Πέρση, ἐτήτυμα μυθησαίμην.  οὐκ ἄρα μοῦνον ἔην ̓ερίδων γένοσ, ἀλλ΄ ἐπὶ γαῖαν εἰσὶ δύω· τὴν μέν κεν ἐπαινέσσειε νοήσασ, ἣ δ΄ ἐπιμωμητή· διὰ δ΄ ἄνδιχα θυμὸν ἔχουσιν. ἣ μὲν γὰρ πόλεμόν τε κακὸν καὶ δῆριν ὀφέλλει, σχετλίη· οὔτις τήν γε φιλεῖ βροτόσ, ἀλλ΄ ὑπ΄ ἀνάγκης ἀθανάτων βουλῇσιν ̓́εριν τιμῶσι βαρεῖαν. τὴν δ΄ ἑτέρην προτέρην μὲν ἐγείνατο Νὺξ ἐρεβεννή, θῆκε δέ μιν Κρονίδης ὑψίζυγοσ, αἰθέρι ναίων, γαίης ἐν ῥίζῃσι, καὶ ἀνδράσι πολλὸν ἀμείνω· ἥτε καὶ ἀπάλαμόν περ ὁμῶς ἐπὶ ἔργον ἔγειρεν. εἰς ἕτερον γάρ τίς τε ἰδὼν ἔργοιο χατίζει πλούσιον, ὃς σπεύδει μὲν ἀρώμεναι ἠδὲ φυτεύειν οἶκόν τ΄ εὖ θέσθαι· ζηλοῖ δέ τε γείτονα γείτων εἰς ἄφενος σπεύδοντ΄· ἀγαθὴ δ΄ ̓́ερις ἥδε βροτοῖσιν. καὶ κεραμεὺς κεραμεῖ κοτέει καὶ τέκτονι τέκτων, καὶ πτωχὸς πτωχῷ φθονέει καὶ ἀοιδὸς ἀοιδῷ. ὦ Πέρση, σὺ δὲ ταῦτα τεῷ ἐνικάτθεο θυμῷ, μηδέ σ΄ ̓́ερις κακόχαρτος ἀπ΄ ἔργου θυμὸν ἐρύκοι νείκε΄ ὀπιπεύοντ΄ ἀγορῆς ἐπακουὸν ἐόντα. ὤρη γάρ τ΄ ὀλίγη πέλεται νεικέων τ΄ ἀγορέων τε, ᾧτινι μὴ βίος ἔνδον ἐπηετανὸς κατάκειται ὡραῖοσ, τὸν γαῖα φέρει, Δημήτερος ἀκτήν. τοῦ κε κορεσσάμενος νείκεα καὶ δῆριν ὀφέλλοις κτήμασ΄ ἐπ΄ ἀλλοτρίοισ· σοὶ δ΄ οὐκέτι δεύτερον ἔσται ὧδ΄ ἔρδειν· ἀλλ΄ αὖθι διακρινώμεθα νεῖκος ἰθείῃσι δίκῃσ, αἵ τ΄ ἐκ Διός εἰσιν ἄρισται. ἤδη μὲν γὰρ κλῆρον ἐδασσάμεθ΄, ἀλλὰ τὰ πολλὰ ἁρπάζων ἐφόρεις μέγα κυδαίνων βασιλῆας δωροφάγουσ, οἳ τήνδε δίκην ἐθέλουσι δίκασσαι. νήπιοι, οὐδὲ ἴσασιν ὅσῳ πλέον ἥμισυ παντὸς οὐδ΄ ὅσον ἐν μαλάχῃ τε καὶ ἀσφοδέλῳ μέγ΄ ὄνειαρ.  κρύψαντες γὰρ ἔχουσι θεοὶ βίον ἀνθρώποισιν· ῥηιδίως γάρ κεν καὶ ἐπ΄ ἤματι ἐργάσσαιο, ὥστε σε κεἰς ἐνιαυτὸν ἔχειν καὶ ἀεργὸν ἐόντα· αἶψά κε πηδάλιον μὲν ὑπὲρ καπνοῦ καταθεῖο, ἔργα βοῶν δ΄ ἀπόλοιτο καὶ ἡμιόνων ταλαεργῶν. ἀλλὰ Ζεὺς ἔκρυψε χολωσάμενος φρεσὶν ᾗσιν, ὅττι μιν ἐξαπάτησε Προμηθεὺς ἀγκυλομήτησ· τοὔνεκ΄ ἄρ΄ ἀνθρώποισιν ἐμήσατο κήδεα λυγρά. κρύψε δὲ πῦρ· τὸ μὲν αὖτις ἐὺς πάις ̓ιαπετοῖο ἔκλεψ΄ ἀνθρώποισι Διὸς πάρα μητιόεντος ἐν κοὶ̈λῳ νάρθηκι λαθὼν Δία τερπικέραυνον. τὸν δὲ χολωσάμενος προσέφη νεφεληγερέτα Ζευσ· ̓ιαπετιονίδη, πάντων πέρι μήδεα εἰδώσ, χαίρεις πῦρ κλέψας καὶ ἐμὰς φρένας ἠπεροπεύσασ, σοί τ΄ αὐτῷ μέγα πῆμα καὶ ἀνδράσιν ἐσσομένοισιν. τοῖς δ΄ ἐγὼ ἀντὶ πυρὸς δώσω κακόν, ᾧ κεν ἅπαντες τέρπωνται κατὰ θυμὸν ἑὸν κακὸν ἀμφαγαπῶντεσ.  ὣς ἔφατ΄· ἐκ δ΄ ἐγέλασσε πατὴρ ἀνδρῶν τε θεῶν τε. ̔́ηφαιστον δ΄ ἐκέλευσε περικλυτὸν ὅττι τάχιστα γαῖαν ὕδει φύρειν, ἐν δ΄ ἀνθρώπου θέμεν αὐδὴν καὶ σθένοσ, ἀθανάτῃς δὲ θεῇς εἰς ὦπα ἐίσκειν παρθενικῆς καλὸν εἶδος ἐπήρατον· αὐτὰρ ̓αθήνην ἔργα διδασκῆσαι, πολυδαίδαλον ἱστὸν ὑφαίνειν· καὶ χάριν ἀμφιχέαι κεφαλῇ χρυσέην ̓αφροδίτην καὶ πόθον ἀργαλέον καὶ γυιοβόρους μελεδώνασ· ἐν δὲ θέμεν κύνεόν τε νόον καὶ ἐπίκλοπον ἦθος ̔ερμείην ἤνωγε, διάκτορον ̓αργεϊφόντην. ὣς ἔφαθ΄· οἳ δ΄ ἐπίθοντο Διὶ Κρονίωνι ἄνακτι. αὐτίκα δ΄ ἐκ γαίης πλάσσεν κλυτὸς ̓αμφιγυήεις παρθένῳ αἰδοίῃ ἴκελον Κρονίδεω διὰ βουλάσ· ζῶσε δὲ καὶ κόσμησε θεὰ γλαυκῶπις ̓αθήνη· ἀμφὶ δέ οἱ Χάριτές τε θεαὶ καὶ πότνια Πειθὼ ὅρμους χρυσείους ἔθεσαν χροί̈· ἀμφὶ δὲ τήν γε ̔͂ωραι καλλίκομοι στέφον ἄνθεσιν εἰαρινοῖσιν· πάντα δέ οἱ χροὶ̈ κόσμον ἐφήρμοσε Παλλὰς ̓αθήνη. ἐν δ΄ ἄρα οἱ στήθεσσι διάκτορος ̓αργεϊφόντης ψεύδεά θ΄ αἱμυλίους τε λόγους καὶ ἐπίκλοπον ἦθος τεῦξε Διὸς βουλῇσι βαρυκτύπου· ἐν δ΄ ἄρα φωνὴν θῆκε θεῶν κῆρυξ, ὀνόμηνε δὲ τήνδε γυναῖκα Πανδώρην, ὅτι πάντες ̓ολύμπια δώματ΄ ἔχοντες δῶρον ἐδώρησαν, πῆμ΄ ἀνδράσιν ἀλφηστῇσιν.  αὐτὰρ ἐπεὶ δόλον αἰπὺν ἀμήχανον ἐξετέλεσσεν, εἰς ̓επιμηθέα πέμπε πατὴρ κλυτὸν ̓αργεϊφόντην δῶρον ἄγοντα, θεῶν ταχὺν ἄγγελον· οὐδ΄ ̓επιμηθεὺς ἐφράσαθ΄, ὥς οἱ ἔειπε Προμηθεὺς μή ποτε δῶρον δέξασθαι πὰρ Ζηνὸς ̓ολυμπίου, ἀλλ΄ ἀποπέμπειν ἐξοπίσω, μή πού τι κακὸν θνητοῖσι γένηται. αὐτὰρ ὃ δεξάμενοσ, ὅτε δὴ κακὸν εἶχ΄, ἐνόησεν. Πρὶν μὲν γὰρ ζώεσκον ἐπὶ χθονὶ φῦλ΄ ἀνθρώπων νόσφιν ἄτερ τε κακῶν καὶ ἄτερ χαλεποῖο πόνοιο νούσων τ΄ ἀργαλέων, αἵ τ΄ ἀνδράσι Κῆρας ἔδωκαν. αἶψα γὰρ ἐν κακότητι βροτοὶ καταγηράσκουσιν. ἀλλὰ γυνὴ χείρεσσι πίθου μέγα πῶμ΄ ἀφελοῦσα ἐσκέδασ΄· ἀνθρώποισι δ΄ ἐμήσατο κήδεα λυγρά. μούνη δ΄ αὐτόθι ̓ελπὶς ἐν ἀρρήκτοισι δόμοισιν ἔνδον ἔμιμνε πίθου ὑπὸ χείλεσιν, οὐδὲ θύραζε ἐξέπτη· πρόσθεν γὰρ ἐπέλλαβε πῶμα πίθοιο αἰγιόχου βουλῇσι Διὸς νεφεληγερέταο. ἄλλα δὲ μυρία λυγρὰ κατ΄ ἀνθρώπους ἀλάληται· πλείη μὲν γὰρ γαῖα κακῶν, πλείη δὲ θάλασσα· νοῦσοι δ΄ ἀνθρώποισιν ἐφ΄ ἡμέρῃ, αἳ δ΄ ἐπὶ νυκτὶ αὐτόματοι φοιτῶσι κακὰ θνητοῖσι φέρουσαι σιγῇ, ἐπεὶ φωνὴν ἐξείλετο μητίετα Ζεύσ. οὕτως οὔτι πη ἔστι Διὸς νόον ἐξαλέασθαι. εἰ δ΄ ἐθέλεισ, ἕτερόν τοι ἐγὼ λόγον ἐκκορυφώσω εὖ καὶ ἐπισταμένωσ· σὺ δ΄ ἐνὶ φρεσὶ βάλλεο σῇσιν. ὡς ὁμόθεν γεγάασι θεοὶ θνητοί τ΄ ἄνθρωποι.  χρύσεον μὲν πρώτιστα γένος μερόπων ἀνθρώπων ἀθάνατοι ποίησαν ̓ολύμπια δώματ΄ ἔχοντεσ. οἳ μὲν ἐπὶ Κρόνου ἦσαν, ὅτ΄ οὐρανῷ ἐμβασίλευεν· ὥστε θεοὶ δ΄ ἔζωον ἀκηδέα θυμὸν ἔχοντες νόσφιν ἄτερ τε πόνων καὶ ὀιζύοσ· οὐδέ τι δειλὸν γῆρας ἐπῆν, αἰεὶ δὲ πόδας καὶ χεῖρας ὁμοῖοι τέρποντ΄ ἐν θαλίῃσι κακῶν ἔκτοσθεν ἁπάντων· θνῇσκον δ΄ ὥσθ΄ ὕπνῳ δεδμημένοι· ἐσθλὰ δὲ πάντα τοῖσιν ἔην· καρπὸν δ΄ ἔφερε ζείδωρος ἄρουρα αὐτομάτη πολλόν τε καὶ ἄφθονον· οἳ δ΄ ἐθελημοὶ ἥσυχοι ἔργ΄ ἐνέμοντο σὺν ἐσθλοῖσιν πολέεσσιν. ἀφνειοὶ μήλοισι, φίλοι μακάρεσσι θεοῖσιν. αὐτὰρ ἐπεὶ δὴ τοῦτο γένος κατὰ γαῖ΄ ἐκάλυψε, τοὶ μὲν δαίμονες ἁγνοὶ ἐπιχθόνιοι καλέονται ἐσθλοί, ἀλεξίκακοι, φύλακες θνητῶν ἀνθρώπων, οἵ ῥα φυλάσσουσίν τε δίκας καὶ σχέτλια ἔργα ἠέρα ἑσσάμενοι πάντη φοιτῶντες ἐπ΄ αἶαν, πλουτοδόται· καὶ τοῦτο γέρας βασιλήιον ἔσχον, δεύτερον αὖτε γένος πολὺ χειρότερον μετόπισθεν ἀργύρεον ποίησαν ̓ολύμπια δώματ΄ ἔχοντεσ, χρυσέῳ οὔτε φυὴν ἐναλίγκιον οὔτε νόημα. ἀλλ΄ ἑκατὸν μὲν παῖς ἔτεα παρὰ μητέρι κεδνῇ ἐτρέφετ΄ ἀτάλλων, μέγα νήπιοσ, ᾧ ἐνὶ οἴκῳ. ἀλλ΄ ὅτ΄ ἄρ΄ ἡβήσαι τε καὶ ἥβης μέτρον ἵκοιτο, παυρίδιον ζώεσκον ἐπὶ χρόνον, ἄλγε΄ ἔχοντες ἀφραδίῃσ· ὕβριν γὰρ ἀτάσθαλον οὐκ ἐδύναντο ἀλλήλων ἀπέχειν, οὐδ΄ ἀθανάτους θεραπεύειν ἤθελον οὐδ΄ ἔρδειν μακάρων ἱεροῖς ἐπὶ βωμοῖσ, ἣ θέμις ἀνθρώποις κατὰ ἤθεα. τοὺς μὲν ἔπειτα Ζεὺς Κρονίδης ἔκρυψε χολούμενοσ, οὕνεκα τιμὰς οὐκ ἔδιδον μακάρεσσι θεοῖσ, οἳ ̓́ολυμπον ἔχουσιν.  αὐτὰρ ἐπεὶ καὶ τοῦτο γένος κατὰ γαῖ΄ ἐκάλυψε, τοὶ μὲν ὑποχθόνιοι μάκαρες θνητοῖς καλέονται, δεύτεροι, ἀλλ΄ ἔμπης τιμὴ καὶ τοῖσιν ὀπηδεῖ, Ζεὺς δὲ πατὴρ τρίτον ἄλλο γένος μερόπων ἀνθρώπων χάλκειον ποίησ΄, οὐκ ἀργυρέῳ οὐδὲν ὁμοῖον, ἐκ μελιᾶν, δεινόν τε καὶ ὄβριμον· οἷσιν ̓́αρηος ἔργ΄ ἔμελεν στονόεντα καὶ ὕβριεσ· οὐδέ τι σῖτον ἤσθιον, ἀλλ΄ ἀδάμαντος ἔχον κρατερόφρονα θυμόν, ἄπλαστοι· μεγάλη δὲ βίη καὶ χεῖρες ἄαπτοι ἐξ ὤμων ἐπέφυκον ἐπὶ στιβαροῖσι μέλεσσιν. ὧν δ΄ ἦν χάλκεα μὲν τεύχεα, χάλκεοι δέ τε οἶκοι χαλκῷ δ΄ εἰργάζοντο· μέλας δ΄ οὐκ ἔσκε σίδηροσ. καὶ τοὶ μὲν χείρεσσιν ὕπο σφετέρῃσι δαμέντες βῆσαν ἐς εὐρώεντα δόμον κρυεροῦ Αίδαο νώνυμνοι· θάνατος δὲ καὶ ἐκπάγλους περ ἐόντας εἷλε μέλασ, λαμπρὸν δ΄ ἔλιπον φάος ἠελίοιο. αὐτὰρ ἐπεὶ καὶ τοῦτο γένος κατὰ γαῖ΄ ἐκάλυψεν, αὖτις ἔτ΄ ἄλλο τέταρτον ἐπὶ χθονὶ πουλυβοτείρῃ Ζεὺς Κρονίδης ποίησε, δικαιότερον καὶ ἄρειον, ἀνδρῶν ἡρώων θεῖον γένοσ, οἳ καλέονται ἡμίθεοι, προτέρη γενεὴ κατ΄ ἀπείρονα γαῖαν. καὶ τοὺς μὲν πόλεμός τε κακὸς καὶ φύλοπις αἰνή, τοὺς μὲν ὑφ΄ ἑπταπύλῳ Θήβῃ, Καδμηίδι γαίῃ, ὤλεσε μαρναμένους μήλων ἕνεκ΄ Οἰδιπόδαο, τοὺς δὲ καὶ ἐν νήεσσιν ὑπὲρ μέγα λαῖτμα θαλάσσης ἐς Τροίην ἀγαγὼν ̔ελένης ἕνεκ΄ ἠυκόμοιο. ἔνθ΄ ἤτοι τοὺς μὲν θανάτου τέλος ἀμφεκάλυψε, τοῖς δὲ δίχ΄ ἀνθρώπων βίοτον καὶ ἤθε΄ ὀπάσσας Ζεὺς Κρονίδης κατένασσε πατὴρ ἐς πείρατα γαίησ. καὶ τοὶ μὲν ναίουσιν ἀκηδέα θυμὸν ἔχοντες ἐν μακάρων νήσοισι παρ΄ ̓ωκεανὸν βαθυδίνην, ὄλβιοι ἥρωεσ, τοῖσιν μελιηδέα καρπὸν τρὶς ἔτεος θάλλοντα φέρει ζείδωρος ἄρουρα. τηλοῦ ἀπ΄ ἀθανάτων· τοῖσιν Κρόνος ἐμβασιλεύει. τοῦ γὰρ δεσμὸν ἔλυσε πατὴρ ἀνδρῶν τε θεῶν τε. τοῖσι δ΄ ὁμῶς νεάτοις τιμὴ καὶ κῦδος ὀπηδεῖ. Πέμπτον δ΄ αὖτις ἔτ΄ ἄλλο γένος θῆκ΄ εὐρύοπα Ζεὺς ἀνδρῶν, οἳ γεγάασιν ἐπὶ χθονὶ πουλυβοτείρῃ.  μηκέτ΄ ἔπειτ΄ ὤφελλον ἐγὼ πέμπτοισι μετεῖναι ἀνδράσιν, ἀλλ΄ ἢ πρόσθε θανεῖν ἢ ἔπειτα γενέσθαι. νῦν γὰρ δὴ γένος ἐστὶ σιδήρεον· οὐδέ ποτ΄ ἦμαρ παύονται καμάτου καὶ ὀιζύοσ, οὐδέ τι νύκτωρ φθειρόμενοι. χαλεπὰς δὲ θεοὶ δώσουσι μερίμνασ· ἀλλ΄ ἔμπης καὶ τοῖσι μεμείξεται ἐσθλὰ κακοῖσιν. Ζεὺς δ΄ ὀλέσει καὶ τοῦτο γένος μερόπων ἀνθρώπων, εὖτ΄ ἂν γεινόμενοι πολιοκρόταφοι τελέθωσιν. οὐδὲ πατὴρ παίδεσσιν ὁμοίιος οὐδέ τι παῖδεσ, οὐδὲ ξεῖνος ξεινοδόκῳ καὶ ἑταῖρος ἑταίρῳ, οὐδὲ κασίγνητος φίλος ἔσσεται, ὡς τὸ πάρος περ. αἶψα δὲ γηράσκοντας ἀτιμήσουσι τοκῆασ· μέμψονται δ΄ ἄρα τοὺς χαλεποῖς βάζοντες ἔπεσσι σχέτλιοι οὐδὲ θεῶν ὄπιν εἰδότεσ· οὐδέ κεν οἵ γε γηράντεσσι τοκεῦσιν ἀπὸ θρεπτήρια δοῖεν χειροδίκαι· ἕτερος δ΄ ἑτέρου πόλιν ἐξαλαπάξει. οὐδέ τις εὐόρκου χάρις ἔσσεται οὔτε δικαίου οὔτ΄ ἀγαθοῦ, μᾶλλον δὲ κακῶν ῥεκτῆρα καὶ ὕβριν ἀνέρες αἰνήσουσι· δίκη δ΄ ἐν χερσί, καὶ αἰδὼς οὐκ ἔσται· βλάψει δ΄ ὁ κακὸς τὸν ἀρείονα φῶτα μύθοισιν σκολιοῖς ἐνέπων, ἐπὶ δ΄ ὅρκον ὀμεῖται. ζῆλος δ΄ ἀνθρώποισιν ὀιζυροῖσιν ἅπασι δυσκέλαδος κακόχαρτος ὁμαρτήσει, στυγερώπησ. καὶ τότε δὴ πρὸς ̓́ολυμπον ἀπὸ χθονὸς εὐρυοδείης λευκοῖσιν φάρεσσι καλυψαμένα χρόα καλὸν ἀθανάτων μετὰ φῦλον ἴτον προλιπόντ΄ ἀνθρώπους Αἰδὼς καὶ Νέμεσισ· τὰ δὲ λείψεται ἄλγεα λυγρὰ θνητοῖς ἀνθρώποισι· κακοῦ δ΄ οὐκ ἔσσεται ἀλκή.  νῦν δ΄ αἶνον βασιλεῦσιν ἐρέω φρονέουσι καὶ αὐτοῖσ· ὧδ΄ ἴρηξ προσέειπεν ἀηδόνα ποικιλόδειρον ὕψι μάλ΄ ἐν νεφέεσσι φέρων ὀνύχεσσι μεμαρπώσ· ἣ δ΄ ἐλεόν, γναμπτοῖσι πεπαρμένη ἀμφ΄ ὀνύχεσσι, μύρετο· τὴν ὅγ΄ ἐπικρατέως πρὸς μῦθον ἔειπεν· δαιμονίη, τί λέληκασ; ἔχει νύ σε πολλὸν ἀρείων· τῇ δ΄ εἶσ, ᾗ σ΄ ἂν ἐγώ περ ἄγω καὶ ἀοιδὸν ἐοῦσαν· δεῖπνον δ΄, αἴ κ΄ ἐθέλω, ποιήσομαι ἠὲ μεθήσω. ἄφρων δ΄, ὅς κ΄ ἐθέλῃ πρὸς κρείσσονας ἀντιφερίζειν· νίκης τε στέρεται πρός τ΄ αἴσχεσιν ἄλγεα πάσχει. ὣς ἔφατ΄ ὠκυπέτης ἴρηξ, τανυσίπτερος ὄρνισ. ὦ Πέρση, σὺ δ΄ ἄκουε δίκησ, μηδ΄ ὕβριν ὄφελλε· ὕβρις γάρ τε κακὴ δειλῷ βροτῷ· οὐδὲ μὲν ἐσθλὸς ῥηιδίως φερέμεν δύναται, βαρύθει δέ θ΄ ὑπ΄ αὐτῆς ἐγκύρσας ἄτῃσιν· ὁδὸς δ΄ ἑτέρηφι παρελθεῖν κρείσσων ἐς τὰ δίκαια· Δίκη δ΄ ὑπὲρ ̔́υβριος ἴσχει ἐς τέλος ἐξελθοῦσα· παθὼν δέ τε νήπιος ἔγνω. αὐτίκα γὰρ τρέχει ̔́ορκος ἅμα σκολιῇσι δίκῃσιν. τῆς δὲ Δίκης ῥόθος ἑλκομένησ, ᾗ κ΄ ἄνδρες ἄγωσι δωροφάγοι, σκολιῇς δὲ δίκῃς κρίνωσι θέμιστασ. ἣ δ΄ ἕπεται κλαίουσα πόλιν καὶ ἤθεα λαῶν, ἠέρα ἑσσαμένη, κακὸν ἀνθρώποισι φέρουσα, οἵ τε μιν ἐξελάσωσι καὶ οὐκ ἰθεῖαν ἔνειμαν. Οἳ δὲ δίκας ξείνοισι καὶ ἐνδήμοισι διδοῦσιν ἰθείας καὶ μή τι παρεκβαίνουσι δικαίου, τοῖσι τέθηλε πόλισ, λαοὶ δ΄ ἀνθεῦσιν ἐν αὐτῇ· εἰρήνη δ΄ ἀνὰ γῆν κουροτρόφοσ, οὐδέ ποτ΄ αὐτοῖς ἀργαλέον πόλεμον τεκμαίρεται εὐρύοπα Ζεύσ· οὐδέ ποτ΄ ἰθυδίκῃσι μετ΄ ἀνδράσι λιμὸς ὀπηδεῖ οὐδ΄ ἄτη, θαλίῃς δὲ μεμηλότα ἔργα νέμονται. τοῖσι φέρει μὲν γαῖα πολὺν βίον, οὔρεσι δὲ δρῦς ἄκρη μέν τε φέρει βαλάνουσ, μέσση δὲ μελίσσασ· εἰροπόκοι δ΄ ὄιες μαλλοῖς καταβεβρίθασιν· τίκτουσιν δὲ γυναῖκες ἐοικότα τέκνα γονεῦσιν· θάλλουσιν δ΄ ἀγαθοῖσι διαμπερέσ· οὐδ΄ ἐπὶ νηῶν νίσσονται, καρπὸν δὲ φέρει ζείδωρος ἄρουρα.  οἷς δ΄ ὕβρις τε μέμηλε κακὴ καὶ σχέτλια ἔργα, τοῖς δὲ δίκην Κρονίδης τεκμαίρεται εὐρύοπα Ζεύσ. πολλάκι καὶ ξύμπασα πόλις κακοῦ ἀνδρὸς ἀπηύρα, ὅς κεν ἀλιτραίνῃ καὶ ἀτάσθαλα μηχανάαται. τοῖσιν δ΄ οὐρανόθεν μέγ΄ ἐπήγαγε πῆμα Κρονίων λιμὸν ὁμοῦ καὶ λοιμόν· ἀποφθινύθουσι δὲ λαοί. οὐδὲ γυναῖκες τίκτουσιν, μινύθουσι δὲ οἶκοι Ζηνὸς φραδμοσύνῃσιν ̓ολυμπίου· ἄλλοτε δ΄ αὖτε ἢ τῶν γε στρατὸν εὐρὺν ἀπώλεσεν ἢ ὅ γε τεῖχος ἢ νέας ἐν πόντῳ Κρονίδης ἀποαίνυται αὐτῶν. ὦ βασιλῆσ, ὑμεῖς δὲ καταφράζεσθε καὶ αὐτοὶ τήνδε δίκην· ἐγγὺς γὰρ ἐν ἀνθρώποισιν ἐόντες ἀθάνατοι φράζονται, ὅσοι σκολιῇσι δίκῃσιν ἀλλήλους τρίβουσι θεῶν ὄπιν οὐκ ἀλέγοντεσ. τρὶς γὰρ μύριοί εἰσιν ἐπὶ χθονὶ πουλυβοτείρῃ ἀθάνατοι Ζηνὸς φύλακες θνητῶν ἀνθρώπων· οἵ ῥα φυλάσσουσίν τε δίκας καὶ σχέτλια ἔργα ἠέρα ἑσσάμενοι, πάντη φοιτῶντες ἐπ΄ αἶαν. ἡ δέ τε παρθένος ἐστὶ Δίκη, Διὸς ἐκγεγαυῖα, κυδρή τ΄ αἰδοίη τε θεῶν, οἳ ̓́ολυμπον ἔχουσιν. καί ῥ΄ ὁπότ΄ ἄν τίς μιν βλάπτῃ σκολιῶς ὀνοτάζων, αὐτίκα πὰρ Διὶ πατρὶ καθεζομένη Κρονίωνι γηρύετ΄ ἀνθρώπων ἄδικον νόον, ὄφρ΄ ἀποτίσῃ δῆμος ἀτασθαλίας βασιλέων, οἳ λυγρὰ νοεῦντες ἄλλῃ παρκλίνωσι δίκας σκολιῶς ἐνέποντεσ. ταῦτα φυλασσόμενοι, βασιλῆσ, ἰθύνετε δίκας δωροφάγοι, σκολιέων δὲ δικέων ἐπὶ πάγχυ λάθεσθε. οἷ γ΄ αὐτῷ κακὰ τεύχει ἀνὴρ ἄλλῳ κακὰ τεύχων, ἡ δὲ κακὴ βουλὴ τῷ βουλεύσαντι κακίστη. πάντα ἰδὼν Διὸς ὀφθαλμὸς καὶ πάντα νοήσας καί νυ τάδ΄, αἴ κ΄ ἐθέλῃσ΄, ἐπιδέρκεται, οὐδέ ἑ λήθει, οἵην δὴ καὶ τήνδε δίκην πόλις ἐντὸς ἐέργει. νῦν δὴ ἐγὼ μήτ΄ αὐτὸς ἐν ἀνθρώποισι δίκαιος εἴην μήτ΄ ἐμὸς υἱόσ· ἐπεὶ κακὸν ἄνδρα δίκαιον ἔμμεναι, εἰ μείζω γε δίκην ἀδικώτερος ἕξει· ἀλλὰ τά γ΄ οὔ πω ἔολπα τελεῖν Δία μητιόεντα.  ὦ Πέρση, σὺ δὲ ταῦτα μετὰ φρεσὶ βάλλεο σῇσι, καὶ νυ δίκης ἐπάκουε, βίης δ΄ ἐπιλήθεο πάμπαν. τόνδε γὰρ ἀνθρώποισι νόμον διέταξε Κρονίων ἰχθύσι μὲν καὶ θηρσὶ καὶ οἰωνοῖς πετεηνοῖς ἐσθέμεν ἀλλήλουσ, ἐπεὶ οὐ δίκη ἐστὶ μετ΄ αὐτοῖσ· ἀνθρώποισι δ΄ ἔδωκε δίκην, ἣ πολλὸν ἀρίστη γίγνεται· εἰ γάρ τίς κ΄ ἐθέλῃ τὰ δίκαι΄ ἀγορεῦσαι γιγνώσκων, τῷ μέν τ΄ ὄλβον διδοῖ εὐρύοπα Ζεύσ· ὃς δέ κε μαρτυρίῃσι ἑκὼν ἐπίορκον ὀμόσσας ψεύσεται, ἐν δὲ δίκην βλάψας νήκεστον ἀασθῇ, τοῦ δέ τ΄ ἀμαυροτέρη γενεὴ μετόπισθε λέλειπται· ἀνδρὸς δ΄ εὐόρκου γενεὴ μετόπισθεν ἀμείνων. σοὶ δ΄ ἐγὼ ἐσθλὰ νοέων ἐρέω, μέγα νήπιε Πέρση. τὴν μέν τοι κακότητα καὶ ἰλαδὸν ἔστιν ἑλέσθαι ῥηιδίωσ· λείη μὲν ὁδόσ, μάλα δ΄ ἐγγύθι ναίει· τῆς δ΄ ἀρετῆς ἱδρῶτα θεοὶ προπάροιθεν ἔθηκαν ἀθάνατοι· μακρὸς δὲ καὶ ὄρθιος οἶμος ἐς αὐτὴν καὶ τρηχὺς τὸ πρῶτον· ἐπὴν δ΄ εἰς ἄκρον ἵκηται, ῥηιδίη δὴ ἔπειτα πέλει, χαλεπή περ ἐοῦσα. οὗτος μὲν πανάριστοσ, ὃς αὐτὸς πάντα νοήσῃ φρασσάμενοσ, τά κ΄ ἔπειτα καὶ ἐς τέλος ᾖσιν ἀμείνω· ἐσθλὸς δ΄ αὖ κἀκεῖνοσ, ὃς εὖ εἰπόντι πίθηται· ὃς δέ κε μήτ΄ αὐτὸς νοέῃ μήτ΄ ἄλλου ἀκούων ἐν θυμῷ βάλληται, ὃ δ΄ αὖτ΄ ἀχρήιος ἀνήρ. ἀλλὰ σύ γ΄ ἡμετέρης μεμνημένος αἰὲν ἐφετμῆς ἐργάζευ, Πέρση, δῖον γένοσ, ὄφρα σε λιμὸς ἐχθαίρῃ, φιλέῃ δέ σ΄ ἐυστέφανος Δημήτηρ αἰδοίη, βιότου δὲ τεὴν πιμπλῇσι καλιήν· λιμὸς γάρ τοι πάμπαν ἀεργῷ σύμφορος ἀνδρί. τῷ δὲ θεοὶ νεμεσῶσι καὶ ἀνέρεσ, ὅς κεν ἀεργὸς ζώῃ, κηφήνεσσι κοθούροις εἴκελος ὀργήν, οἵ τε μελισσάων κάματον τρύχουσιν ἀεργοὶ ἔσθοντεσ· σοὶ δ΄ ἔργα φίλ΄ ἔστω μέτρια κοσμεῖν, ὥς κέ τοι ὡραίου βιότου πλήθωσι καλιαί. ἐξ ἔργων δ΄ ἄνδρες πολύμηλοί τ΄ ἀφνειοί τε· καὶ ἐργαζόμενοι πολὺ φίλτεροι ἀθανάτοισιν. ἔργον δ΄ οὐδὲν ὄνειδοσ, ἀεργίη δέ τ΄ ὄνειδοσ. εἰ δέ κε ἐργάζῃ, τάχα σε ζηλώσει ἀεργὸς πλουτεῦντα· πλούτῳ δ΄ ἀρετὴ καὶ κῦδος ὀπηδεῖ. δαίμονι δ΄ οἷος ἔησθα, τὸ ἐργάζεσθαι ἄμεινον, εἴ κεν ἀπ΄ ἀλλοτρίων κτεάνων ἀεσίφρονα θυμὸν εἰς ἔργον τρέψας μελετᾷς βίου, ὥς σε κελεύω. αἰδὼς δ΄ οὐκ ἀγαθὴ κεχρημένον ἄνδρα κομίζει, αἰδώσ, ἥ τ΄ ἄνδρας μέγα σίνεται ἠδ΄ ὀνίνησιν. αἰδώς τοι πρὸς ἀνολβίῃ, θάρσος δὲ πρὸς ὄλβῳ.  χρήματα δ΄ οὐχ ἁρπακτά, θεόσδοτα πολλὸν ἀμείνω. εἰ γάρ τις καὶ χερσὶ βίῃ μέγαν ὄλβον ἕληται, ἢ ὅ γ΄ ἀπὸ γλώσσης ληίσσεται, οἷά τε πολλὰ γίγνεται, εὖτ΄ ἂν δὴ κέρδος νόον ἐξαπατήσῃ ἀνθρώπων, αἰδῶ δέ τ΄ ἀναιδείη κατοπάζῃ· ῥεῖα δέ μιν μαυροῦσι θεοί, μινύθουσι δὲ οἶκον ἀνέρι τῷ, παῦρον δέ τ΄ ἐπὶ χρόνον ὄλβος ὀπηδεῖ. ἶσον δ΄ ὅς θ΄ ἱκέτην ὅς τε ξεῖνον κακὸν ἔρξῃ, ὅς τε κασιγνήτοιο ἑοῦ ἀνὰ δέμνια βαίνῃ κρυπταδίης εὐνῆς ἀλόχου, παρακαίρια ῥέζων, ὅς τέ τευ ἀφραδίῃς ἀλιταίνεται ὀρφανὰ τέκνα, ὅς τε γονῆα γέροντα κακῷ ἐπὶ γήραος οὐδῷ νεικείῃ χαλεποῖσι καθαπτόμενος ἐπέεσσιν· τῷ δ΄ ἦ τοι Ζεὺς αὐτὸς ἀγαίεται, ἐς δὲ τελευτὴν ἔργων ἀντ΄ ἀδίκων χαλεπὴν ἐπέθηκεν ἀμοιβήν. ἀλλὰ σὺ τῶν μὲν πάμπαν ἔεργ΄ ἀεσίφρονα θυμόν. κὰδ δύναμιν δ΄ ἔρδειν ἱέρ΄ ἀθανάτοισι θεοῖσιν ἁγνῶς καὶ καθαρῶσ, ἐπὶ δ΄ ἀγλαὰ μηρία καίειν· ἄλλοτε δὲ σπονδῇσι θύεσσί τε ἱλάσκεσθαι, ἠμὲν ὅτ΄ εὐνάζῃ καὶ ὅτ΄ ἂν φάος ἱερὸν ἔλθῃ, ὥς κέ τοι ἵλαον κραδίην καὶ θυμὸν ἔχωσιν, ὄφρ΄ ἄλλων ὠνῇ κλῆρον, μὴ τὸν τεὸν ἄλλοσ. τὸν φιλέοντ΄ ἐπὶ δαῖτα καλεῖν, τὸν δ΄ ἐχθρὸν ἐᾶσαι· τὸν δὲ μάλιστα καλεῖν, ὅς τις σέθεν ἐγγύθι ναίει· εἰ γάρ τοι καὶ χρῆμ΄ ἐγχώριον ἄλλο γένηται, γείτονες ἄζωστοι ἔκιον, ζώσαντο δὲ πηοί. πῆμα κακὸς γείτων, ὅσσον τ΄ ἀγαθὸς μέγ΄ ὄνειαρ. ἔμμορέ τοι τιμῆσ, ὅς τ΄ ἔμμορε γείτονος ἐσθλοῦ. οὐδ΄ ἂν βοῦς ἀπόλοιτ΄, εἰ μὴ γείτων κακὸς εἴη. εὖ μὲν μετρεῖσθαι παρὰ γείτονοσ, εὖ δ΄ ἀποδοῦναι, αὐτῷ τῷ μέτρῳ, καὶ λώιον, αἴ κε δύνηαι, ὡς ἂν χρηίζων καὶ ἐς ὕστερον ἄρκιον εὕρῃσ. μὴ κακὰ κερδαίνειν· κακὰ κέρδεα ἶσ΄ ἀάτῃσιν. τὸν φιλέοντα φιλεῖν, καὶ τῷ προσιόντι προσεῖναι. καὶ δόμεν, ὅς κεν δῷ, καὶ μὴ δόμεν, ὅς κεν μὴ δῷ. δώτῃ μέν τις ἔδωκεν, ἀδώτῃ δ΄ οὔτις ἔδωκεν. δὼς ἀγαθή, ἅρπαξ δὲ κακή, θανάτοιο δότειρα. ὃς μὲν γάρ κεν ἀνὴρ ἐθέλων, ὅ γε, κεἰ μέγα δοίη, χαίρει τῷ δώρῳ καὶ τέρπεται ὃν κατὰ θυμόν· ὃς δέ κεν αὐτὸς ἕληται ἀναιδείηφι πιθήσασ, καί τε σμικρὸν ἐόν, τό γ΄ ἐπάχνωσεν φίλον ἦτορ. ὃς δ΄ ἐπ΄ ἐόντι φέρει, ὃ δ΄ ἀλέξεται αἴθοπα λιμόν· εἰ γάρ κεν καὶ σμικρὸν ἐπὶ σμικρῷ καταθεῖο καὶ θαμὰ τοῦτ΄ ἔρδοισ, τάχα κεν μέγα καὶ τὸ γένοιτο. οὐδὲ τό γ΄ ἐν οἴκῳ κατακείμενον ἀνέρα κήδει. οἴκοι βέλτερον εἶναι, ἐπεὶ βλαβερὸν τὸ θύρηφιν. ἐσθλὸν μὲν παρεόντος ἑλέσθαι, πῆμα δὲ θυμῷ χρηίζειν ἀπεόντοσ, ἅ σε φράζεσθαι ἄνωγα. ἀρχομένου δὲ πίθου καὶ λήγοντος κορέσασθαι, μεσσόθι φείδεσθαι· δειλὴ δ΄ ἐνὶ πυθμένι φειδώ.  μισθὸς δ΄ ἀνδρὶ φίλῳ εἰρημένος ἄρκιος ἔστω. καί τε κασιγνήτῳ γελάσας ἐπὶ μάρτυρα θέσθαι. πίστεις γάρ τοι ὁμῶς καὶ ἀπιστίαι ὤλεσαν ἄνδρασ. μὴ δὲ γυνή σε νόον πυγοστόλος ἐξαπατάτω αἱμύλα κωτίλλουσα, τεὴν διφῶσα καλιήν. ὃς δὲ γυναικὶ πέποιθε, πέποιθ΄ ὅ γε φηλήτῃσιν. μουνογενὴς δὲ πάις εἴη πατρώιον οἶκον φερβέμεν ὣς γὰρ πλοῦτος ἀέξεται ἐν μεγάροισιν. γηραιὸς δὲ θάνοις ἕτερον παῖδ΄ ἐγκαταλείπων. ῥεῖα δέ κεν πλεόνεσσι πόροι Ζεὺς ἄσπετον ὄλβον. πλείων μὲν πλεόνων μελέτη, μείζων δ΄ ἐπιθήκη. σοὶ δ΄ εἰ πλούτου θυμὸς ἐέλδεται ἐν φρεσὶν ᾗσιν, ὧδ΄ ἔρδειν, καὶ ἔργον ἐπ΄ ἔργῳ ἐργάζεσθαι. πληιάδων ̓ατλαγενέων ἐπιτελλομενάων ἄρχεσθ΄ ἀμήτου, ἀρότοιο δὲ δυσομενάων. αἳ δή τοι νύκτας τε καὶ ἤματα τεσσαράκοντα κεκρύφαται, αὖτις δὲ περιπλομένου ἐνιαυτοῦ φαίνονται τὰ πρῶτα χαρασσομένοιο σιδήρου. οὗτός τοι πεδίων πέλεται νόμοσ, οἵ τε θαλάσσης ἐγγύθι ναιετάουσ΄, οἵ τ΄ ἄγκεα βησσήεντα, πόντου κυμαίνοντος ἀπόπροθι, πίονα χῶρον ναίουσιν· γυμνὸν σπείρειν, γυμνὸν δὲ βοωτεῖν, γυμνὸν δ΄ ἀμάειν, εἴ χ΄ ὥρια πάντ΄ ἐθέλῃσθα ἔργα κομίζεσθαι Δημήτεροσ· ὥς τοι ἕκαστα ὥρι΄ ἀέξηται, μή πως τὰ μέταζε χατίζων πτώσσῃς ἀλλοτρίους οἴκους καὶ μηδὲν ἀνύσσῃσ. ὡς καὶ νῦν ἐπ΄ ἔμ΄ ἦλθεσ· ἐγὼ δέ τοι οὐκ ἐπιδώσω οὐδ΄ ἐπιμετρήσω· ἐργάζευ, νήπιε Πέρση, ἔργα, τά τ΄ ἀνθρώποισι θεοὶ διετεκμήραντο, μή ποτε σὺν παίδεσσι γυναικί τε θυμὸν ἀχεύων ζητεύῃς βίοτον κατὰ γείτονασ, οἳ δ΄ ἀμελῶσιν. δὶς μὲν γὰρ καὶ τρὶς τάχα τεύξεαι· ἢν δ΄ ἔτι λυπῇσ, χρῆμα μὲν οὐ πρήξεισ, σὺ δ΄ ἐτώσια πόλλ΄ ἀγορεύσεισ· ἀχρεῖος δ΄ ἔσται ἐπέων νομόσ. ἀλλά σ΄ ἄνωγα φράζεσθαι χρειῶν τε λύσιν λιμοῦ τ΄ ἀλεωρήν.  οἶκον μὲν πρώτιστα γυναῖκά τε βοῦν τ΄ ἀροτῆρα, κτητήν, οὐ γαμετήν, ἥτις καὶ βουσὶν ἕποιτο, χρήματα δ΄ ἐν οἴκῳ πάντ΄ ἄρμενα ποιήσασθαι, μὴ σὺ μὲν αἰτῇς ἄλλον, ὃ δ΄ ἀρνῆται, σὺ δὲ τητᾷ, ἡ δ΄ ὥρη παραμείβηται, μινύθῃ δὲ τὸ ἔργον. μηδ΄ ἀναβάλλεσθαι ἔς τ΄ αὔριον ἔς τε ἔνηφιν· οὐ γὰρ ἐτωσιοεργὸς ἀνὴρ πίμπλησι καλιὴν οὐδ΄ ἀναβαλλόμενοσ· μελέτη δὲ τὸ ἔργον ὀφέλλει· αἰεὶ δ΄ ἀμβολιεργὸς ἀνὴρ ἄτῃσι παλαίει. ἦμος δὴ λήγει μένος ὀξέος ἠελίοιο καύματος ἰδαλίμου, μετοπωρινὸν ὀμβρήσαντος Ζηνὸς ἐρισθενέοσ, μετὰ δὲ τρέπεται βρότεος χρὼς πολλὸν ἐλαφρότεροσ· δὴ γὰρ τότε Σείριος ἀστὴρ βαιὸν ὑπὲρ κεφαλῆς κηριτρεφέων ἀνθρώπων ἔρχεται ἠμάτιοσ, πλεῖον δέ τε νυκτὸς ἐπαυρεῖ· τῆμος ἀδηκτοτάτη πέλεται τμηθεῖσα σιδήρῳ ὕλη, φύλλα δ΄ ἔραζε χέει, πτόρθοιό τε λήγει· τῆμος ἄρ΄ ὑλοτομεῖν μεμνημένος ὥρια ἔργα. ὄλμον μὲν τριπόδην τάμνειν, ὕπερον δὲ τρίπηχυν, ἄξονα δ΄ ἑπταπόδην· μάλα γάρ νύ τοι ἄρμενον οὕτω· εἰ δέ κεν ὀκταπόδην, ἀπὸ καὶ σφῦράν κε τάμοιο. τρισπίθαμον δ΄ ἄψιν τάμνειν δεκαδώρῳ ἀμάξῃ. πόλλ΄ ἐπικαμπύλα κᾶλα· φέρειν δὲ γύην, ὅτ΄ ἂν εὕρῃσ, ἐς οἶκον, κατ΄ ὄρος διζήμενος ἢ κατ΄ ἄρουραν, πρίνινον· ὃς γὰρ βουσὶν ἀροῦν ὀχυρώτατός ἐστιν, εὖτ΄ ἂν ̓αθηναίης δμῷος ἐν ἐλύματι πήξας γόμφοισιν πελάσας προσαρήρεται ἱστοβοῆι. δοιὰ δὲ θέσθαι ἄροτρα, πονησάμενος κατὰ οἶκον, αὐτόγυον καὶ πηκτόν, ἐπεὶ πολὺ λώιον οὕτω· εἴ χ΄ ἕτερον ἄξαισ, ἕτερόν κ΄ ἐπὶ βουσὶ βάλοιο. δάφνης δ΄ ἢ πτελέης ἀκιώτατοι ἱστοβοῆεσ, δρυὸς ἔλυμα, γύης πρίνου· βόε δ΄ ἐνναετήρω ἄρσενε κεκτῆσθαι, τῶν γὰρ σθένος οὐκ ἀλαπαδνόν, ἥβης μέτρον ἔχοντε· τὼ ἐργάζεσθαι ἀρίστω. οὐκ ἂν τώ γ΄ ἐρίσαντε ἐν αὔλακι κὰμ μὲν ἄροτρον ἄξειαν, τὸ δὲ ἔργον ἐτώσιον αὖθι λίποιεν. τοῖς δ΄ ἅμα τεσσαρακονταετὴς αἰζηὸς ἕποιτο ἄρτον δειπνήσας τετράτρυφον, ὀκτάβλωμον, ὃς ἔργου μελετῶν ἰθεῖάν κ΄ αὔλακ΄ ἐλαύνοι, μηκέτι παπταίνων μεθ΄ ὁμήλικασ, ἀλλ΄ ἐπὶ ἔργῳ θυμὸν ἔχων· τοῦ δ΄ οὔτι νεώτερος ἄλλος ἀμείνων σπέρματα δάσσασθαι καὶ ἐπισπορίην ἀλέασθαι. κουρότερος γὰρ ἀνὴρ μεθ΄ ὁμήλικας ἐπτοίηται.  φράζεσθαι δ΄, εὖτ΄ ἂν γεράνου φωνὴν ἐπακούσῃς ὑψόθεν ἐκ νεφέων ἐνιαύσια κεκληγυίησ· ἥτ΄ ἀρότοιό τε σῆμα φέρει καὶ χείματος ὥρην δεικνύει ὀμβρηροῦ· κραδίην δ΄ ἔδακ΄ ἀνδρὸς ἀβούτεω· δὴ τότε χορτάζειν ἕλικας βόας ἔνδον ἐόντασ· ῥηίδιον γὰρ ἔπος εἰπεῖν· βόε δὸς καὶ ἄμαξαν· ῥηίδιον δ΄ ἀπανήνασθαι· πάρα ἔργα βόεσσιν. φησὶ δ΄ ἀνὴρ φρένας ἀφνειὸς πήξασθαι ἄμαξαν, νήπιοσ, οὐδὲ τὸ οἶδ΄· ἑκατὸν δέ τε δούρατ΄ ἀμάξησ, τῶν πρόσθεν μελέτην ἐχέμεν οἰκήια θέσθαι. εὖτ΄ ἂν δὲ πρώτιστ΄ ἄροτος θνητοῖσι φανείῃ, δὴ τότ΄ ἐφορμηθῆναι ὁμῶς δμῶές τε καὶ αὐτὸς αὔην καὶ διερὴν ἀρόων ἀρότοιο καθ΄ ὥρην, πρωὶ μάλα σπεύδων, ἵνα τοι πλήθωσιν ἄρουραι. ἦρι πολεῖν· θέρεος δὲ νεωμένη οὔ σ΄ ἀπατήσει. νειὸν δὲ σπείρειν ἔτι κουφίζουσαν ἄρουραν· νειὸς ἀλεξιάρη παίδων εὐκηλήτειρα. εὔχεσθαι δὲ Διὶ χθονίῳ Δημήτερί θ΄ ἁγνῇ, ἐκτελέα βρίθειν Δημήτερος ἱερὸν ἀκτήν, ἀρχόμενος τὰ πρῶτ΄ ἀρότου, ὅτ΄ ἂν ἄκρον ἐχέτλης χειρὶ λαβὼν ὅρπηκα βοῶν ἐπὶ νῶτον ἵκηαι ἔνδρυον ἑλκόντων μεσάβων. ὁ δὲ τυτθὸς ὄπισθε δμῷος ἔχων μακέλην πόνον ὀρνίθεσσι τιθείη σπέρμα κατακρύπτων· ἐυθημοσύνη γὰρ ἀρίστη θνητοῖς ἀνθρώποισ, κακοθημοσύνη δὲ κακίστη. ὧδέ κεν ἀδροσύνῃ στάχυες νεύοιεν ἔραζε, εἰ τέλος αὐτὸς ὄπισθεν ̓ολύμπιος ἐσθλὸν ὀπάζοι, ἐκ δ΄ ἀγγέων ἐλάσειας ἀράχνια· καί σε ἔολπα γηθήσειν βιότου αἰρεύμενον ἔνδον ἐόντοσ. εὐοχθέων δ΄ ἵξεαι πολιὸν ἔαρ, οὐδὲ πρὸς ἄλλους αὐγάσεαι· σέο δ΄ ἄλλος ἀνὴρ κεχρημένος ἔσται.  εἰ δέ κεν ἠελίοιο τροπῇς ἀρόῳς χθόνα δῖαν, ἥμενος ἀμήσεις ὀλίγον περὶ χειρὸς ἐέργων, ἀντία δεσμεύων κεκονιμένοσ, οὐ μάλα χαίρων, οἴσεις δ΄ ἐν φορμῷ· παῦροι δέ σε θηήσονται. ἄλλοτε δ΄ ἀλλοῖος Ζηνὸς νόος αἰγιόχοιο, ἀργαλέος δ΄ ἄνδρεσσι καταθνητοῖσι νοῆσαι. εἰ δέ κεν ὄψ΄ ἀρόσῃσ, τόδε κέν τοι φάρμακον εἴη· ἦμος κόκκυξ κοκκύζει δρυὸς ἐν πετάλοισι τὸ πρῶτον, τέρπει δὲ βροτοὺς ἐπ΄ ἀπείρονα γαῖαν, τῆμος Ζεὺς ὕοι τρίτῳ ἤματι μηδ΄ ἀπολήγοι, μήτ΄ ἄρ΄ ὑπερβάλλων βοὸς ὁπλὴν μήτ΄ ἀπολείπων· οὕτω κ΄ ὀψαρότης πρῳηρότῃ ἰσοφαρίζοι. ἐν θυμῷ δ΄ εὖ πάντα φυλάσσεο· μηδέ σε λήθοι μήτ΄ ἔαρ γιγνόμενον πολιὸν μήθ΄ ὥριος ὄμβροσ. πὰρ δ΄ ἴθι χάλκειον θῶκον καὶ ἐπαλέα λέσχην ὥρῃ χειμερίῃ, ὁπότε κρύος ἀνέρα ἔργων ἰσχάνει, ἔνθα κ΄ ἄοκνος ἀνὴρ μέγα οἶκον ὀφέλλοι, μή σε κακοῦ χειμῶνος ἀμηχανίη καταμάρψῃ σὺν πενίῃ, λεπτῇ δὲ παχὺν πόδα χειρὶ πιέζῃσ. πολλὰ δ΄ ἀεργὸς ἀνήρ, κενεὴν ἐπὶ ἐλπίδα μίμνων, χρηίζων βιότοιο, κακὰ προσελέξατο θυμῷ. ἐλπὶς δ΄ οὐκ ἀγαθὴ κεχρημένον ἄνδρα κομίζει, ἥμενον ἐν λέσχῃ, τῷ μὴ βίος ἄρκιος εἴη. δείκνυε δὲ δμώεσσι θέρευς ἔτι μέσσου ἐόντοσ· οὐκ αἰεὶ θέρος ἐσσεῖται, ποιεῖσθε καλιάσ.  μῆνα δὲ Ληναιῶνα, κάκ΄ ἤματα, βουδόρα πάντα, τοῦτον ἀλεύασθαι, καὶ πηγάδασ, αἵτ΄ ἐπὶ γαῖαν πνεύσαντος Βορέαο δυσηλεγέες τελέθουσιν, ὅστε διὰ Θρῄκης ἱπποτρόφου εὐρέι πόντῳ ἐμπνεύσας ὤρινε· μέμυκε δὲ γαῖα καὶ ὕλη· πολλὰς δὲ δρῦς ὑψικόμους ἐλάτας τε παχείας οὔρεος ἐν βήσσῃς πιλνᾷ χθονὶ πουλυβοτείρῃ ἐμπίπτων, καὶ πᾶσα βοᾷ τότε νήριτος ὕλη. θῆρες δὲ φρίσσουσ΄, οὐρὰς δ΄ ὑπὸ μέζε΄ ἔθεντο, τῶν καὶ λάχνῃ δέρμα κατάσκιον· ἀλλά νυ καὶ τῶν ψυχρὸς ἐὼν διάησι δασυστέρνων περ ἐόντων. καί τε διὰ ῥινοῦ βοὸς ἔρχεται, οὐδέ μιν ἴσχει· καί τε δι΄ αἶγα ἄησι τανύτριχα· πώεα δ΄ οὔ τι, οὕνεκ΄ ἐπηεταναὶ τρίχες αὐτῶν, οὐ διάησιν ἲς ἀνέμου Βορέου· τροχαλὸν δὲ γέροντα τίθησιν. καὶ διὰ παρθενικῆς ἁπαλόχροος οὐ διάησιν, ἥτε δόμων ἔντοσθε φίλῃ παρὰ μητέρι μίμνει οὔ πω ἔργα ἰδυῖα πολυχρύσου ̓αφροδίτησ· εὖ τε λοεσσαμένη τέρενα χρόα καὶ λίπ΄ ἐλαίῳ χρισαμένη μυχίη καταλέξεται ἔνδοθι οἴκου ἤματι χειμερίῳ, ὅτ΄ ἀνόστεος ὃν πόδα τένδει ἔν τ΄ ἀπύρῳ οἴκῳ καὶ ἤθεσι λευγαλέοισιν. οὐδέ οἱ ἠέλιος δείκνυ νομὸν ὁρμηθῆναι· ἀλλ΄ ἐπὶ κυανέων ἀνδρῶν δῆμόν τε πόλιν τε στρωφᾶται, βράδιον δὲ Πανελλήνεσσι φαείνει. καὶ τότε δὴ κεραοὶ καὶ νήκεροι ὑληκοῖται λυγρὸν μυλιόωντες ἀνὰ δρία βησσήεντα φεύγουσιν· καὶ πᾶσιν ἐνὶ φρεσὶ τοῦτο μέμηλεν, ὡς σκέπα μαιόμενοι πυκινοὺς κευθμῶνας ἔχωσι καὶ γλάφυ πετρῆεν· τότε δὴ τρίποδι βροτῷ ἶσοι, οὗ τ΄ ἐπὶ νῶτα ἔαγε, κάρη δ΄ εἰς οὖδας ὁρᾶται, τῷ ἴκελοι φοιτῶσιν, ἀλευόμενοι νίφα λευκήν.  καὶ τότε ἕσσασθαι ἔρυμα χροόσ, ὥς σε κελεύω, χλαῖνάν τε μαλακὴν καὶ τερμιόεντα χιτῶνα· στήμονι δ΄ ἐν παύρῳ πολλὴν κρόκα μηρύσασθαι· τὴν περιέσσασθαι, ἵνα τοι τρίχες ἀτρεμέωσι, μηδ΄ ὀρθαὶ φρίσσωσιν ἀειρόμεναι κατὰ σῶμα. ἀμφὶ δὲ ποσσὶ πέδιλα βοὸς ἶφι κταμένοιο ἄρμενα δήσασθαι, πίλοις ἔντοσθε πυκάσσασ. πρωτογόνων δ΄ ἐρίφων, ὁπότ΄ ἂν κρύος ὥριον ἔλθῃ, δέρματα συρράπτειν νεύρῳ βοόσ, ὄφρ΄ ἐπὶ νώτῳ ὑετοῦ ἀμφιβάλῃ ἀλέην· κεφαλῆφι δ΄ ὕπερθεν πῖλον ἔχειν ἀσκητόν, ἵν΄ οὔατα μὴ καταδεύῃ· ψυχρὴ γάρ τ΄ ἠὼς πέλεται Βορέαο πεσόντος ἠώιος δ΄ ἐπὶ γαῖαν ἀπ΄ οὐρανοῦ ἀστερόεντος ἀὴρ πυροφόρος τέταται μακάρων ἐπὶ ἔργοισ· ὅστε ἀρυσάμενος ποταμῶν ἄπο αἰεναόντων, ὑψοῦ ὑπὲρ γαίης ἀρθεὶς ἀνέμοιο θυέλλῃ ἄλλοτε μέν θ΄ ὕει ποτὶ ἕσπερον, ἄλλοτ΄ ἄησι πυκνὰ Θρηικίου Βορέου νέφεα κλονέοντοσ. τὸν φθάμενος ἔργον τελέσας οἶκόνδε νέεσθαι, μή ποτέ σ΄ οὐρανόθεν σκοτόεν νέφος ἀμφικαλύψῃ, χρῶτα δὲ μυδαλέον θήῃ κατά θ΄ εἵματα δεύσῃ. ἀλλ΄ ὑπαλεύασθαι· μεὶς γὰρ χαλεπώτατος οὗτοσ, χειμέριοσ, χαλεπὸς προβάτοισ, χαλεπὸς δ΄ ἀνθρώποισ. τῆμος τὤμισυ βουσίν, ἐπ΄ ἀνέρι δὲ πλέον εἴη ἁρμαλιῆσ· μακραὶ γὰρ ἐπίρροθοι εὐφρόναι εἰσίν. ταῦτα φυλασσόμενος τετελεσμένον εἰς ἐνιαυτὸν ἰσοῦσθαι νύκτας τε καὶ ἤματα, εἰσόκεν αὖτις γῆ πάντων μήτηρ καρπὸν σύμμικτον ἐνείκῃ. εὖτ΄ ἂν δ΄ ἑξήκοντα μετὰ τροπὰς ἠελίοιο χειμέρι΄ ἐκτελέσῃ Ζεὺς ἤματα, δή ῥα τότ΄ ἀστὴρ ̓αρκτοῦρος προλιπὼν ἱερὸν ῥόον ̓ωκεανοῖο πρῶτον παμφαίνων ἐπιτέλλεται ἀκροκνέφαιοσ. τὸν δὲ μέτ΄ ὀρθογόη Πανδιονὶς ὦρτο χελιδὼν ἐς φάος ἀνθρώποισ, ἔαρος νέον ἱσταμένοιο. τὴν φθάμενος οἴνας περταμνέμεν· ὣς γὰρ ἄμεινον.  ἀλλ΄ ὁπότ΄ ἂν φερέοικος ἀπὸ χθονὸς ἂμ φυτὰ βαίνῃ Πληιάδας φεύγων, τότε δὴ σκάφος οὐκέτι οἰνέων· ἀλλ΄ ἅρπας τε χαρασσέμεναι καὶ δμῶας ἐγείρειν· φεύγειν δὲ σκιεροὺς θώκους καὶ ἐπ΄ ἠόα κοῖτον ὥρῃ ἐν ἀμήτου, ὅτε τ΄ ἠέλιος χρόα κάρφει. τημοῦτος σπεύδειν καὶ οἴκαδε καρπὸν ἀγινεῖν ὄρθρου ἀνιστάμενοσ, ἵνα τοι βίος ἄρκιος εἴη. ἠὼς γὰρ ἔργοιο τρίτην ἀπομείρεται αἶσαν, ἠώς τοι προφέρει μὲν ὁδοῦ, προφέρει δὲ καὶ ἔργου, ἠώσ, ἥτε φανεῖσα πολέας ἐπέβησε κελεύθου ἀνθρώπους πολλοῖσί τ΄ ἐπὶ ζυγὰ βουσὶ τίθησιν. ἦμος δὲ σκόλυμός τ΄ ἀνθεῖ καὶ ἠχέτα τέττιξ δενδρέῳ ἐφεζόμενος λιγυρὴν καταχεύετ΄ ἀοιδὴν πυκνὸν ὑπὸ πτερύγων, θέρεος καματώδεος ὥρῃ, τῆμος πιόταταί τ΄ αἶγες καὶ οἶνος ἄριστοσ, μαχλόταται δὲ γυναῖκεσ, ἀφαυρότατοι δέ τοι ἄνδρες εἰσίν, ἐπεὶ κεφαλὴν καὶ γούνατα Σείριος ἄζει, αὐαλέος δέ τε χρὼς ὑπὸ καύματοσ· ἀλλὰ τότ΄ ἤδη εἴη πετραίη τε σκιὴ καὶ βίβλινος οἶνοσ, μάζα τ΄ ἀμολγαίη γάλα τ΄ αἰγῶν σβεννυμενάων, καὶ βοὸς ὑλοφάγοιο κρέας μή πω τετοκυίης πρωτογόνων τ΄ ἐρίφων· ἐπὶ δ΄ αἴθοπα πινέμεν οἶνον, ἐν σκιῇ ἑζόμενον, κεκορημένον ἦτορ ἐδωδῆσ, ἀντίον ἀκραέος Ζεφύρου τρέψαντα πρόσωπα, κρήνης τ΄ αἰενάου καὶ ἀπορρύτου, ἥτ΄ ἀθόλωτοσ, τρὶς ὕδατος προχέειν, τὸ δὲ τέτρατον ἱέμεν οἴνου. δμωσὶ δ΄ ἐποτρύνειν Δημήτερος ἱερὸν ἀκτὴν δινέμεν, εὖτ΄ ἂν πρῶτα φανῇ σθένος ̓ωαρίωνοσ, χώρῳ ἐν εὐαέι καὶ ἐυτροχάλῳ ἐν ἀλωῇ. μέτρῳ δ΄ εὖ κομίσασθαι ἐν ἄγγεσιν· αὐτὰρ ἐπὴν δὴ πάντα βίον κατάθηαι ἐπάρμενον ἔνδοθι οἴκου, θῆτά τ΄ ἄοικον ποιεῖσθαι καὶ ἄτεκνον ἔριθον δίζησθαι κέλομαι· χαλεπὴ δ΄ ὑπόπορτις ἔριθοσ· καὶ κύνα καρχαρόδοντα κομεῖν, μὴ φείδεο σίτου, μή ποτέ σ΄ ἡμερόκοιτος ἀνὴρ ἀπὸ χρήμαθ΄ ἕληται. χόρτον δ΄ ἐσκομίσαι καὶ συρφετόν, ὄφρα τοι εἴη βουσὶ καὶ ἡμιόνοισιν ἐπηετανόν. αὐτὰρ ἔπειτα δμῶας ἀναψῦξαι φίλα γούνατα καὶ βόε λῦσαι.  εὖτ΄ ἂν δ΄ ̓ωαρίων καὶ Σείριος ἐς μέσον ἔλθῃ οὐρανόν, ̓αρκτοῦρον δ΄ ἐσίδῃ ῥοδοδάκτυλος Ηώσ, ὦ Πέρση, τότε πάντας ἀποδρέπεν οἴκαδε βότρυσ· δεῖξαι δ΄ ἠελίῳ δέκα τ΄ ἤματα καὶ δέκα νύκτασ, πέντε δὲ συσκιάσαι, ἕκτῳ δ΄ εἰς ἄγγε΄ ἀφύσσαι δῶρα Διωνύσου πολυγηθέοσ. αὐτὰρ ἐπὴν δὴ Πληιάδες θ΄ ̔υάδες τε τό τε σθένος ̓ωαρίωνος δύνωσιν, τότ΄ ἔπειτ΄ ἀρότου μεμνημένος εἶναι ὡραίου· πλειὼν δὲ κατὰ χθονὸς ἄρμενος εἶσιν. εἰ δέ σε ναυτιλίης δυσπεμφέλου ἵμερος αἱρεῖ, εὖτ΄ ἂν Πληιάδες σθένος ὄβριμον ̓ωαρίωνος φεύγουσαι πίπτωσιν ἐς ἠεροειδέα πόντον, δὴ τότε παντοίων ἀνέμων θυίουσιν ἀῆται· καὶ τότε μηκέτι νῆας ἔχειν ἐνὶ οἴνοπι πόντῳ, γῆν ἐργάζεσθαι μεμνημένοσ, ὥς σε κελεύω. νῆα δ΄ ἐπ΄ ἠπείρου ἐρύσαι πυκάσαι τε λίθοισι πάντοθεν, ὄφρ΄ ἴσχωσ΄ ἀνέμων μένος ὑγρὸν ἀέντων, χείμαρον ἐξερύσασ, ἵνα μὴ πύθῃ Διὸς ὄμβροσ. ὅπλα δ΄ ἐπάρμενα πάντα τεῷ ἐγκάτθεο οἴκῳ εὐκόσμως στολίσας νηὸς πτερὰ ποντοπόροιο· πηδάλιον δ΄ ἐυεργὲς ὑπὲρ καπνοῦ κρεμάσασθαι. αὐτὸς δ΄ ὡραῖον μίμνειν πλόον, εἰσόκεν ἔλθῃ· καὶ τότε νῆα θοὴν ἅλαδ΄ ἑλκέμεν, ἐν δέ τε φόρτον ἄρμενον ἐντύνασθαι, ἵν΄ οἴκαδε κέρδος ἄρηαι, ὥς περ ἐμός τε πατὴρ καὶ σόσ, μέγα νήπιε Πέρσῃ, πλωίζεσκ΄ ἐν νηυσί, βίου κεχρημένος ἐσθλοῦ· ὅς ποτε καὶ τῇδ΄ ἦλθε, πολὺν διὰ πόντον ἀνύσσασ, Κύμην Αἰολίδα προλιπών, ἐν νηὶ μελαίνῃ· οὐκ ἄφενος φεύγων οὐδὲ πλοῦτόν τε καὶ ὄλβον, ἀλλὰ κακὴν πενίην, τὴν Ζεὺς ἄνδρεσσι δίδωσιν· νάσσατο δ΄ ἄγχ΄ ̔ελικῶνος ὀιζυρῇ ἐνὶ κώμῃ, ̓́ασκρῃ, χεῖμα κακῇ, θέρει ἀργαλέῃ, οὐδέ ποτ΄ ἐσθλῇ.  τύνη δ΄, ὦ Πέρση, ἔργων μεμνημένος εἶναι ὡραίων πάντων, περὶ ναυτιλίης δὲ μάλιστα. νῆ΄ ὀλίγην αἰνεῖν, μεγάλῃ δ΄ ἐνὶ φορτία θέσθαι. μείζων μὲν φόρτοσ, μεῖζον δ΄ ἐπὶ κέρδεϊ κέρδος ἔσσεται, εἴ κ΄ ἄνεμοί γε κακὰς ἀπέχωσιν ἀήτασ. εὖτ΄ ἂν ἐπ΄ ἐμπορίην τρέψας ἀεσίφρονα θυμὸν βούληαι χρέα τε προφυγεῖν καὶ λιμὸν ἀτερπέα, δείξω δή τοι μέτρα πολυφλοίσβοιο θαλάσσησ, οὔτε τι ναυτιλίης σεσοφισμένος οὔτε τι νηῶν. οὐ γάρ πώ ποτε νηί γ΄ ἐπέπλων εὐρέα πόντον, εἰ μὴ ἐς Εὔβοιαν ἐξ Αὐλίδοσ, ᾗ ποτ΄ ̓αχαιοὶ μείναντες χειμῶνα πολὺν σὺν λαὸν ἄγειραν ̔ελλάδος ἐξ ἱερῆς Τροίην ἐς καλλιγύναικα. ἔνθα δ΄ ἐγὼν ἐπ΄ ἄεθλα δαί̈φρονος ̓αμφιδάμαντος Χαλκίδα τ΄ εἲς ἐπέρησα· τὰ δὲ προπεφραδμένα πολλὰ ἄεθλ΄ ἔθεσαν παῖδες μεγαλήτοροσ· ἔνθα μέ φημι ὕμνῳ νικήσαντα φέρειν τρίποδ΄ ὠτώεντα. τὸν μὲν ἐγὼ Μούσῃς ̔ελικωνιάδεσσ΄ ἀνέθηκα, ἔνθα με τὸ πρῶτον λιγυρῆς ἐπέβησαν ἀοιδῆσ. τόσσον τοι νηῶν γε πεπείρημαι πολυγόμφων· ἀλλὰ καὶ ὣς ἐρέω Ζηνὸς νόον αἰγιόχοιο· Μοῦσαι γάρ μ΄ ἐδίδαξαν ἀθέσφατον ὕμνον ἀείδειν. ἤματα πεντήκοντα μετὰ τροπὰς ἠελίοιο, ἐς τέλος ἐλθόντος θέρεος καματώδεος ὥρησ, ὡραῖος πέλεται θνητοῖς πλόοσ· οὔτε κε νῆα καυάξαις οὔτ΄ ἄνδρας ἀποφθείσειε θάλασσα, εἰ δὴ μὴ πρόφρων γε Ποσειδάων ἐνοσίχθων ἢ Ζεὺς ἀθανάτων βασιλεὺς ἐθέλῃσιν ὀλέσσαι· ἐν τοῖς γὰρ τέλος ἐστὶν ὁμῶς ἀγαθῶν τε κακῶν τε. τῆμος δ΄ εὐκρινέες τ΄ αὖραι καὶ πόντος ἀπήμων· εὔκηλος τότε νῆα θοὴν ἀνέμοισι πιθήσας ἑλκέμεν ἐς πόντον φόρτον τ΄ ἐς πάντα τίθεσθαι, σπεύδειν δ΄ ὅττι τάχιστα πάλιν οἶκόνδε νέεσθαι· μηδὲ μένειν οἶνόν τε νέον καὶ ὀπωρινὸν ὄμβρον καὶ χειμῶν΄ ἐπιόντα Νότοιό τε δεινὰς ἀήτασ, ὅστ΄ ὤρινε θάλασσαν ὁμαρτήσας Διὸς ὄμβρῳ πολλῷ ὀπωρινῷ, χαλεπὸν δέ τε πόντον ἔθηκεν.  ἄλλος δ΄ εἰαρινὸς πέλεται πλόος ἀνθρώποισιν· ἦμος δὴ τὸ πρῶτον, ὅσον τ΄ ἐπιβᾶσα κορώνη ἴχνος ἐποίησεν, τόσσον πέταλ΄ ἀνδρὶ φανείῃ ἐν κράδῃ ἀκροτάτῃ, τότε δ΄ ἄμβατός ἐστι θάλασσα· εἰαρινὸς δ΄ οὗτος πέλεται πλόοσ. οὔ μιν ἔγωγε αἴνημ΄· οὐ γὰρ ἐμῷ θυμῷ κεχαρισμένος ἐστίν· ἁρπακτόσ· χαλεπῶς κε φύγοις κακόν· ἀλλά νυ καὶ τὰ ἄνθρωποι ῥέζουσιν ἀιδρείῃσι νόοιο· χρήματα γὰρ ψυχὴ πέλεται δειλοῖσι βροτοῖσιν. δεινὸν δ΄ ἐστὶ θανεῖν μετὰ κύμασιν. ἀλλά σ΄ ἄνωγα φράζεσθαι τάδε πάντα μετὰ φρεσίν, ὡς ἀγορεύω. μηδ΄ ἐν νηυσὶν ἅπαντα βίον κοί̈λῃσι τίθεσθαι· ἀλλὰ πλέω λείπειν, τὰ δὲ μείονα φορτίζεσθαι. δεινὸν γὰρ πόντου μετὰ κύμασι πήματι κύρσαι. δεινὸν δ΄, εἴ κ΄ ἐπ΄ ἄμαξαν ὑπέρβιον ἄχθος ἀείρας ἄξονα. καυάξαις καὶ φορτία μαυρωθείη. μέτρα φυλάσσεσθαι· καιρὸς δ΄ ἐπὶ πᾶσιν ἄριστοσ. ὡραῖος δὲ γυναῖκα τεὸν ποτὶ οἶκον ἄγεσθαι, μήτε τριηκόντων ἐτέων μάλα πόλλ΄ ἀπολείπων μήτ΄ ἐπιθεὶς μάλα πολλά· γάμος δέ τοι ὥριος οὗτοσ· ἡ δὲ γυνὴ τέτορ΄ ἡβώοι, πέμπτῳ δὲ γαμοῖτο. παρθενικὴν δὲ γαμεῖν, ὥς κ΄ ἤθεα κεδνὰ διδάξῃσ. τὴν δὲ μάλιστα γαμεῖν, ἥ τις σέθεν ἐγγύθι ναίει, πάντα μάλ΄ ἀμφιιδών, μὴ γείτοσι χάρματα γήμῃσ. οὐ μὲν γάρ τι γυναικὸς ἀνὴρ ληίζετ΄ ἄμεινον τῆς ἀγαθῆσ, τῆς δ΄ αὖτε κακῆς οὐ ῥίγιον ἄλλο, δειπνολόχησ· ἥτ΄ ἄνδρα καὶ ἴφθιμόν περ ἐόντα εὕει ἄτερ δαλοῖο καὶ ὠμῷ γήραϊ δῶκεν.   εὖ δ΄ ὄπιν ἀθανάτων μακάρων πεφυλαγμένος εἶναι. μηδὲ κασιγνήτῳ ἶσον ποιεῖσθαι ἑταῖρον· εἰ δέ κε ποιήσῃσ, μή μιν πρότερος κακὸν ἔρξῃσ. μηδὲ ψεύδεσθαι γλώσσης χάριν· εἰ δὲ σέ γ΄ ἄρχῃ ἤ τι ἔπος εἰπὼν ἀποθύμιον ἠὲ καὶ ἔρξασ, δὶς τόσα τίνυσθαι μεμνημένοσ· εἰ δὲ σέ γ΄ αὖτις ἡγῆτ΄ ἐς φιλότητα, δίκην δ΄ ἐθέλῃσι παρασχεῖν, δέξασθαι· δειλός τοι ἀνὴρ φίλον ἄλλοτε ἄλλον ποιεῖται, σὲ δὲ μή τι νόον κατελεγχέτω εἶδοσ. μηδὲ πολύξεινον μηδ΄ ἄξεινον καλέεσθαι, μηδὲ κακῶν ἕταρον μηδ΄ ἐσθλῶν νεικεστῆρα. μηδέ ποτ΄ οὐλομένην πενίην θυμοφθόρον ἀνδρὶ τέτλαθ΄ ὀνειδίζειν, μακάρων δόσιν αἰὲν ἐόντων. γλώσσης τοι θησαυρὸς ἐν ἀνθρώποισιν ἄριστος φειδωλῆσ, πλείστη δὲ χάρις κατὰ μέτρον ἰούσησ. εἰ δὲ κακὸν εἴποισ, τάχα κ΄ αὐτὸς μεῖζον ἀκούσαισ. μηδὲ πολυξείνου δαιτὸς δυσπέμφελος εἶναι ἐκ κοινοῦ· πλείστη δὲ χάρισ, δαπάνη τ΄ ὀλιγίστη. μηδέ ποτ΄ ἐξ ἠοῦς Διὶ λειβέμεν αἴθοπα οἶνον χερσὶν ἀνίπτοισιν μηδ΄ ἄλλοις ἀθανάτοισιν· οὐ γὰρ τοί γε κλύουσιν, ἀποπτύουσι δέ τ΄ ἀράσ. μηδ΄ ἄντ΄ ἠελίου τετραμμένος ὀρθὸς ὀμιχεῖν· αὐτὰρ ἐπεί κε δύῃ, μεμνημένοσ, ἔς τ΄ ἀνιόντα· μήτ΄ ἐν ὁδῷ μήτ΄ ἐκτὸς ὁδοῦ προβάδην οὐρήσῃς μηδ΄ ἀπογυμνωθείσ· μακάρων τοι νύκτες ἔασιν· ἑζόμενος δ΄ ὅ γε θεῖος ἀνήρ, πεπνυμένα εἰδώσ, ἢ ὅ γε πρὸς τοῖχον πελάσας ἐυερκέος αὐλῆσ. μηδ΄ αἰδοῖα γονῇ πεπαλαγμένος ἔνδοθι οἴκου ἱστίῃ ἐμπελαδὸν παραφαινέμεν, ἀλλ΄ ἀλέασθαι. μηδ΄ ἀπὸ δυσφήμοιο τάφου ἀπονοστήσαντα σπερμαίνειν γενεήν, ἀλλ΄ ἀθανάτων ἀπὸ δαιτόσ.  μηδέ ποτ΄ αἰενάων ποταμῶν καλλίρροον ὕδωρ ποσσὶ περᾶν, πρίν γ΄ εὔξῃ ἰδὼν ἐς καλὰ ῥέεθρα, χεῖρας νιψάμενος πολυηράτῳ ὕδατι λευκῷ. ὃς ποταμὸν διαβῇ κακότητ΄ ἰδὲ χεῖρας ἄνιπτοσ, τῷ δὲ θεοὶ νεμεσῶσι καὶ ἄλγεα δῶκαν ὀπίσσω. μηδ΄ ἀπὸ πεντόζοιο θεῶν ἐν δαιτὶ θαλείῃ αὖον ἀπὸ χλωροῦ τάμνειν αἴθωνι σιδήρῳ. μηδέ ποτ΄ οἰνοχόην τιθέμεν κρητῆρος ὕπερθε πινόντων· ὀλοὴ γὰρ ἐπ΄ αὐτῷ μοῖρα τέτυκται. μηδὲ δόμον ποιῶν ἀνεπίξεστον καταλείπειν, μή τοι ἐφεζομένη κρώξῃ λακέρυζα κορώνη. μηδ΄ ἀπὸ χυτροπόδων ἀνεπιρρέκτων ἀνελόντα ἔσθειν μηδὲ λόεσθαι· ἐπεὶ καὶ τοῖς ἔνι ποινή. μηδ΄ ἐπ΄ ἀκινήτοισι καθιζέμεν, οὐ γὰρ ἄμεινον, παῖδα δυωδεκαταῖον, ὅτ΄ ἀνέρ΄ ἀνήνορα ποιεῖ, μηδὲ δυωδεκάμηνον· ἴσον καὶ τοῦτο τέτυκται. μηδὲ γυναικείῳ λουτρῷ χρόα φαιδρύνεσθαι ἀνέρα· λευγαλέη γὰρ ἐπὶ χρόνον ἔστ΄ ἐπὶ καὶ τῷ ποινή. μηδ΄ ἱεροῖσιν ἐπ΄ αἰθομένοισι κυρήσας μωμεύειν ἀίδηλα· θεός νύ τι καὶ τὰ νεμεσσᾷ. μηδέ ποτ΄ ἐν προχοῇς ποταμῶν ἅλαδε προρεόντων μηδ΄ ἐπὶ κρηνάων οὐρεῖν, μάλα δ΄ ἐξαλέασθαι· μηδ΄ ἐναποψύχειν· τὸ γὰρ οὔ τοι λώιόν ἐστιν. ὧδ΄ ἔρδειν· δεινὴν δὲ βροτῶν ὑπαλεύεο φήμην. φήμη γάρ τε κακὴ πέλεται, κούφη μὲν ἀεῖραι ῥεῖα μάλ΄, ἀργαλέη δὲ φέρειν, χαλεπὴ δ΄ ἀποθέσθαι. φήμη δ΄ οὔτις πάμπαν ἀπόλλυται, ἥν τινα πολλοὶ λαοὶ φημίξωσι· θεός νύ τίς ἐστι καὶ αὐτή.  ̓́ηματα δ΄ ἐκ Διόθεν πεφυλαγμένος εὖ κατὰ μοῖραν πεφραδέμεν δμώεσσι· τριηκάδα μηνὸς ἀρίστην ἔργα τ΄ ἐποπτεύειν ἠδ΄ ἁρμαλιὴν δατέασθαι. αἵδε γὰρ ἡμέραι εἰσὶ Διὸς πάρα μητιόεντοσ, εὖτ΄ ἂν ἀληθείην λαοὶ κρίνοντες ἄγωσιν. Πρῶτον ἔνη τετράς τε καὶ ἑβδόμη ἱερὸν ἦμαρ· τῇ γὰρ ̓απόλλωνα χρυσάορα γείνατο Λητώ· ὀγδοάτη δ΄ ἐνάτη τε, δύω γε μὲν ἤματα μηνὸς ἔξοχ΄ ἀεξομένοιο βροτήσια ἔργα πένεσθαι· ἑνδεκάτη δὲ δυωδεκάτη τ΄, ἄμφω γε μὲν ἐσθλαί, ἠμὲν ὄις πείκειν ἠδ΄ εὔφρονα καρπὸν ἀμᾶσθαι· ἡ δὲ δυωδεκάτη τῆς ἑνδεκάτης μέγ΄ ἀμείνων· τῇ γάρ τοι νῇ νήματ΄ ἀερσιπότητος ἀράχνης ἤματος ἐκ πλείου, ὅτε ἴδρις σωρὸν ἀμᾶται· τῇ δ΄ ἱστὸν στήσαιτο γυνὴ προβάλοιτό τε ἔργον. Μηνὸς δ΄ ἱσταμένου τρισκαιδεκάτην ἀλέασθαι σπέρματος ἄρξασθαι· φυτὰ δ΄ ἐνθρέψασθαι ἀρίστη. ἕκτη δ΄ ἡ μέσση μάλ΄ ἀσύμφορός ἐστι φυτοῖσιν, ἀνδρογόνος δ΄ ἀγαθή· κούρῃ δ΄ οὐ σύμφορός ἐστιν, οὔτε γενέσθαι πρῶτ΄ οὔτ΄ ἂρ γάμου ἀντιβολῆσαι. οὐδὲ μὲν ἡ πρώτη ἕκτη κούρῃ γε γενέσθαι ἄρμενοσ, ἀλλ΄ ἐρίφους τάμνειν καὶ πώεα μήλων σηκόν τ΄ ἀμφιβαλεῖν ποιμνήιον ἤπιον ἦμαρ· ἐσθλὴ δ΄ ἀνδρογόνοσ· φιλέοι δ΄ ὅ γε κέρτομα βάζειν ψεύδεά θ΄ αἱμυλίους τε λόγους κρυφίους τ΄ ὀαρισμούσ. μηνὸς δ΄ ὀγδοάτῃ κάπρον καὶ βοῦν ἐρίμυκον ταμνέμεν, οὐρῆας δὲ δυωδεκάτῃ ταλαεργούσ. εἰκάδι δ΄ ἐν μεγάλῃ, πλέῳ ἤματι, ἵστορα φῶτα γείνασθαι· μάλα γάρ τε νόον πεπυκασμένος ἐστίν. ἐσθλὴ δ΄ ἀνδρογόνος δεκάτη, κούρῃ δέ τε τετρὰς μέσση· τῇ δέ τε μῆλα καὶ εἰλίποδας ἕλικας βοῦς καὶ κύνα καρχαρόδοντα καὶ οὐρῆας ταλαεργοὺς πρηύ̈νειν ἐπὶ χεῖρα τιθείσ. πεφύλαξο δὲ θυμῷ τετράδ΄ ἀλεύασθαι φθίνοντός θ΄ ἱσταμένου τε ἄλγε΄ ἃ θυμβορεῖ μάλα γὰρ τετελεσμένον ἦμαρ.  ̓εν δὲ τετάρτῃ μηνὸς ἄγεσθαι οἶκον ἄκοιτιν οἰωνοὺς κρίνασ, οἳ ἐπ΄ ἔργματι τούτῳ ἄριστοι. πέμπτας δ΄ ἐξαλέασθαι, ἐπεὶ χαλεπαί τε καὶ αἰναί· ἐν πέμπτῃ γάρ φασιν ̓ερινύας ἀμφιπολεύειν ̔́ορκον γεινόμενον, τὸν ̓́ερις τέκε πῆμ΄ ἐπιόρκοισ. Μέσσῃ δ΄ ἑβδομάτῃ Δημήτερος ἱερὸν ἀκτὴν εὖ μάλ΄ ὀπιπεύοντα ἐυτροχάλῳ ἐν ἀλωῇ βαλλέμεν, ὑλοτόμον τε ταμεῖν θαλαμήια δοῦρα νήιά τε ξύλα πολλά, τά τ΄ ἄρμενα νηυσὶ πέλονται. τετράδι δ΄ ἄρχεσθαι νῆας πήγνυσθαι ἀραιάσ. εἰνὰς δ΄ ἡ μέσση ἐπὶ δείελα λώιον ἦμαρ, πρωτίστη δ΄ εἰνὰς παναπήμων ἀνθρώποισιν· ἐσθλὴ μὲν γάρ θ΄ ἥ γε φυτευέμεν ἠδὲ γενέσθαι ἀνέρι τ΄ ἠδὲ γυναικί· καὶ οὔποτε πάγκακον ἦμαρ. παῦροι δ΄ αὖτε ἴσασι τρισεινάδα μηνὸς ἀρίστην ἄρξασθαί τε πίθου καὶ ἐπὶ ζυγὸν αὐχένι θεῖναι βουσὶ καὶ ἡμιόνοισι καὶ ἵπποις ὠκυπόδεσσι, νῆα πολυκλήιδα θοὴν εἰς οἴνοπα πόντον εἰρύμεναι· παῦροι δέ τ΄ ἀληθέα κικλῄσκουσιν. τετράδι δ΄ οἶγε πίθον· περὶ πάντων ἱερὸν ἦμαρ μέσση· παῦροι δ΄ αὖτε μετ΄ εἰκάδα μηνὸς ἀρίστην ἠοῦς γιγνομένησ· ἐπὶ δείελα δ΄ ἐστὶ χερείων. αἵδε μὲν ἡμέραι εἰσιν ἐπιχθονίοις μέγ΄ ὄνειαρ, αἱ δ΄ ἄλλαι μετάδουποι, ἀκήριοι, οὔ τι φέρουσαι. ἄλλος δ΄ ἀλλοίην αἰνεῖ, παῦροι δὲ ἴσασιν. ἄλλοτε μητρυιὴ πέλει ἡμέρη, ἄλλοτε μήτηρ. τάων εὐδαίμων τε καὶ ὄλβιοσ, ὃς τάδε πάντα εἰδὼς ἐργάζηται ἀναίτιος ἀθανάτοισιν, ὄρνιθας κρίνων καὶ ὑπερβασίας ἀλεείνων. 