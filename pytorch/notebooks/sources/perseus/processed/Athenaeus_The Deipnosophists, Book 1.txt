  ̓αθήναιος μὲν ὁ τῆς βίβλου πατήρ· ποιεῖται δὲ τὸν λόγον πρὸς Τιμοκράτην Δειπνοσοφιστὴς δὲ ταύτῃ τὸ ὄνομα. ὑπόκειται δὲ τῷ λόγῳ Λαρήνσιος ̔ρωμαῖοσ, ἀνὴρ τῇ τύχῃ περιφανήσ, τοὺς κατὰ πᾶσαν παιδείαν ἐμπειροτάτους ἐν τοῖς αὑτοῦ δαιτυμόνας ποιούμενοσ· ἐν οἷς οὐκ ἔσθ΄ οὗτινος τῶν καλλίστων οὐκ ἐμνημόνευσεν. ἰχθῦς τε γὰρ τῇ βίβλῳ ἐνέθετο καὶ τὰς τούτων χρείας καὶ τὰς τῶν ὀνομάτων ἀναπτύξεισ, καὶ λαχάνων γένη παντοῖα.  καὶ ζῴων παντοδαπῶν, καὶ ἄνδρας ἱστορίας συγγεγραφότας καὶ ποιητὰς καὶ φιλοσόφουσ, καὶ ὄργανα μουσικὰ καὶ σκωμμάτων εἴδη μυρία· καὶ ἐκπωμάτων διαφορὰς καὶ πλούτους βασιλέων διηγήσατο, καὶ νηῶν μεγέθη, καὶ ὅσα ἄλλα οὐδ΄ ἂν εὐχερῶς ἀπομνημονεύσαιμι, ἢ ἐπιλίποι ἂν με ἡ ἡμέρα κατ΄ εἶδος διεξερχόμενον. καί ἐστιν ἡ τοῦ λόγου οἰκονομία μίμημα τῆς τοῦ δείπνου πολυτελείασ, καὶ ἡ τῆς βίβλου διασκευὴ τῆς ἐν τῷ δείπνῳ  παρασκευῆσ. τοιοῦτον ὁ θαυμαστὸς οὗτος τοῦ λόγου οἰκονόμος ̓αθήναιος ἥδιστον λογόδειπνον εἰσηγεῖται κρείττων τε αὐτὸς ἑαυτοῦ γινόμενοσ, ὥσπερ οἱ ̓αθήνησι ῥήτορεσ, ὑπὸ τῆς ἐν τῷ λέγειν  θερμότητος πρὸς τὰ ἑπόμενα τῆς βίβλου βαθμηδὸν ὑπεράλλεται. οἱ δ΄ ἐν τῷ δείπνῳ δῆθεν ἐπιδημήσαντες δειπνοσοφισταὶ ἦσαν Μανσούριοσ, νόμων ἐξηγητὴς καὶ πάσης παιδείας οὐ παρέργως ἐπιμέλειαν ποιούμενοσ, μόνος ποιητήσ, ἀνὴρ καὶ κατὰ τὴν ἄλλην παιδείαν οὐδενὸς δεύτερος καὶ τὴν ἐγκύκλιον οὐ παρέργως ἐζηλωκώς · ἕκαστον γὰρ ὧν ἐπεδείκνυτο ὡς μόνον τοῦτο ἠσκηκὼς ἐφαίνετο, τοιαύτῃ πολυμαθείᾳ ἐκ παίδων συνετράφη· ἰάμβων δὲ ἦν αποιητὴς οὐδενὸς δεύτερος φησί, τῶν μετ΄ ̓αρχίλοχον ποιητῶν. παρῆν δὲ καὶ Πλούταρχος καὶ  Λεωνίδης ὁ ̓ηλεῖος καὶ Αἰμιλιανὸς ὁ Μαυρούσιος καὶ Ζωίλοσ, γραμματικῶν οἱ χαριέστατοι. φιλοσόφων δὲ παρῆσαν Ποντιανὸς καὶ Δημόκριτος οἱ Νικομηδεῖσ, πολυμαθείᾳ πάντας ὑπερηκοντικότεσ, Φιλάδελφός τε ὁ Πτολεμαεύσ, ἀνὴρ οὐ μόνον ἐν φιλοσόφῳ θεωρίᾳ τεθραμμένοσ, ἀλλὰ καὶ κατὰ τὸν ἄλλον βίον ἐξητασμένοσ. τῶν δὲ κυνικῶν εἷς ἦν ὃν Κύνουλκον καλεῖ ᾧ οὐ μόνον  δύο κύνες ἀργοὶ εἵποντο, ὡς τῷ Τηλεμάχῳ ἐκκλησιάζοντι, ἀλλὰ τῶν ̓ακταίωνος πολὺ πλείονεσ. ῥητόρων τε ἦν ἄγυρις τῶν κυνικῶν κατ΄ οὐδὲν ἀπολειπομένη· ὧν κατέτρεχε μετὰ καὶ τῶν ἄλλων ὅσοι τι ἐφθέγγοντο Οὐλπιανὸς ὁ Τύριοσ, ὃς διὰ τὰς συνεχεῖς ζητήσεισ,  ἃς ἀνὰ πᾶσαν ὥραν ποιεῖται ἐν ταῖς ἀγυιαῖσ,  περιπάτοισ, βιβλιοπωλείοισ, βαλανείοις ἔσχεν ὄνομα τοῦ κυρίου διασημότερον Κειτούκειτοσ. οὗτος ὁ ἀνὴρ νόμον εἶχεν ἴδιον μηδενὸς ἀποτρώγειν πρὶν εἰπεῖν κεῖται ἢ οὐ κεῖται; οἷον εἰ κεῖται ὥρα ἐπὶ τοῦ τῆς ἡμέρας μορίου, εἰ ὁ μέθυσος ἐπὶ ἀνδρόσ, εἰ ἡ μήτρα κεῖται ἐπὶ τοῦ ἐδωδίμου βρώματοσ, εἰ σύαγρος κεῖται τὸ σύνθετον ἐπὶ τοῦ συόσ. ἰατρῶν δὲ παρῆσαν Δάφνος ̓εφέσιοσ, ἱερὸς τὴν τέχνην καὶ κατὰ τὰ ἤθη, τῶν ̓ακαδημαικῶν λόγων οὐ παρέργως ἁπτόμενοσ,, Γαληνός τε ὁ Περγαμηνόσ, ὃς τοσαῦτ΄ ἐκδέδωκε συγγράμματα φιλόσοφὰ τε καὶ ἰατρικὰ ὡς πάντας ὑπερβαλεῖν  τοὺς πρὸ αὐτοῦ, καὶ κατὰ τὴν ἑρμηνείαν οὐδενὸς ὢν τῶν ἀρχαίων ἀδυνατώτεροσ, ̔ρουφῖνός τε ὁ Νικαεύσ. μουσικὸς δὲ παρῆν ̓αλκείδης ὁ ̓αλεξανδρεύσ, καί. ἦν ὁ κατάλογος οὗτος στρατιωτικόσ, φησί, μᾶλλον ἢ συμποτικόσ. Δραματουργεῖ δὲ τὸν διάλογον ὁ ̓αθήναιος ζήλῳ Πλατωνικῷ·· οὕτως γοῦν ἄρχεται·   αὐτόσ, ὦ ̓αθήναιε, μετειληφὼς τῆς καλῆς ἐκείνης συνουσίας τῶν νῦν ἐπικληθέντων δειπνοσοφιστῶν, ἥτις ἀνὰ τὴν πόλιν πολυθρύλητος ἐγένετο, ἢ παρ΄ ἄλλου μαθὼν τοῖς ἑταίροισ. διεξῄεισ, αὐτόσ, ὦ Τιμόκρατεσ, μετασχών.  ἆρ΄ οὖν ἐθελήσεις καὶ ἡμῖν τῶν καλῶν ἐπικυλικίων λόγων μεταδοῦναι  τρὶς δὲ ἀπομαξαμένοισι θεοὶ διδόασιν ἄμεινον,  ὣς πού φησιν ὁ Κυρηναῖος ποιητήσἢ παρ΄ ἄλλου τινὸς ἡμᾶς ἀναπυνθάνεσθαι δεῖ.  εἶτα εἰσβάλλει μετ΄ ὀλίγον εἰς τὸν τοῦ Λαρηνσίου ἔπαινον καὶ λέγει· ὃς ὑπὸ φιλοτιμίας πολλοὺς τῶν ἀπὸ παιδείας συναθροίζων οὐ μόνον τοῖς ἄλλοις ἀλλὰ καὶ λόγοις εἱστία, τὰ μὲν προβάλλων τῶν ἀξίων ζητήσεωσ, τὰ δὲ ἀνευρίσκων, οὐκ ἀβασανίστως οὐδ΄ ἐκ τοῦ παρατυχόντος τὰς ζητήσεις ποιούμενοσ, ἀλλ΄ ὡς ἔνι μάλιστα μετὰ κριτικῆς τινος καὶ Σωκρατικῆς ἐπιστήμησ, ὡς πάντας  θαυμάζειν τῶν ζητήσεων τὴν τήρησιν. λέγει δὲ αὐτὸν καὶ καθεσταμένον ἐπὶ τῶν ἱερῶν εἶναι καὶ θυσιῶν ὑπὸ τοῦ πάντα ἀρίστου βασιλέως Μάρκου καὶ μὴ ἔλαττον τῶν πατρίων τὰ τῶν ̔ελλήνων μεταχειρίζεσθαι. καλεῖ δὲ αὐτὸν καὶ ̓αστεροπαῖόν τινα ἐπ΄ ἴσης ἀμφοτέρων τῶν φωνῶν προιστάμενον. λέγει δὲ αὐτὸν καὶ ἔμπειρον εἶναι ἱερουργιῶν τῶν νομισθεισῶν ὑπό τε τοῦ τῆς πόλεως ἐπωνύμου ̔ρωμύλου καὶ Πομπιλίου Νουμᾶ καὶ ἐπιστήμονα νόμων πολιτικῶν. πάντα δὲ ταῦτα  μόνον ἐξευρεῖν ἐκ παλαιῶν ψηφισμάτων καὶ δογμάτων  τηρήσεωσ, ἔτι δὲ νόμων συναγωγῆς οὐκέτι διδάσκουσιν, ὡς τὰ Πινδάρου ὁ κωμῳδιοποιὸς Εὔπολίς φησιν, ἤδη κατασεσιγασμένων  ὑπὸ τῆς τῶν πολλῶν ἀφιλοκαλίασ. ἦν δέ, φησί, καὶ βιβλίων κτῆσις αὐτῷ ἀρχαίων ̔ελληνικῶν τοσαύτη ὡς ὑπερβάλλειν πάντας τοὺς ἐπὶ συναγωγῇ τεθαυμασμένουσ, Πολυκράτην τε τὸν Σάμιον καὶ Πεισίστρατον τὸν ̓αθηναίων τυραννήσαντα Εὐκλείδην τε τὸν καὶ αὐτὸν ̓αθηναῖον καὶ Νικοκράτην τὸν Κύπριον ἔτι τε τοὺς Περγάμου βασιλέας Εὐριπίδην τε τὸν ποιητὴν ̓αριστοτέλην τε τὸν φιλόσοφον καὶ Θεόφραστον καὶ τὸν τὰ τούτων  διατηρήσαντα βιβλία Νηλέα· παρ΄ οὗ πάντα φησί, πριάμενος ὁ ἡμεδαπὸς βασιλεὺς Πτολεμαῖοσ, Φιλάδελφος δὲ ἐπίκλην, μετὰ τῶν ̓αθήνηθεν καὶ τῶν ἀπὸ ̔ρόδου εἰς τὴν καλὴν ̓αλεξάνδρειαν μετήγαγε. διόπερ ἐκεῖνα τῶν ̓αντιφάνους ἐρεῖ τις εἰς αὐτόν· ἀεὶ δὲ πρὸς Μούσαισι καὶ λόγοις πάρει ,  ὅπου τι σοφίας ἔργον ἐξετάζεται. ἀγλαίζεται δὲ καὶ μουσικᾶς ἐν ἀώτῳ οἷα παίζομεν φίλαν  ἄνδρες ἀμφὶ θαμὰ τράπεζαν,  κατὰ τὸν Θηβαῖον μελοποιόν. καὶ ἐπὶ τὰς ἑστιάσεις δὲ παρακαλῶν πατρίδα, φησί, τὴν ̔ρώμην πᾶσιν ἀποφαίνει. τίς  γὰρ τὰ οἴκοι ποθεῖ τούτῳ ξυνὼν ἀναπεπταμένην ἔχοντι τοῖς φίλοις τὴν οἰκίαν; κατὰ γὰρ τὸν κωμῳδιοποιὸν ̓απολλόδωρον·· εἰς οἰκίαν ὅταν τις εἰσίῃ φίλου  ἔστιν θεωρεῖν Νικοφῶν, τὴν τοῦ φίλου εὔνοιαν  εὐθὺς εἰσιόντα τὰς θύρασ. ὁ θυρωρὸς ἱλαρὸς πρῶτόν ἐστιν, ἡ κύων  ἔσηνε καὶ προσῆλθ΄ , ὑπαντήσας δέ τις  δίφρον εὐθέως ἔθηκε, κἂν μηδεὶς λέγῃ μηδέν. τοιούτους ἔδει καὶ τοὺς λοιποὺς εἶναι πλουσίουσ· ὡς τοῖς γε μὴ τοῦτο ποιοῦσιν ἐρεῖ τις τί  μικρολόγος εἶ, πλεῖαί τοι οἴνου κλισίαι· δαίνυ δαῖτα γέρουσι θάλειαν· ἔοικέ τοι. τοιοῦτος ἦν τῇ μεγαλοψυχίᾳ ὁ μέγας ̓αλέξανδροσ. Κόνων δὲ τῇ περὶ Κνίδον ναυμαχίᾳ νικήσας Λακεδαιμονίους καὶ τειχίσας τὸν Πειραιᾶ ἑκατόμβην τῷ ὄντι θύσας καὶ ου΄ ψευδωνύμωσ, πάντας ̓αθηναίους  εἱστίασεν. ̓αλκιβιάδης δὲ ̓ολύμπια νικήσας ἅρματι πρῶτος καὶ δεύτερος καὶ τέταρτοσ, εἰς ἃς νίκας καὶ Εὐριπίδης ἔγραψεν ἐπινίκιον, θύσας ̓ολυμπίῳ Διὶ τὴν πανήγυριν πᾶσαν εἱστίασε. τὸ αὐτὸ ἐποίησε καὶ Λεώφρων ̓ολυμπίασιν, ἐπινίκιον γράψαντος τοῦ Κείου Σιμωνίδου. ̓εμπεδοκλῆς δ΄ ὁ ̓ακραγαντῖνος ἵπποις ̓ολύμπια νικήσασ, Πυθαγορικὸς ὢν καὶ ἐμψύχων ἀπεχόμενοσ, ἐκ σμύρνης καὶ λιβανωτοῦ καὶ τῶν πολυτελεστάτων ἀρωμάτων βοῦν ἀναπλάσας διένειμε τοῖς εἰς τὴν  πανήγυριν ἀπαντήσασιν. ὁ δὲ Χῖος ̓́ιων τραγῳδίαν νικήσας ̓αθήνησιν ἑκάστῳ τῶν ̓αθηναίων ἔδωκε Χίου κεράμιον. τοῦ γάρ τις ἄλλου πρὸς θεῶν ἂν οὕνεκα εὔξαιτο πλουτεῖν εὐπορεῖν τε χρημάτων τοῦ  δύνασθαι παραβοηθεῖν τοῖς φίλοις  σπείρειν τε καρπὸν Χάριτοσ, ἡδίστης θεῶν τοῦ μὲν πιεῖν γὰρ καὶ φαγεῖν τὰς ἡδονὰς ἔχομεν ὁμοίασ· οὐδὲ τοῖς λαμπροῖσι γὰρ δείπνοις τὸ πεινῆν παύεται,  ̓αντιφάνης φησίν. ὅτι Ξενοκράτης ὁ Χαλκηδόνιος καὶ Σπεύσιππος ὁ ̓ακαδημαικὸς καὶ ̓αριστοτέλης βασιλικοὺς νόμους ἔγραψε.  ἀλλὰ μὴν καὶ ὁ ̓ακραγαντῖνος Τελλίασ, φιλόξενος ὢν καὶ πάντας πολυωρῶν, πεντακοσίοις ἱππεῦσιν ἐκ Γέλας ποτὲ καταλύσασιν ὡς αὐτὸν χειμῶνος ὥρᾳ ἔδωκεν ἑκάστῳ χιτῶνα καὶ ἱμάτιον. ὁ τρεχέδειπνοσ, φησί, σοφιστής . Κλέαρχός φησι Χάρμον τὸν Συρακούσιον εὐτρεπίσθαι στιχίδια καὶ παροιμίας εἰς ἕκαστον τῶν ἐν τοῖς δείπνοις παρατιθεμένων εἰς μὲν τὸν ἰχθὺν ἥκω λιπὼν Αἰγαῖον ἁλμυρὸν βάθοσ, εἰς δὲ τοὺς κήρυκασ·  χαίρετε, κήρυκεσ, Διὸς ἄγγελοι εἰς δὲ τὴν χορδὴν  ἑλικτὰ κοὐδὲν ὑγιέσ, εἰς δὲ τὴν ὠνθυλευμένην τευθίδα·  σοφή, σοφὴ σύ, εἰς δὲ τὸ ἐν τοῖς ἑψητοῖς ὡραῖον  οὐκ ἀπ΄ ἐμοῦ σκεδάσεις ὄχλον;  εἰς δὲ τὴν ἀποδεδαρμένην ἔγχελυν· οὐ προκαλυπτομένα βοστρυχώδεα. τοιούτους πολλούς φησι τῷ Λαρηνσίου παρεῖναι δείπνῳ, ὥσπερ συμβολὰς κομίζοντας τὰ ἀπὸ τῶν στρωματοδέσμων γράμματα. φησὶ δὲ καὶ ὅτι ὁ  Χάρμος εἰς ἕκαστον τῶν παρατιθεμένων ἔχων τι πρόχειρον, ὡς προείρηται, ἐδόκει τοῖς Μεσσηνίοις πεπαιδευμένος εἶναι ὡς καὶ Καλλιφάνης ὁ τοῦ Παραβρύκοντος κληθεὶς ἀρχὰς ποιημάτων πολλῶν καὶ λόγων ἐκγραψάμενος ἀνειλήφει μέχρι τριῶν καὶ τεσσάρων στίχων, πολυμαθείας δόξαν προσποιούμενοσ. πολλοὶ δὲ καὶ ἄλλοι διὰ στόματος εἶχον τὰς ἐν τῷ Σικελικῷ μυραίνασ, τὰς πλωτὰς ἐγχέλεισ, τῶν Παχυνικῶν θύννων τὰς ἠτριαίας τοὺς ἐν Μήλῳ ἐρίφουσ, τοὺς ἐν Σκιάθῳ κεστρέασ· καὶ τῶν  ἀδόξων δὲ τὰς Πελωρίδας κόγχας τὰς ἐκ Λιπάρας μαινίδασ, τὴν Μαντινικὴν γογγυλίδα, τὰς ἐκ Θηβῶν βουνιάδας καὶ τὰ παρ΄ ̓ασκραίοις τεῦτλα. Κλεάνθης δὲ ὁ Ταραντῖνοσ, ὥς φησι Κλέαρχοσ, πάντα παρὰ τοὺς πότους ἔμμετρα ἔλεγε, καὶ Πάμφιλος δὲ ὁ Σικελόσ, ὡς ταῦτα·  ἔγχει πιεῖν μοι καὶ τὸ πέρδικος σκέλοσ. ἀμίδα δότω τις ἢ πλακοῦντά τις δότω. τὸν βίον, φησίν, εὐσταθεῖσ, οὐκ ἐγχειρογάστορεσ.  γυργάθους ψηφισμάτων φέροντεσ, ̓αριστοφάνης  φησίν.  ὅτι ̓αρχέστρατος ὁ Συρακούσιος ἢ Γελῷος ἐν τῇ ὡς Χρύσιππος ἐπιγράφει Γαστρονομίᾳ, ὡς δὲ Λυγκεὺς καὶ Καλλίμαχος ̔ηδυπαθείᾳ, ὡς δὲ Κλέαρχος Δειπνολογίᾳ, ὡς δὲ ἄλλοι ̔́οψοποιίᾳ ἐπικὸν δὲ τὸ ποίημα, οὗ ἡ ἀρχὴ ἱστορίης ἐπίδειγμα ποιούμενοσ, ̔ελλάδι πάσῃ φησί·  πρὸς δὲ μιᾷ πάντας δειπνεῖν ἁβρόδαιτι τραπέζῃ.  ἔστωσαν δὲ ἢ τρεῖς ἢ τέσσαρες οἱ ξυνάπαντες ἢ  τῶν πέντε γε μὴ πλείουσ· ἤδη γὰρ ἂν εἴη μισθοφόρων ἁρπαξιβίων σκηνὴ στρατιωτῶν. ἀγνοεῖ δ΄ ὅτι οἱ ἐν τῷ Πλάτωνος συσσιτίῳ ὀκτὼ καί, εἴκοσι ἦσαν.  οὗτοι δὲ πρὸς τὰ δεῖπνα τῶν ἐν τῇ πόλει ἀφορῶσιν ἀεὶ καὶ πέτονται δεξιῶς ἐπὶ ταῦτ΄ ἄκλητοι, ̓αντιφάνης φησί, καὶ ἐπάγει· οὓς ἔδει  τὸν δῆμον ἐκ κοινοῦ τρέφειν, ἀεί θ΄ ὅπερ ̓ολυμπίασί φασι ταῖς μυίαις ποιεῖν,  βοῦν τοῖς ἀκλήτοις προκατακόπτειν πανταχοῦ. τὰ μὲν θέρεοσ, τὰ δὲ γίνεται ἐν χειμῶνι, φησὶν ὁ Συρακούσιος ποιητήσ· οὐχ ἅμα μὲν οὖν  πάντα παρασκευάζεσθαι δυνατόν, λέγεσθαι δὲ ῥᾴδιον. ὅτι δείπνων ἀναγραφὰς πεποίηνται ἄλλοι τε καὶ Τιμαχίδας ὁ ̔ρόδιος δι΄ ἐπῶν ἐν ἕνδεκα βιβλίοις  ἢ καὶ πλείοσι καὶ Νουμήνιος ὁ ̔ηρακλεώτησ, ὁ Διεύχους τοῦ ἰατροῦ μαθητήσ, καὶ Ματρέας  ὁ Πιταναῖος ὁ παρῳδὸς καὶ ̔ηγήμων ὁ Θάσιος ὁ ἐπικληθεὶς Φακῆ, ὃν τῇ ἀρχαίᾳ κωμῳδίᾳ τινὲς ἐντάττουσιν. ὅτι ̓αρτεμίδωρος ὁ Ψευδαριστοφάνειος ὀψαρτυτικὰς λέξεις συνήγαγε. τοῦ Φιλοξένου δὲ τοῦ Λευκαδίου Δείπνου Πλάτων ὁ κωμῳδιοποιὸς μέμνηται· α. ἐγὼ δ΄ ἐνθάδ΄ ἐν τῇ ἐρημίᾳ τουτὶ διελθεῖν βούλομαι τὸ βιβλίον πρὸς  ἐμαυτόν. β. ἐστὶ δ΄, ἀντιβολῶ σε, τοῦτο τί; α. Φιλοξένου καινή τις ὀψαρτυσία. β. ἐπίδειξον αὐτὴν ἥτις ἔστ΄. α. ἄκουε δή.  ἄρξομαι ἐκ βολβοῖο, τελευτήσω δ΄ ἐπὶ θύννον.  β. ἐπὶ θύννον, ·  οὐκοῦν τῆς τελευτῆς πολὺ  κράτιστον ἐνταυθὶ τετάχθαι τάξεωσ. α. βολβοὺς μὲν σποδιᾷ δαμάσας καταχύσματι δεύσας ὡς  πλείστους διάτρωγε· τὸ γὰρ δέμας ἀνέρος ὀρθοῖ. καὶ τάδε μὲν δὴ ταῦτα· θαλάσσης δ΄ ἐς τέκν΄ ἄνειμι.  εἶτα μετὰ μικρὸν  οὐδὲ λοπὰς κακόν ἐστιν ἀτὰρ τὸ τάγηνον ἄμεινον,  οἶμαι.  καὶ μετ΄ ὀλίγα· ὀρφὼν αἰολίαν συνόδοντά τε καρχαρίαν τε μὴ  τέμνειν, μή σοι νέμεσις θεόθεν καταπνεύσῃ, ἀλλ΄ ὅλον ὀπτήσας παράθεσ· πολλὸν γὰρ ἄμεινον. πουλύποδος πλεκτὴ δ΄ , ἂν πιλήσῃς κατὰ καιρόν,  ἑφθὴ τῆς ὀπτῆσ, ἢν ᾖ μείζων, πολὺ κρείττων· ἢν ὀπταὶ δὲ δύ΄ ὦσ1΄, ἑφθῇ κλαίειν ἀγορεύω. τρίγλη δ΄ οὐκ ἐθέλει νεύρων ἐπιήρανος εἶναι· παρθένου ̓αρτέμιδος γὰρ ἔφυ καὶ στύματα μισεῖ. σκορπίος αὖ  β. παίσειὲ γέ σου τὸν πρωκτὸν ὑπελθών. ἀπὸ τούτου τοῦ Φιλοξένου καὶ Φιλοξένειοί τινες πλακοῦντες ὠνομάσθησαν. περὶ τούτου Χρύσιππὸς  φησιν  ἐγὼ κατέχω τινὰ ὀψοφάγον ἐπὶ τοσοῦτον ἐκπεπτωκότα τοῦ μὴ ἐντρέπεσθαι τοὺς πλησίον ἐπὶ τοῖς γινομένοισ, ὥστε φανερῶς ἐν τοῖς βαλανείοις τήν τε χεῖρα συνεθίζειν πρὸς τὰ θερμὰ καθιέντα εἰς ὕδωρ θερμὸν καὶ τὸ στόμα ἀναγαργαριζόμενον θερμῷ, ὅπως δηλονότι ἐν τοῖς θερμοῖς δυσκίνητος ᾖ. ἔφασαν γὰρ αὐτὸν καὶ τοὺς ὀψοποιοῦντας ὑποποιεῖσθαι ἵνα θερμότατα παρατιθῶσι  καὶ μόνος καταναλίσκῃ αὐτὸς τῶν λοιπῶν συνακολουθεῖν μὴ δυναμένων. τὰ δ΄ αὐτὰ καὶ περὶ τοῦ Κυθηρίου Φιλοξένου ἱστοροῦσι καὶ ̓αρχύτου καὶ ἄλλων πλειόνων, ὧν τις παρὰ Κρωβύλῳ τῷ κωμικῷ φησιν· α. ἐγὼ δὲ πρὸς τὰ θερμὰ ταῦθ΄ ὑπερβολῇ  τοὺς δακτύλους δήπουθεν ̓ιδαίους ἔχω  καὶ τὸν λάρυγγ΄ ἥδιστα πυριῶ τεμαχίοισ. β. κάμινοσ, οὐκ ἄνθρωποσ.  Κλέαρχος δέ φησι Φιλόξενον προλουόμενον ἐν τῇ πατρίδι κἀν ἄλλαις πόλεσι περιέρχεσθαι τὰς  οἰκίασ, ἀκολουθούντων αὐτῷ παίδων καὶ φερόντων ἔλαιον οἶνον γάρον ὄξος καὶ ἄλλα ἡδύσματα· ἔπειτα εἰσιόντα εἰς τὰς ἀλλοτρίας οἰκίας τὰ ἑψόμενα τοῖς ἄλλοις ἀρτύειν, ἐμβάλλοντα ὧν ἐστι χρεία κἆθ΄ οὕτως εἰς ἑαυτὸν κύψαντα εὐωχεῖσθαι. οὗτος εἰς ̓́εφεσον καταπλεύσας εὑρὼν τὴν ὀψοπώλιδα κενὴν ἐπύθετο τὴν αἰτίαν καὶ μαθὼν ὅτι πᾶν εἰς γάμους συνηγόρασται, λουσάμενος παρῆν ἄκλητος ὡς τὸν νυμφίον. καὶ μετὰ τὸ δεῖπνον ᾅσας ὑμέναιον, οὗ ἡ ἀρχὴ Γάμε θεῶν λαμπρότατε,  πάντας ἐψυχαγώγησεν· ἦν δὲ διθυραμβοποιόσ. καὶ ὁ νυμφίος  Φιλόξενε,  εἶπε, καὶ αὔριον ὧδε δειπνήσεισ;  καὶ ὁ Φιλόξενος ἂν ὄψον,  ἔφη, μὴ πωλῇ τισ.  Θεόφιλος δέ φησιν  οὐχ ὥσπερ Φιλόξενον τὸν ̓ερύξιδοσ· ἐκεῖνος γάρ ὡς ἔοικεν, ἐπιμεμφόμενος τὴν φύσιν εἰς τὴν ἀπόλαυσιν ηὔξατό ποτε γεράνου τὴν φάρυγγα σχεῖν ἀλλὰ πολὺ μᾶλλον ἵππον ὅλως ἢ βοῦν ἢ κάμηλον ἢ ἐλέφαντα δεῖ σπουδάζειν γενέσθαι. οὕτω γὰρ καὶ αἱ ἐπιθυμίαι καὶ αἱ ἡδοναὶ πολλῷ μείζους καὶ σφοδρότεραι· πρὸς γὰρ τὰς δυνάμεις ποιοῦνται τὰς ἀπολαύσεισ.  Κλέαρχος δὲ Μελάνθιόν φησι τοῦτ΄ εὔξασθαι   λέγων·  Τιθωνοῦ Μελάνθιος ἔοικε βουλεύσασθαι βέλτιον. ὁ μὲν γὰρ ἀθανασίας ἐπιθυμήσας ἐν θαλάμῳ κρέμαται πάντων ὑπὸ γήρως ἐστερημένος τῶν ἡδέων· Μελάνθιος δὲ τῶν ἀπολαύσεων ἐρῶν, ηὔξατο τῆς μακραύχενος ὄρνιθος τὸν τράχηλον ἔχειν, ἵν΄ ὅτι πλεῖστον τοῖς ἡδέσιν ἐνδιατρίβῃ. ὁ αὐτός φησι Πίθυλλον τὸν Τένθην καλούμενον οὐ περιγλωττίδα μόνον ὑμενίνην φορεῖν, ἀλλὰ καὶ προσελυτροῦν τὴν γλῶσσαν πρὸς τὰς ἀπολαύσεισ.  καὶ τέλος ἰχθύαν τρίβων ἀπεκάθαιρεν αὐτήν· μόνος δ΄ οὗτος τῶν ἀπολαυστικῶν καὶ δακτυλήθρας ἔχων ἐσθίειν λέγεται τὸ ὄψον, ἵν΄ ὡς θερμότατον ὁ τρισάθλιος ἀναδιδῷ τῇ γλώττῃ. ἄλλοι δὲ φίλιχθυν τὸν Φιλόξενόν φασιν ̓αριστοτέλης δὲ φιλόδειπνον ἁπλῶσ, ὃς καὶ γράφει που ταῦτα·· δημηγοροῦντες ἐν τοῖς ὄχλοις κατατρίβουσιν ὅλην τὴν ἡμέραν ἐν τοῖς θαύμασι, καὶ πρὸς τοὺς ἐκ τοῦ Φάσιδος ἢ Βορυσθένους καταπλέοντασ, ἀνεγνωκότες οὐδὲν πλὴν εἰ τὸ Φιλοξένου Δεῖπνον οὐχ ὅλον.   Φαινίας δέ φησιν ὅτι Φιλόξενος ὁ Κυθήριος ποιητήσ, περιπαθὴς ὢν τοῖς ὄψοισ, δειπνῶν ποτε παρὰ Διονυσίῳ ὡς εἶδεν ἐκείνῳ μὲν μεγάλην τρῖγλαν παρατεθεῖσαν, ἑαυτῷ δὲ μικράν, ἀναλαβών αὐτὴν εἰς τὰς χεῖρας πρὸς τὸ οὖς προσήνεγκε. πυθομένου δὲ τοῦ Διονυσίου τίνος ἕνεκεν τοῦτο  ποιεῖ, εἶπεν ὁ Φιλόξενος ὅτι γράφων τὴν Γαλάτειαν βούλοιτὸ τινα παρ΄ ἐκείνης τῶν κατὰ Νηρέα πυθέσθαι·· τὴν δὲ ἠρωτημένην ἀποκεκρίσθαι διότι  νεωτέρα ἁλοίη· διὸ μὴ παρακολουθεῖν· τὴν δὲ τῷ Διονυσίῳ παρατεθεῖσαν πρεσβυτέραν οὖσαν εἰδέναι πάντα σαφῶς ἃ βούλεται μαθεῖν. τὸν οὖν Διονύσιον γελάσαντα ἀποστεῖλαι αὐτῷ τὴν τρῖγλαν τὴν παρακειμένην αὐτῷ. συνεμέθυε δὲ τῷ Φιλοξένῳ ἡδέως ὁ Διονύσιοσ. ἐπεὶ δὲ τὴν ἐρωμένην Γαλάτειαν ἐφωράθη διαφθείρων, εἰς τὰς λατομίας  ἐνεβλήθη· ἐν αἷς ποιῶν τὸν Κύκλωπα συνέθηκε τὸν μῦθον εἰς τὸ περὶ αὑτὸν γενόμενον πάθοσ, τὸν μὲν Διονύσιον Κύκλωπα ὑποστησάμενοσ, τὴν δ΄ αὐλητρίδα Γαλάτειαν, ἑαυτὸν δ΄ ̓οδυσσέα. ἐγένετο δὲ κατὰ τοὺς Τιβερίου χρόνους ἀνήρ τις ̓απίκιοσ, πλουσιώτατος τρυφητήσ, ἀφ΄ οὗ πλακούντων γένη πολλὰ ̓απίκια ὀνομάζεται. οὗτος ἱκανὰς μυριάδας καταναλώσας εἰς τὴν γαστέρα ἐν Μιντούρναις πόλις δὲ Καμπανίας διέτριβε τὰ  πλεῖστα καρίδας ἐσθίων πολυτελεῖσ, αἳ γίνονται αὐτόθι ὑπέρ γε τὰς ἐν Σμύρνῃ μεγίστας καὶ τοὺς ἐν ̓αλεξανδρείᾳ ἀστακούσ. ἀκούσας οὖν καὶ κατὰ Λιβύην γίνεσθαι ὑπερμεγέθεις ἐξέπλευσεν οὐδ΄ ἀναμείνας μίαν ἡμέραν καὶ πολλὰ κακοπαθήσας κατὰ τὸν πλοῦν ὡς πλησίον ἧκε τῶν τόπων πρὶν ἐξορμῆσαι τῆς νεὼς πολλὴ δ΄ ἐγεγόνει παρὰ Λίβυσι φήμη τῆς ἀφίξεως αὐτοῦ, προσπλεύσαντες ἁλιεῖς προσήνεγκαν αὐτῷ τὰς καλλίστας καρίδασ. ὁ δ΄ ἰδὼν ἐπύθετο εἰ μείζους ἔχουσιν· εἰπόντων δὲ  μὴ γίνεσθαι ὧν ἤνεγκαν, ὑπομνησθεὶς τῶν ἐν  Μιντούρναις ἐκέλευσε τῷ κυβερνήτῃ τὴν αὐτὴν ὁδὸν ἐπὶ ̓ιταλίαν ἀναπλεῖν μηδὲ προσπελάσαντι τῇ γῇ. ̓αριστόξενος δ΄ ὁ Κυρηναῖος φιλόσοφοσ, ὁ ὄντως μετελθὼν τὴν πάτριον φιλοσοφίαν, ἀφ΄ οὗ καὶ κωλήν τις καλεῖται ̓αριστόξενος ἰδίως σκευαζόμενοσ, ὑπὸ τῆς ἀνυπερβλήτου τρυφῆς καὶ τὰς ἐν τῷ κήπῳ γινομένας θριδακίνας οἰνομέλιτι ἐπότιζεν ἑσπέρασ, καὶ ὑπὸ τὴν ἕω λαμβάνων, χλωροὺς ἔχειν ἔλεγε πλακοῦντας ὑπὸ τῆς γῆς ἀναπεμπομένους αὐτῷ.  Τραιανῷ δὲ τῷ αὐτοκράτορι ἐν Παρθίᾳ ὄντι καὶ τῆς θαλάσσης ἀπέχοντι ἡμερῶν παμπόλλων ὁδόν, ̓απίκιος ὄστρεα νεαρὰ διεπέμψατο ὑπὸ σοφίας αὐτοῦ τεθησαυρισμένα· καὶ οὐχ ὡς Νικομήδει τῷ Βιθυνῶν βασιλεῖ ἐπιθυμήσαντι ἀφύης μακρὰν δὲ καὶ οὗτος ἦν τῆς θαλάσσης μάγειρός τις μιμησάμενος τὸ ἰχθύδιον παρέθηκεν ὡς ἀφύασ. ὁ γοῦν παρ΄ Εὔφρονι τῷ κωμικῷ μάγειρὸς φησιν· α. ἐγὼ μαθητὴς ἐγενόμην Σωτηρίδου ὃς ἀπὸ θαλάσσης Νικομήδει δώδεκα  ὁδὸν ἀπέχοντι πρῶτος ἡμερῶν ποτε ἀφύης  ἐπιθυμήσαντι χειμῶνος μέσου;παρέθηκε νὴ Δί΄ , ὥστε πάντας ἀνακραγεῖν β. πῶς δὲ δυνατὸν τοῦτ΄ ἐστι, · α. θήλειαν λαβών γογγυλίδα  ταύτην ἔτεμε λεπτὰ καὶ μακρά, τὴν ὄψιν αὐτῆς τῆς ἀφύης μιμούμενος ἀποζέσασ, ἔλαιον ἐπιχέασ, ἅλας  δοὺς μουσικῶσ, μήκωνος ἐπιπάσας ἄνω ακόκκους μελαίνης τετταράκοντα τὸν ἀριθμόν,  περὶ τὴν Σκυθίαν ἔπαυσε τὴν ἐπιθυμίαν.  καὶ Νικομήδης γογγυλίδα μασώμενος  ἀφύης τότ΄ ἔλεγε τοῖς φίλοις ἐγκώμιον. οὐδὲν ὁ μάγειρος τοῦ ποιητοῦ διαφέρει·· ὁ νοῦς γάρ ἐστιν ἐκατέρῳ τούτων τέχνη. ὅτι περὶ Περικλέους φησὶν ̓αρχίλοχος ὁ Πάριοσ, ποιητὴς ὡς ἀκλήτου ἐπεισπαίοντος εἰς τὰ συμπόσια Μυκονίων δίκην. δοκοῦσι δ΄ οἱ Μυκόνιοι διὰ τὸ  πένεσθαι καὶ λυπρὰν νῆσον οἰκεῖν ἐπὶ γλισχρότητι καὶ πλεονεξίᾳ διαβάλλεσθαι· τὸν γοῦν γλίσχρον ̓ισχόμαχον Κρατῖνος Μυκόνιον καλεῖ·  πῶς ἂν σύγ΄ ̓ισχομάχου γεγονὼς τοῦ Μυκονίου φιλόδωρος ἂν εἴησ, ·  ἀγαθὸς πρὸς ἀγαθοὺς ἄνδρας ἑστιασόμενος ἧκον· κοινὰ γάρ τὰ τῶν φίλων.    πολλὸν δὲ πίνων καὶ χαλίκρητον μέθυ, οὔτε τῖμον εἰσενέγκας οὔτε  ,  οὐδὲ μὲν κληθεὶς  ἦλθεσ, οἷα δὴ φίλοσ·  ἀλλὰ σ1΄ ἡ γαστὴρ νόον τε καὶ φρένας παρήγαγεν  εἰς ἀναιδείην, ̓αρχίλοχος φησίν.  Εὔβουλος ὁ κωμικὸς φησί που·  εἰσὶν ἡμῖν τῶν κεκλημένων δύο  ἐπὶ δεῖπνον ἄμαχοι, Φιλοκράτης καὶ Φιλοκράτησ. ἕνα γὰρ ἐκεῖνον ὄντα δύο λογίζομαι,  μεγάλουσ.. .. μᾶλλον δὲ τρεῖσ. ὅν φασί ποτε κληθέντ΄ ἐπὶ δεῖπνον πρὸς τινοσ,  εἰπόντος αὐτῷ τοῦ φίλου, ὁπηνίκ΄ ἂν εἴκοσι  ποδῶν μετροῦντι τὸ στοιχεῖον ᾖ,  ἥκειν, ἕωθεν αὐτὸν εὐθὺς ἡλίου  μετρεῖν ἀνέχοντος μακροτέρας δ΄ οὔσης ἔτι πλεῖν ἢ δυοῖν ποδοῖν παρεῖναι τῆς σκιᾶσ·  ἔπειτα φάναι μικρὸν ὀψιαίτερον δἰ  ἀσχολίαν ἥκειν, παρόνθ΄ ἅμ΄ ἡμέρᾳ.  ἀσυμβόλου δείπνου γὰρ ὅστις ὑστερεῖ,  τοῦτον ταχέως νόμιζε κἂν τάξιν λιπεῖν, ̓́αμφις φησὶν ὁ κωμικόσ. Χρύσιππος δὲ φησιν· ἀσύμβολον  κώθωνα μὴ παραλίμπανε.  κώθων δ΄ οὐ παραλειπτὸς ἀσύμβολοσ, ἀλλὰ διωκτόσ. ̓αντιφάνης δέ φησι  βίος θεῶν γάρ ἐστιν, ὅταν ἔχῃς ποθὲν τἀλλότρια  δειπνεῖν, μὴ προσέχων λογίσμασι. καὶ πάλιν· μακάριος ὁ βίοσ· δεῖ μ΄ ἀεὶ καινὸν πόρον εὑρεῖν ὅπως μάσημα ταῖς γνάθοις ἔχω. ταῦτα οἴκοθεν ἔχων εἰς τὸ συμπόσιον ἦλθον καὶ προμελετήσασ, ἵνα κἀγὼ τὸ στεγανόμιον κομίζων παραγένωμαι.  ἄκαπνα γὰρ αἰὲν ἀοιδοὶ θύομεν. ὅτι τὸ μονοφαγεῖν ἐστιν ἐν χρήσει τοῖς παλαιοῖσ.  ̓αντιφάνησ· .. μονοφαγεῖσ, ἤδη τι καὶ βλάπτεις ἐμέ. ̓αμειψίασ· ἔρρ΄ ἐς κόρακασ, μονοφάγε καὶ τοιχωρύχε. περὶ τοῦ τῶν ἡρώων καθ΄ ̔́ομηρον βίου  ὅτι ̔́ομηρος ὁρῶν τὴν σωφροσύνην οἰκειοτάτην ἀρετὴν οὖσαν τοῖς νέοις καὶ πρώτην, ἔτι δὲ ἁρμόττουσαν καὶ πάντων τῶν καλῶν χορηγὸν οὖσαν, βουλόμενος ἐμφῦσαι πάλιν αὐτὴν ἀπ΄ ἀρχῆς καὶ ἐφεξῆς ἵνα τὴν σχολὴν καὶ τὸν ζῆλον ἐν τοῖς  καλοῖς ἔργοις ἀναλίσκωσι καὶ ὦσιν εὐεργετικοὶ καὶ κοινωνικοὶ πρὸς ἀλλήλουσ, εὐτελῆ κατεσκεύασε πᾶσι τὸν βίον καὶ αὐτάρκη, λογιζόμενος τὰς ἐπιθυμίας καὶ τὰς ἡδονὰς ἰσχυροτάτας γίνεσθαι καὶ πρώτας ἔτι τε καὶ ἐμφύτους τὰς περὶ ἐδωδὴν καὶ πόσιν, τοὺς δὲ διαμεμενηκότας ἐν εὐτελείᾳ εὐτάκτους καὶ περὶ τὸν ἄλλον βίον γίνεσθαι ἐγκρατεῖσ. ἁπλῆν οὖν ἀποδέδωκε τὴν δίαιταν πᾶσι καὶ τὴν αὐτὴν ὁμοίως βασιλεῦσιν ἰδιώταισ, νέοις πρεσβύταισ, λέγων· παρὰ δὲ ξεστὴν ἐτάνυσσε τράπεζαν,  σῖτον δ΄ αἰδοίη ταμίη παρέθηκε φέρουσα.  δαιτρὸς δὲ κρειῶν πίνακας παρέθηκεν ἀείρασ,  καὶ τούτων ὀπτῶν καὶ ὡς ἐπὶ τὸ πολὺ βοείων· παρὰ δὲ ταῦτα οὔτε ἐν ἑορταῖς οὔτ΄ ἐν γάμοις οὔτ΄ ἐν  ἄλλῃ συνόδῳ παρατίθησιν οὐδέν, καίτοι πολλάκις τὸν ̓αγαμέμνονα ποιήσας δειπνίζοντα τοὺς ἀρίστουσ· καὶ οὐ θρῖα καὶ κάνδυλον καὶ ἄμητας μελίπηκτά τε τοῖς βασιλεῦσιν ἐξαίρετα παρατίθησιν ̔́ομηροσ, ἀλλ΄ ἀφ΄ ὧν εὖ ἕξειν ἔμελλον τὸ σῶμα καὶ τὴν ψυχήν. Αἴαντα οὖν μετὰ τὴν μονομαχίαν νώτοισι βοῶν γέραιρεν ὁ ̓αγαμέμνων· καὶ Νέστορι δ΄ ἤδη ὄντι γηραιῷ καὶ Φοίνικι δὲ κρέας ὀπτὸν δίδωσι ἀφιστῶν ἡμᾶς τῶν ἀτάκτων ἐπιθυμιῶν.  καὶ ̓αλκίνους δὲ ὁ τὸν τρυφερὸν ᾑρημένος βίον τοὺς τρυφερωτάτους ἑστιῶν Φαίακας καὶ τὸν ̓οδυσσέα ξενίζων, ἐπιδεικνύμενος αὐτῷ τὴν τοῦ κήπου κατασκευὴν καὶ τῆς οἰκίας καὶ τὸν αὑτοῦ βίον, τοιαύτας παρατίθεται τραπέζασ.  καὶ Μενέλαος  δὲ τοὺς τῶν παίδων γάμους ποιούμενος καὶ τοῦ Τηλεμάχου πρὸς αὐτὸν παραγενομένου νῶτα βοὸς παρέθηκεν ὄπτ΄ ἐν χερσὶν ἑλών, τά ῥά οἱ γέρα πάρθεσαν  αὐτῷ. καὶ Νέστωρ δὲ βόας θύει Ποσειδῶνι παρὰ θαλάσσῃ διὰ τῶν φιλτάτων καὶ οἰκειοτάτων τέκνων, βασιλεὺς ὢν καὶ πολλοὺς ἔχων ὑπηκόουσ, τάδε παρακελευόμενοσ·· ἀλλ΄ ἄγ΄, ὁ μὲν πεδίονδ΄ ἐπὶ βοῦν ἴτω καὶ τὰ ἑξῆσ·  ὁσιωτέρα γὰρ αὕτη ἡ θυσία θεοῖς καὶ προσφιλεστέρα ἡ διὰ τῶν οἰκείων καὶ εὐνουστάτων ἀνδρῶν. καὶ τοὺς μνηστῆρας δὲ  ὑβριστὰς ὄντας καὶ πρὸς ἡδονὰς ἀνειμένους οὔτε ἰχθῦς ἐσθίοντας ποιεῖ οὔτε ὄρνιθας οὔτε μελίπηκτα, περιελὼν παντὶ σθένει. τὰς μαγειρικὰς μαγγανείασ, καὶ τά, ὡς ὁ Μένανδρός φησιν, ὑποβινητιῶντα βρώματα καὶ τὸ παρὰ πολλοῖς λασταυροκάκαβον καλούμενον βρῶμα, ὥς φησι Χρύσιππος ἐν τῷ περὶ καλοῦ καὶ ἡδονῆσ, οὗ ἡ κατασκευὴ περιεργοτέρα.  Πρίαμος δὲ παρὰ τῷ ποιητῇ καὶ ὀνειδίζει τοῖς υἱοῖς ἀναλίσκουσι τὰ μὴ νενομισμένα·  ἀρνῶν ἠδ΄ ἐρίφων ἐπιδήμιοι ἁρπακτῆρεσ.  Φιλόχορος δὲ ἱστορεῖ καὶ κεκωλῦσθαι ̓αθήνησιν  ἀπέκτου ἀρνὸς μηδένα γεύεσθαι, ἐπιλιπούσης ποτὲ τῆς τῶν ζῴων τούτων γενέσεωσ. ̔ελλήσποντον δὲ ̔́ομηρος ἰχθυόεντα προσαγορεύων καὶ τοὺς Φαίακας πλωτικωτάτους ποιῶν καὶ ἐν τῇ ̓ιθάκῃ εἰδὼς λιμένας πλείους καὶ νήσους προσεχεῖς πολλάσ, ἐν αἷς ἰχθύων ἐγίνετο πλῆθος καὶ ἀγρίων ὀρνίθων, καὶ εἰς εὐδαιμονίαν δὲ καταριθμῶν τὸ τὴν θάλασσαν ἰχθῦς παρέχειν, ὅμως τούτων οὐδὲν οὐδένα ποιεῖ προσφερόμενον καὶ μὴν οὐδ΄ ὀπώραν παρατίθησί τινι καίπερ οὖσαν  πολλὴν καὶ ἥδιστα ταύτης μνημονεύων καὶ πάντα χρόνον παρασκευάζων ἀθάνατον· ὄγχνη γάρ, φησίν, ἐπ΄ ὄγχνῃ καὶ τὰ ἑξῆσ. ἀλλὰ μὴν οὐδὲ στεφανουμένους οὐδὲ μυρουμένους ποιεῖ ὥσπερ οὐδὲ θυμιῶντασ, ἀλλὰ πάντων τούτων  ἀπολυομένους τοὺς ἀνθρώπους εἰς ἐλευθερίαν καὶ αὐτάρκειαν ἐξαιρεῖται τοὺς πρώτουσ. καὶ θεοῖς δὲ ἁπλῆν ἀποδίδωσι δίαιταν νέκταρ καὶ ἀμβροσίαν. καὶ τοὺς ἀνθρώπους δὲ ποιεῖ τιμῶντας αὐτοὺς ἀπὸ  τῆς διαίτησ, ἀφελὼν λιβανωτὸν καὶ σμύρναν καὶ στεφάνους καὶ τὴν περὶ ταῦτα τρυφήν. καὶ τῆς ἁπλῆς δὲ ταύτης διαίτης οὐκ ἀπλήστως ἀπολαύοντας παρίστησιν, ἀλλ΄ ὡς οἱ κράτιστοι τῶν ἰατρῶν ἀφαιρεῖ τὰς πλησμονάσ,  αὐτὰρ ἐπεὶ πόσιος καὶ ἐδητύος ἐξ ἔρον ἕντο· καὶ τὴν ἐπιθυμίαν πληρώσαντες καὶ ἐξώρμων ἐπὶ;μελέτην ἀθλητικὴν δίσκοισι τερπόμενοι καὶ  αἰγανέαις τῇ παιδιᾷ τὰ πρὸς σπουδὴν ἐκμελετῶντεσ· οἱ δὲ κιθαρῳδῶν ἠκροῶντο τὰς ἡρωικὰς πράξεις ἐν μέλει καὶ ῥυθμῷ ποιούντων.  διὸ οὐδὲν θαυμαστὸν τοὺς οὕτω τεθραμμένους ἀφλεγμάντους εἶναι τὰ σώματα καὶ τὰς ψυχάσ. ἐνδεικνύμενος οὖν καὶ τὴν εὐταξίαν ὡς ὑγιεινὸν ἐστι καὶ εὔχρηστον καὶ κοινὸν τὸν σοφώτατον Νέστορα πεποίηκε Μαχάονι τῷ ἰατρῷ τετρωμένῳ τὸν δεξιὸν ὦμον προσφέροντα οἶνον, ταῖς φλεγμοναῖς ἐναντιώτατον  ὄντα, καὶ τοῦτον Πράμνειον, ὃν ἴδμεν παχὺν καὶ πολύτροφον οὐ διψήσεως ἄκοσ, ἀλλ΄ ἐμφορήσεως ἕνεκα·· πεπωκότι γοῦν παρακελεύεται συνεχῶς τοῦτο ποιεῖν· σὺ μέν, φησί, πῖνε καθήμενοσ?̓, καὶ ἐπιξύοντα τυρὸν αἴγειον, ἐπὶ δὲ κρόμυον ποτοῦ ὄψον, ἵνα πλεῖον πίνῃ, καίτοι ἀλλαχοῦ λέγων τὸν οἶνον ἐκλύειν τὴν ἰσχὺν καὶ ἀπογυιοῦν. περὶ δὲ  τοῦ ̔́εκτορος ̔εκάβη οἰομένη μενεῖν αὐτὸν τὸ καταλειπόμενον τῆς ἡμέρας παρακαλεῖ πιεῖν σπείσαντα,  προτρεπομένη εἰς θυμηδίαν ὁ δ΄ ὑπερτίθεται πρὸς πρᾶξιν ἐξιών. καὶ ἡ μὲν ἀπερισπάστως ἐπαινεῖ τὸν οἶνον, ὁ δὲ μετὰ ἄσθματος ἥκων ἀπωθεῖται· καὶ ἡ μὲν ἀξιοῖ σπείσαντα πιεῖν, ὁ δὲ καθῃμαγμένος ἀσεβὲς ἡγεῖται. οἶδε δὲ ὁ ̔́ομηρος καὶ τὸ ὠφέλιμον καὶ τὸ σύμμετρον τοῦ οἴνου ἐν οἷς τὸν χανδὸν ἕλκοντα αὐτὸν βλάπτεσθαί φησί καὶ κράσεων δὲ γένη διάφορα ἐπίσταται· οὐκ ἂν γὰρ ̓αχιλλεὺς τὸ ζωρότερον κεραίρειν διέστειλε, μὴ οὔσης τινὸς καθημερινῆς κράσεωσ. ἴσως οὖν οὐκ ἐγίνωσκεν αὐτὸν εὐδιαφόρητον ἄνευ στερεμνίου σιτίου μίγματοσ, ὃ τοῖς ἰατροῖς διὰ τὴν τέχνην ἐστὶ  δῆλον τοῖς γοῦν καρδιακοῖς μετὰ οἴνου σιτῶδες ἀναμίσγουσί τι πρὸς κατοχὴν τῆς δυνάμεωσ. ἀλλ΄ ἐκεῖνος τῷ μὲν Μαχάονι μετ΄ ἀλφίτου καὶ τυροῦ δέδωκε τὸν οἶνον, τὸν δ΄ ̓οδυσσέα ποιεῖ συνάπτοντα τὴν ἀπὸ τῶν σιτίων καὶ οἴνου ὠφέλειαν ὃς δὲ κ΄ ἀνὴρ οἴνοιο κορεσσάμενος καὶ ἐδωδῆσ. τῷ δὲ κωθωνιζομένῳ δίδωσι τὸν ἡδύποτον, οὕτω καλέσας αὐτόν· ἐν δὲ πίθοι οἴνοιο παλαιοῦ ἡδυπότοιο. ποιεῖ δὲ ̔́ομηρος καὶ τὰς κόρας καὶ τὰς γυναῖκας  λουούσας τοὺς ξένουσ, ὡς οὔτε φλεγμονὴν οὔτε ἀκρασίαν τῶν εὖ βεβιωκότων καὶ σωφρόνως  ἁπτομένασ. ἀρχαῖον δὲ τοῦτο ἔθοσ· λούουσι γοῦν καὶ αἱ Κωκάλου θυγατέρεσ, ὡς νενομισμένον, τὸν Μίνω παραγενόμενον εἰς Σικελίαν. τῆς μέθης δὲ κατατρέχων ὁ ποιητὴς τὸν τηλικοῦτον Κύκλωπα ὑπὸ μικροῦ σώματος διὰ ταύτην ἀπολλύμενον παρίστησι καὶ Εὐρυτίωνα τὸν Κένταυρον τούς τε παρὰ Κίρκῃ λέοντας ποιεῖ καὶ  λύκους ταῖς ἡδοναῖς ἐπακολουθήσαντασ. τὸν δὲ ̓οδυσσέα σῴζει τῷ ̔ερμοῦ λόγῳ πεισθέντα· διὸ καὶ ἀπαθὴς γίνεται. ̓ελπήνορα δὲ πάροινον ὄντα καὶ τρυφερὸν κατακρημνίζει . καὶ ̓αντίνοος δ΄ ὁ λέγων πρὸς ̓οδυσσέα οἶνός σε τρώει μελιηδής  αὐτὸς οὐκ ἀπείχετο τοῦ πώματοσ· διὸ καὶ τρωθεὶς ἀπώλετο, ἔτι κρατῶν τὸ ποτήριον. ποιεῖ δὲ καὶ τοὺς ̔́ελληνας ἐν τῷ ἀπόπλῳ μεθύοντασ, διὸ καὶ στασιάζοντας ὅθεν καὶ ἀπόλλυνται. ἱστορεῖ δὲ  καὶ τὸν δεινότατον Αἰνείαν τῶν Τρώων ἐν τῷ βουλεύεσθαι διὰ τὴν ἐν τῇ μέθῃ παρρησίαν καὶ τὰς ἀπειλὰς ἃς Τρωσὶν ὑπέσχετο οἰνοποτάζων ὑπομείναντα τὴν ̓αχιλλέως ὁρμὴν καὶ μικροῦ παραπολλύμενον. καὶ ̓αγαμέμνων δὲ λέγει που περὶ αὑτοῦ· ἀλλ΄ ἐπεὶ ἀασάμην φρεσὶ λευγαλέῃσι πιθήσας ἢ οἴνῳ μεθύων, ἤ μ΄ ἔβλαψαν θεοὶ αὐτοί,  εἰς τὴν αὐτὴν τιθεὶς πλάστιγγα τὴν μέθην τῇ μανίᾳ. οὕτω δὲ καὶ τὰ ἔπη ταῦτα προηνέγκατο Διοσκουρίδης  ὁ ̓ισοκράτους μαθητήσ.̓ καὶ ὁ  ̓αχιλλεὺς δ΄ ὀνειδίζων τῷ ̓αγαμέμνονί φησιν· οἰνοβαρέσ, κυνὸς ὄμματ΄ ἔχων. Ταῦτ΄ εἶπε τὸ Θετταλὸν σόφισμα ἤτοι ὁ ἐκ Θετταλίας σοφιστήσ· παίζει δ΄ ἴσως πρὸς τὴν παροιμίαν ὁ ̓αθήναιοσ. ὅτι τροφαῖς ἐχρῶντο οἱ ἥρωες παρ΄ ̔ομήρῳ πρῶτον μὲν τῷ καλουμένῳ ἀκρατίσματι ὃ λέγει ἄριστον· οὗ ἅπαξ μέμνηται ἐν ̓οδυσσείᾳ· ̓οδυσεὺς καὶ δῖος ὑφορβὸς ἐντύνοντ΄ ἄριστον κειαμένω  πῦρ,  καὶ ἅπαξ ἐν ̓ιλιάδι·  ἐσσυμένως ἐπένοντο καὶ ἐντύνοντ΄ ἄριστον.  λέγει δὲ τὸ πρωινὸν ἔμβρωμα, ὃ ἡμεῖς ἀκρατισμὸν καλοῦμεν διὰ τὸ ἐν ἀκράτῳ βρέχειν καὶ προσίεσθαι ψωμούσ, ὡς ̓αντιφάνησ·  ἄριστον ἐν ὅσῳ  ὁ μάγειρος ποιεῖ, εἶτ΄ ἐπάγει·  συνακρατίσασθαι πῶς ἔχεις μετ΄ ἐμοῦ; καὶ Κάνθαροσ· α. οὐκοῦν ἀκρατισώμεθ΄ αὐτοῦ. β. μηδαμῶσ· ̓ισθμοῖ γὰρ ἀριστήσομεν.  ̓αριστομένησ·  ἀκρατιοῦμαι μικρόν, εἶθ΄ ἥξω πάλιν  ἄρτου δὶς ἢ τρὶς ἀποδακών.  Φιλήμων δέ φησιν ὅτι τροφαῖς δ΄ ἐχρῶντο οἱ παλαιοί, ἀκρατίσματι, ἀρίστῳ, ἑσπερίσματι, δείπνῳ. τὸν μὲν οὖν ἀκρατισμὸν διανηστισμὸν ἔλεγον, τὸ δ΄ ἄριστον δεῖπνον τὸ δ΄ ἑσπέρισμα δορπηστόν,  τὸ δὲ δεῖπνον ἐπιδορπίδα. ἐστὶ δ΄ ἡ τάξις καὶ παρ΄ Αἰσχύλῳ τῶν ὀνομάτων ἐν οἷς ὁ Παλαμήδης πεποίηται λέγων καὶ ταξιάρχας χἀκατοντάρχας στρατῷ  ἔταξα. σῖτον δ΄ εἰδέναι διώρισα ἄριστα, δεῖπνα, δόρπα δ΄ αἱρεῖσθαι τρίτα.  τῆς δὲ τετάρτης τροφῆς οὕτως ̔́ομηρος μέμνηται σὺ δ΄ ἔρχεο δειελιήσασ, ὃ καλοῦσί τινες δειλινόν, ὅ ἐστι μεταξὺ τοῦ ὑφ΄ ἡμῶν λεγομένου ἀρίστου καὶ δείπνου. καὶ ἄριστον μέν ἐστι τὸ ὑπὸ τὴν ἕω λαμβανόμενον, δεῖπνον δὲ τὸ μεσημβρινὸν ὃ ἡμεῖς ἄριστον, δόρπον δὲ τὸ ἑσπερινόν. μήποτε δὲ καὶ συνωνυμεῖ τὸ ἄριστον τῷ δείπνῳ. ἐπὶ γὰρ τῆς πρωινῆς που τροφῆς ἔφη· οἱ δ΄ ἄρα δεῖπνον  ἕλοντο, ἀπὸ δ΄ αὐτοῦ θωρήσσοντο.  μετὰ γὰρ τὴν ἀνατολὴν εὐθὺς δειπνοποιησάμενοι προέρχονται εἰς τὴν μάχην.  εὐωχοῦνται δὲ παρ΄ ̔ομήρῳ καθήμενοι. οἴονται δέ τινες καὶ ἑκάστῳ τῶν δαιτυμόνων κατ΄ ἄνδρα παρακεῖσθαι τράπεζαν. τῷ γοῦν Μέντῃ, φασίν, ἀφικομένῳ πρὸς Τηλέμαχον τῶν τραπεζῶν παρακειμένων ξεστὴ παρετέθη τράπεζα. οὔκ ἐστι δὲ τοῦτο ἐμφανῶς τοῦ προκειμένου κατασκευαστικὸν δύναται γὰρ ἡ ̓αθηνᾶ ἀπὸ τῆς Τηλεμάχου τραπέζης δαίνυσθαι. παρ΄ ὅλην δὲ τὴν συνουσίαν  παρέκειντο αἱ τράπεζαι πλήρεισ, ὡς παρὰ πολλοῖς τῶν βαρβάρων ἔτι καὶ νῦν ἔθος ἐστί, κατηρεφέες  παντοίων ἀγαθῶν, κατὰ ̓ανακρέοντα. μετὰ δὲ τὴν ἀναχώρησιν αἱ δμωαὶ ἀπὸ μὲν σῖτον πολὺν ᾕρεον καὶ τράπεζαν καὶ δέπα. ἰδιάζον δὲ τὸ παρὰ Μενελάῳ εἰσάγει συμπόσιον. δειπνήσαντας γὰρ ποιεῖ ὁμιλοῦντασ· εἶτ΄ ἀπονιψαμένους ποιεῖ πάλιν δειπνοῦντας καὶ δόρπου ἐξαῦτις μεμνημένους μετὰ τὸν κλαυθμόν. τῷ δὲ μὴ αἴρεσθαι τὰς τραπέζας ἐναντιοῦσθαι δοκεῖ τὸ ἐν ̓ιλιάδι·  ἔσθων καὶ πίνων, ἔτι καὶ παρέκειτο τράπεζα.  ἀναγνωστέον οὖν οὕτω·  ἔσθων καὶ πίνων ἔτι, καὶ παρέκειτο τράπεζα, ἢ τὸν καιρὸν αἰτιᾶσθαι τὸν παρόντα δεῖ. πῶς γὰρ ἦν πρέπον τῷ ̓αχιλλεῖ πενθοῦντι παρακεῖσθαι τράπεζαν καθάπερ τοῖς εὐωχουμένοις παρ΄ ὅλην τὴν συνουσίαν, · παρετίθεντο δὲ οἱ μὲν ἄρτοι σὺν τοῖς κανοῖσ, τὰ δὲ δεῖπνα κρέα μόνον ἦν ὀπτά. ζωμὸν δὲ οὐκ ἐποίει ̔́ομηρος θύων βοῦσ, οὐδ΄ ἦψεν κρέα  οὐδ΄ ἐγκέφαλον· ὤπτα δὲ καὶ τὰς κοιλίασ. οὕτω σφόδρ΄ ἦν ἀρχαῖος  ̓αντιφάνης φησί. καὶ τῶν κρεῶν δὲ μοῖραι ἐνέμοντο· ὅθεν ἐίσας φησὶ τὰς δαῖτας ἀπὸ τῆς ἰσότητοσ. τὰ γὰρ δεῖπνα δαῖτας ἔλεγον ἀπὸ τοῦ δατεῖσθαι, οὐ μόνον τῶν κρεῶν διανεμομένων ἀλλὰ καὶ τοῦ οἴνου·  ἤδη μὲν δαιτὸς κεκορήμεθα θυμὸν ἐίσησ.  καί· χαῖρ΄ , ̓αχιλεῦ, δαιτὸς μὲν ἐίσης οὐκ ἐπιδευεῖσ. ἐκ τούτων δ΄ ἐπείσθη Ζηνόδοτος δαῖτα ἐίσην τὴν  ἀγαθὴν λέγεσθαι. ἐπεὶ γὰρ ἡ τροφὴ τῷ ἀνθρώπῳ ἀγαθὸν ἀναγκαῖον ἦν, ἐπεκτείνασ, φησίν, εἴρηκεν ἐίσην· ἐπεὶ οἱ πρῶτοι ἄνθρωποι, οἷς δὴ οὐ παρῆν ἄφθονος τροφή ἄρτι φαινομένης ἀθρόον ἐπ΄ αὐτὴν ἰόντες βίᾳ ἥρπαζον καὶ ἀφῃροῦντο τοὺς ἔχοντασ, καὶ μετὰ τῆς ἀκοσμίας ἐγίνοντο καὶ φόνοι. ἐξ ὧν εἰκὸς λεχθῆναι καὶ τὴν ἀτασθαλίαν, ὅτι ἐν ταῖς θαλίαις τὰ πρῶτα ἐξημάρτανον οἱ ἄνθρωποι εἰς ἀλλήλουσ. ὡς δὲ παρεγένετο αὐτοῖς πολλὴ ἐκ τῆς Δήμητρος διένεμον ἑκάστῳ ἴσην, καὶ οὕτως εἰς  κόσμον ἦλθε τοῖς ἀνθρώποις τὰ δόρπα. διὸ ἄρτου τε ἐπίνοια πέμματός τε εἰς ἴσον διαμεμοιραμένου καὶ τοῖς διαπίνουσιν ἄλεισα καὶ γὰρ ταῦτα εἰς τὸ ἴσον χωρούντων ἐγίνετο. ὥστε ἡ τροφὴ δαὶς ἐπὶ τῷ δαίεσθαι λέγεται ὅ ἐστι διαμοιρᾶσθαι ἐπ΄ ἴσησ· καὶ ὁ τὰ κρέα ὀπτῶν δαιτρόσ, ἐπεὶ ἴσην ἑκάστῳ μοῖραν ἐδίδου. καὶ ἐπὶ μόνων ἀνθρώπων δαῖτα λέγει ὁ ποιητήσ, ἐπὶ δὲ θηρίων οὐκ ἔτι. ἀγνοῶν δὲ ταύτης τῆς φωνῆς τὴν δύναμιν Ζηνόδοτος ἐν  τῇ κατ΄ αὐτὸν ἐκδόσει γράφει·  αὐτοὺς δὲ ἑλώρια τεῦχε κύνεσσιν οἰωνοῖσί τε δαῖτα,  τὴν τῶν γυπῶν καὶ τῶν ἄλλων οἰωνῶν τροφὴν οὕτω καλῶν, μόνου ἀνθρώπου χωροῦντος εἰς τὸ  ἴσον ἐκ τῆς πρόσθεν βίασ. διὸ καὶ μόνου τούτου ἡ τροφὴ δαίσ· καὶ μοῖρα τὸ ἑκάστῳ διδόμενον. οὐκ ἔφερον δὲ οἴκαδε παρ΄ ̔ομήρῳ οἱ δαιτυμόνες τὰ λειπόμενα, ἀλλὰ κορεσθέντες κατέλιπον παρ΄ οἷς ἦν ἡ δαὶς καὶ ἡ ταμία λαβοῦσα εἶχεν, ἵνα ἄν τις ἀφίκηται ξένοσ, ἔχοι δοῦναι αὐτῷ. καὶ ἰχθύσι δὲ ̔́ομηρος ποιεῖ χρωμένους τοὺς τότε καὶ ὄρνισι. κατὰ γοῦν τὴν Θρινακίαν οἱ ̓οδυσσέως ἑταῖροι θηρεύουσιν  ἰχθῦς ὄρνιθάς τε φίλας θ΄ ὅ τι χεῖρας ἵκοιτο γναμπτοῖς  ἀγκίστροισιν. οὐ γὰρ ἐν τῇ Θρινακίᾳ ἐκεχάλκευτο τὰ ἄγκιστρα,  ἀλλ΄ ἐπεφέροντο ἐν τῷ πλῷ δηλονότι· ὥστε ἦν αὐτοῖς θήρας ἰχθύων ἐπιμέλεια καὶ τέχνη. εἰκάζει δὲ καὶ τοὺς ὑπὸ Σκύλλης ἁρπαζομένους ̓οδυσσέως ἑταίρους ἰχθύσι προμήκει ῥάβδῳ ἁλισκομένοις καὶ θύραζε ῥιπτομένοισ.  οὕτω καὶ ταύτην τὴν τέχνην ἀκριβοῖ μᾶλλον τῶν τοιαῦτα προηγουμένως ἐκδεδωκότων ποιήματα ἢ συγγράμματα, Καίκαλον λέγω τὸν ̓αργεῖον καὶ Νουμήνιον τὸν ̔ηρακλεώτην, Παγκράτην τὸν ̓αρκάδα, Ποσειδώνιον τὸν Κορίνθιον καὶ τὸν ὀλίγῳ πρὸ ἡμῶν γενόμενον  ̓οππιανὸν τὸν Κίλικα· τοσούτοις γάρ ἐνετύχομεν ἐποποιοῖς ̔αλιευτικὰ γεγραφόσι, καταλογάδην δὲ τοῖς Σελεύκου τοῦ Ταρσέως καὶ Λεωνίδου τοῦ  Βυζαντίου καὶ ̓αγαθοκλέους τοῦ ̓ατρακίου.  οὐ μνημονεύει δὲ τοιαύτης ἐδωδῆς ἐπὶ τῶν δείπνων, ὡς οὐκ οἰκείας νομιζομένης τῆς τροφῆς τοῖς ἐν ἀξιώμασιν ἥρωσι κειμένοισ, ὡς οὐδὲ τῆς τῶν νεογνῶν ἱερείων. οὐ μόνον δὲ ἰχθύσιν ἀλλὰ καὶ ὀστρείοις ἐχρῶντο, καίτοι τῆς τούτων ἐδωδῆς οὐ πολὺ ἐχούσης τὸ ὠφέλιμον καὶ ἡδύ, ἀλλὰ κἀν τῷ βυθῷ κατὰ βάθος κειμένων· καὶ οὐκ ἔστιν εἰς  ταῦτα ἄλλῃ τινὶ τέχνῃ χρήσασθαι ἢ δύντα κατὰ βυθοῦ. ἦ μάλ΄ ἐλαφρὸς ἀνήρ, ὃς ῥεῖα κυβιστᾷ, ὃν καὶ λέγει πολλοὺς ἂν κορέσαι τήθεα διφῶντα. ἑκάστῳ δὲ τῶν δαιτυμόνων παρ΄ ̔ομήρῳ παράκειται ποτήριον. Δημοδόκῳ γοῦν παρατίθεται κάνεον καὶ τράπεζα καὶ δέπας πιεῖν ὅτε θυμὸς ἀνώγοι.  ἐπιστέφονται δὲ ποτοῖο οἱ κρητῆρες ἤτοι ὑπερχειλεῖς οἱ κρατῆρες ποιοῦνται, ὥστε διὰ  τοῦ ποτοῦ ἐπιστεφανοῦσθαι, καὶ ταῦτα ἔπρασσον πρὸς οἰωνοῦ τιθέμενοι. κοῦροι δὲ διανέμουσι πᾶσιν ἐπαρξάμενοι δεπάεσσι. τὸ δὲ πᾶσιν οὐ τοῖς ποτηρίοισ, ἀλλὰ τοῖς ἀνδράσιν. ̓αλκίνους γοῦν τῷ Ποντονόῳ φησί·  μέθυ νεῖμον πᾶσιν ἀνὰ μέγαρον.  καὶ ἑξῆς ἐπάγει··  νώμησεν δ΄ ἄρα πᾶσιν ἐπαρξάμενος δεπάεσσιν. εἰσὶ δὲ καὶ τοῖς ἀρίστοις κατὰ δεῖπνα τιμαί.  Τυδείδης γοῦν καὶ κρέασι καὶ πλείοις δεπάεσσι  τιμᾶται καὶ Αἴας νώτοισι διηνεκέεσσι γεραίρεται,  καὶ οἱ βασιλεῖς δὲ τοῖς αὐτοῖσ· νῶτα βοόσ, τὰ ῥὰ οἱ πάρθεσαν αὐτῷ,  Μενέλαος δηλονότι. καὶ ̓ιδομενέα δὲ ̓αγαμέμνων πλείῳ δέπᾳ τιμᾷ. καὶ Σαρπηδὼν δὲ παρὰ Λυκίοις τοῖς αὐτοῖς τιμᾶται καὶ ἕδρῃ καὶ κρέασιν. ἦν δέ τις αὐτοῖς καὶ διὰ τῆς προπόσεως ἀσπασμόσ· οἱ γοῦν θεοὶ  χρυσέοις δεπάεσσι δειδέχατ΄  ἀλλήλουσ,  ἤτοι ἐδεξιοῦντο προπίνοντες ἑαυτοῖς ταῖς δεξιαῖσ. καί τις δὲ δείδεκτ΄ ̓αχιλλέα  ἀντὶ τοῦ ἐδεξιοῦτο, ὅ ἐστι προέπινεν αὐτῷ τῇ δεξιᾷ διδοὺς τὸ ποτήριον. ἐδωροῦντο δὲ καὶ ἀπὸ τῆς αὑτῶν μοίρας οἷς ἐβούλοντο, ὡς ̓οδυσσεὺς νώτου ἀποπροταμὼν οὗ αὐτῷ παρέθεντο τῷ Δημοδόκῳ. ἐχρῶντο δὲ ἐν τοῖς συμποσίοις καὶ κιθαρῳδοῖς καὶ ὀρχησταῖσ, ὡς οἱ μνηστῆρεσ. καὶ παρὰ Μενελάῳ  ἐμέλπετο θεῖος ἀοιδόσ,  δύο δὲ κυβιστητῆρες μολπῆς ἐξάρχοντες ἐδίνευον. μολπῆς δὲ  ἀντὶ τοῦ παιδιᾶσ. σῶφρον δέ τι ἦν τὸ τῶν συμποσίοις καὶ φιλοσόφων διάθεσιν ἐπέχον. ̓αγαμέμνων γοῦν τὸν ἀοιδὸν καταλείπει τῇ Κλυταιμνήστρᾳ φύλακα καὶ παραινετῆρά τινα· ὃς πρῶτον μὲν ἀρετὴν γυναικῶν διερχόμενος ἐνέβαλλὲ τινα φιλοτιμίαν εἰς καλοκἀγαθίαν, εἶτα διατριβὴν παρέχων ἡδεῖαν ἀπεπλάνα τὴν διάνοιαν φαύλων ἐπινοιῶν. διὸ Αἴγισθος οὐ πρότερον διέφθειρε τὴν γυναῖκα πρὶν τὸν ἀοιδὸν ἀποκτεῖναι ἐν νήσῳ ἐρήμῃ.  τοιοῦτός ἐστι καὶ ὁ παρὰ τοῖς μνηστῆρσιν ἀείδων  ἀνάγκῃ, ὃς τοὺς ἐφεδρεύοντας τῇ Πηνελόπῃ ἐβδελύττετο. κοινῶς δέ που πάντας τοὺς ἀοιδοὺς αἰδοίους τοῖς ἀνθρώποις εἶναί φησι· τοὔνεκ΄ ἄρα σφέας  οἴμας Μοῦσ1΄ ἐδίδαξε φίλησέ τε φῦλον ἀοιδῶν. ὁ δὲ παρὰ Φαίαξι Δημόδοκος ᾄδει ̓́αρεος καὶ ̓αφροδίτης συνουσίαν, οὐ διὰ τὸ ἀποδέχεσθαι τὸ τοιοῦτον πάθοσ, ἀλλ΄ ἀποτρέπων αὐτοὺς παρανόμων ὀρέξεων, ἢ εἰδὼς ἐν τρυφερῷ τινι βίῳ τεθραμμένους κἀντεῦθεν ὁμοιότατα τοῖς τρόποις αὐτῶν  τὰ πρὸς ἀνάπαυσιν προφέρων. καὶ τοῖς μνηστῆρσιν ᾅδει πρὸς τὴν αὐτὴν βουλὴν ὁ Φήμιος νόστον ̓αχαιῶν. καὶ αἱ Σειρῆνες δὲ ᾄδουσι τῷ ̓οδυσσεῖ τὰ μάλιστα αὐτὸν τέρψοντα, καὶ τὰ οἰκεῖα τῇ φιλοτιμίᾳ αὐτοῦ καὶ πολυμαθείᾳ λέγουσαι.  ἴσμεν γάρ φασί, τὰ τά ἄλλα καὶ ὅσσα γένηται ἐν χθονὶ πολυβοτείρῃ.  ὀρχήσεις δ΄ εἰσὶ παρ΄ ̔ομήρῳ αἱ μέν τινες τῶν κυβιστητήρων, αἱ δὲ διὰ τῆς σφαίρασ· ἧς τὴν εὕρεσιν ̓αγαλλὶς ἡ Κερκυραία γραμματικὴ Ναυσικάᾳ ἀνατίθησιν ὡς πολίτιδι χαριζομένη · Δικαίαρχος  δὲ Σικυωνίοισ, ̔́ιππασος δὲ Λακεδαιμονίοις ταύτην τε καὶ τὰ γυμνάσια πρώτοισ. ταύτην δὲ μόνην τῶν ἡρωίδων ̔́ομηρος παράγει σφαιρίζουσαν. διαβόητοι δὲ ἐπὶ σφαιρικῇ Δημοτέλης ὁ Θεοκρίτου τοῦ Χίου σοφιστοῦ ἀδελφὸς καί τις Χαιρεφάνησ· ὃς ἀσελγεῖ τινι νέῳ παρακολουθῶν οὐ διελέγετο  μέν, ἐκώλυε δὲ πράττειν τὸν νεανίσκον. εἰπόντος δὲ ὅτι Χαιρέφανεσ, ἐὰν παύσῃ ἀκολουθῶν, πάντα σοι ἔσται παρ΄ ἡμῶν,  ἐγὼ δ΄ ἄν, ἔφη, σοὶ  διαλεχθείην; τί οὖν, εἶπε, παρακολουθεῖσ;  χαίρω σε θεωρῶν, ἔφη, τὸ δὲ ἦθος οὐ δοκιμάζω. ̔́οτι τὸ φούλλικλον καλούμενον ἦν δὲ ὡς ἔοικε σφαιρίσκιόν τί εὗρεν ̓αττικὸς Νεαπολίτης παιδοτρίβης γυμνασίας ἕνεκα Πομπηίου Μὰγνου. τὸ δὲ καλούμενον διὰ τῆς σφαίρας ἁρπαστὸν φαινίνδα ἐκαλεῖτο, ὃ ἐγὼ πάντων μάλιστα ἀσπάζομαι. πολὺ δὲ τὸ σύντονον καὶ καματηρὸν τῆς περὶ τὴν σφαιριστικὴν ἁμίλλης τό τε κατὰ τοὺς τραχηλισμοὺς ῥωμαλέον. ̓αντιφάνησ·  οἴμοι κακοδαίμων, τὸν τράχηλον ὡς ἔχω. διηγεῖται δὲ τὴν φαινίνδα παιδιὰν οὕτως ̓αντιφάνησ·  σφαῖραν λαβὼν τῷ μὲν διδοὺς ἔχαιρε, τὸν δ΄ ἔφευγ΄ ἅμα,  τοῦ δ΄ ἐξέκρουσε, τὸν δ΄ ἀνέστησεν πάλιν, κλαγκταῖσι φωναῖς ἔξω, μακράν, παρ΄ αὐτόν, ὑπὲρ αὐτόν κάτω,  ἄνω, βραχεῖαν, ἀπόδος ἐν καταστροφῇ. ἐκαλεῖτο δὲ φαινίνδα ἀπὸ τῆς ἀφέσεως τῶν σφαιριζόντων, ἢ ὅτι εὑρετὴς αὐτοῦ, ὥς φησιν ̓ιόβας ὁ Μαυρούσιοσ, Φαινέστιος ὁ παιδοτρίβησ. καὶ ̓αντιφάνησ·  φαινίνδα παίζων ᾔεις ἐν Φαινεστίου.   ἐφρόντιζον δὲ εὐρυθμίας οἱ σφαιρίζοντεσ. Δαμόξενος γοῦν φησι·  νεανίας τις ἐσφαίριζεν εἷς ἐτῶν  ἴσως ἑκκαίδεκ΄ ἢ ἑπτακαίδεκα,  Κῷοσ· θεοὺς γὰρ φαίνεθ΄ ἡ νῆσος φέρειν. ὃς ἐπεὶ ποτ΄ ἐμβλέψειε τοῖς καθημένοισ, ἢ λαμβάνων τὴν σφαῖραν ἢ διδούσ, ἅμα πάντες ἐβοῶμεν·    ἡ δ΄ εὐρυθμία, τὸ δ΄ ἦθοσ, ἡ τάξις δ΄ ὅση.  ἐν τῷ τι πράττειν ἢ λέγειν ἐφαίνετο τέρας τι κάλλουσ, ἄνδρεσ· οὔτ΄ ἀκήκοα  ἔμπροσθεν οὔθ΄ ἑόρακα τοιαύτην χάριν.  κακὸν ἄν τι μεῖζον ἔλαβον, εἰ πλείω χρόνον ἔμεινα··  καὶ νῦν δ΄ οὐχ ὑγιαίνειν μοι δοκῶ.  ἐσφαίριζε δ΄ οὐκ ἀηδῶς καὶ Κτησίβιος ὁ Χαλκιδεὺς φιλόσοφοσ· καὶ πολλοὶ διὰ τὴν σφαιρικὴν αὐτῷ συναπεδύοντο τῶν ̓αντιγόνου τοῦ βασιλέως φίλων. συνέγραψε δὲ περὶ σφαιριστικῆς Τιμοκράτης ὁ Λάκων. οἱ Φαίακες δὲ παρ΄ ̔ομήρῳ καὶ ἄνευ σφαίρας ὀρχοῦνται. καὶ ὀρχοῦνταί που ἀνὰ μέρος πυκνῶς ̔ τοῦτο γάρ ἐστι τὸ ταρφέ΄ ἀμειβόμενοι ̓,  ἄλλων ἐφεστώτων καὶ ἐπικροτούντων τοῖς λιχανοῖς δακτύλοισ, ὅ φησι ληκεῖν. οἶδε δὲ ὁ ποιητὴς καὶ τὴν πρὸς ᾠδὴν ὄρχησιν· Δημοδόκου γοῦν ᾅδοντος κοῦροι πρωθῆβαι ὠρχοῦντο καὶ ἐν τῇ ̔οπλοποιίᾳ δὲ παιδὸς κιθαρίζοντος ἄλλοι ἐναντίοι  μολπῇ τε ὀρχηθμῷ τε ἔσκαιρον. ὑποσημαίνεται δὲ ἐν τούτοις ὁ ὑπορχηματικὸς τρόποσ, ὃς ἤνθησεν  ἐπὶ Ξενοδήμου καὶ Πινδάρου. καί ἐστιν ἡ τοιαύτη  ὄρχησις μίμησις τῶν ὑπὸ τῆς λέξεως ἑρμηνευομένων πραγμάτων ἣν παρίστησι γινομένην Ξενοφῶν ὁ καλὸς ἐν τῇ ̓αναβάσει ἐν τῷ παρὰ Σεύθῃ τῷ Θρᾳκὶ συμποσίῳ. φησὶ γοῦν·  ἐπειδὴ σπονδαὶ τε ἐγένοντο καὶ ἐπαιώνισαν, ἀνέστησαν πρῶτοι Θρᾷκες καὶ πρὸς αὐλὸν ὠρχοῦντο σὺν ὅπλοις καὶ ἥλλοντο ὑψηλά τε καὶ κούφως καὶ ταῖς μαχαίραις ἐχρῶντο· τέλος δὲ ὁ ἕτερος τὸν ἕτερον παίει, ὡς πᾶσι δοκεῖν πεπληγέναι τὸν ἄνδρα. ὁ δ΄ ἔπεσε τεχνικῶς πως καὶ πάντες ἀνέκραγον οἱ συνδειπνοῦντες Παφλαγόνεσ. καὶ ὁ μὲν σκυλεύσας τὰ  ὅπλα τοῦ ἑτέρου ἐξῄει ᾄδων Σιτάλκαν, ἄλλοι δὲ τῶν Θρᾳκῶν τὸν ἕτερον ἐξέφερον ὡς τεθνηκότα· ἦν δὲ οὐδὲν πεπονθώσ. μετὰ τοῦτον Αἰνιᾶνες καὶ Μάγνητες ἀνέστησαν, οἳ ὠρχοῦντο τὴν καρπαίαν καλουμένην ἐν τοῖς ὅπλοισ. ὁ δὲ τρόπος τῆς ὀρχήσεως ἦν ὁ μὲν παραθέμενος τὰ ὅπλα σπείρει καὶ ζευγηλατεῖ πυκνὰ μεταστρεφόμενος ὡς φοβούμενοσ, λῃστὴς δὲ προσέρχεται· ὁ δὲ ἐπὰν προίδηται ἁρπάσας τὰ ὅπλα μάχεται πρὸ τοῦ ζεύγους ἐν ῥυθμῷ πρὸς τὸν αὐλόν καὶ τέλος ὁ λῃστὴς  δήσας τὸν ἄνδρα τὸ ζεῦγος ἀπάγει, ἐνίοτε δὲ καὶ ὁ ζευγηλάτης τὸν λῃστὴν εἶτα παρὰ τοὺς βοῦς δήσας ὀπίσω τὼ χεῖρε δεδεμένον ἐλαύνει. καί τισ, φησί, τὸ Περσικὸν ὠρχεῖτο καὶ κροτῶν τὰς πέλτας ὤκλαζε καὶ ἐξανίστατο· καὶ ταῦτα πάντα ῥυθμῷ πρὸς τὸν αὐλὸν ἐποίει. καὶ ̓αρκάδες δέ φησίν, ἀναστάντες ἐξοπλισάμενοι ᾔεσαν ἐν ῥυθμῷ  πρὸς τὸν ἐνόπλιον ῥυθμὸν αὐλούμενοι καὶ ἐνωπλίσαντο καὶ ὠρχήσαντο. ἐχρῶντο δὲ καὶ αὐλοῖς καὶ σύριγξιν οἱ ἥρωεσ. ὁ γοῦν ̓αγαμέμνων  αὐλῶν συρίγγων τ΄ ἐνοπὴν  ἀκούει. εἰς δὲ τὰ συμπόσια οὐ παρήγαγε· πλὴν ἐν τῇ ̔οπλοποιίᾳ γάμων γινομένων αὐλῶν μνημονεύει. τοῖς δὲ βαρβάροις ἀποδίδωσι τοὺς αὐλούσ· παρὰ Τρωσὶ γοῦν ἦν αὐλῶν συρίγγων τ΄ ἐνοπή. ἔσπενδον δὲ ἀπὸ τῶν δείπνων ἀναλύοντες καὶ τὰς σπονδὰς ἐποιοῦντο ̔ερμῇ καὶ οὐχ ὡς ὕστερον Διὶ τελείῳ. δοκεῖ γὰρ ̔ερμῆς ὕπνου προστάτης εἶναι. σπένδουσι δ΄ αὐτῷ καὶ ἐπὶ ταῖς γλώσσαις ἐκ τῶν δείπνων ἀπιόντεσ. προσνέμονται δ΄ αὐτῷ  αἱ γλῶσσαι διὰ τὴν ἑρμηνείαν. οἶδε δ΄ ̔́ομηρος καὶ ποικίλας ἐδωδάσ· λέγει γοῦν  ἐδωδὴν παντοίην  καὶ ὄψα οἷα ἔδουσι διοτρεφέες βασιλῆεσ.  οἶδε δὲ καὶ πᾶσαν τὴν νῦν πολυτέλειαν. οἴκων μὲν οὖν λαμπρότατος ὁ Μενελάου. τοιοῦτον δέ τινα ὑφίσταται τῇ κατασκευῇ καὶ λαμπρότητι οἵανπερ Πολύβιος ̓́ιβηρός τινος βασιλέως οἰκίαν ὃν καὶ ἐζηλωκέναι λέγει τὴν τῶν Φαιάκων τρυφὴν πλὴν τοῦ τοὺς κρατῆρας ἐν μέσῳ τῆς οἰκίας ἑστάναι πλήρεις οἴνου κριθίνου, ἀργυροῦς ὄντας καὶ χρυσοῦσ. ̔́ομηρος δὲ  τοπογραφῶν καὶ τὴν Καλυψοῦς οἰκίαν ἐκπλήττει τὸν ̔ερμῆν. ἀπολαυστικὸς δέ ἐστι παρ΄ αὐτῷ καὶ ὁ τῶν Φαιάκων βίοσ·  αἰεὶ γὰρ ἡμῖν δαίς τε φίλη κίθαρίς τε  καὶ τὰ ἑξῆς  ἃ ἔπη ̓ερατοσθένης οὕτω γεγράφθαι φησίν· οὐ γὰρ ἔγωγὲ τί φημι τέλος χαριέστερον εἶναι ἢ  ὅταν εὐφροσύνη μὲν ἔχῃ κακότητος ἀπούσησ, δαιτυμόνες δ΄ ἀνὰ δώματ΄ ἀκουάζωνται ἀοιδοῦ,  κακότητος ἀπούσης φάσκων τῆς ἀφροσύνησ. ἀδύνατον γὰρ μὴ φρονίμους εἶναι Φαίακασ, οἳ μάλα φίλοι εἰσὶ θεοῖσιν, ὡς ἡ Ναυσικάα φησί. καὶ οἱ μνηστῆρες δὲ παρ΄ αὐτῷ πεσσοῖσι προπάροιθε θυράων  ἐτέρποντο, οὐ παρὰ τοῦ μεγάλου Διοδώρου ἢ Θεοδώρου μαθόντες τὴν πεττείαν οὐδὲ τοῦ Μιτυληναίου Λέοντος τοῦ ἀνέκαθεν ̓αθηναίου, ὃς ἀήττητος ἦν κατὰ τὴν πεττευτικήν,  ὥς φησι Φαινίασ. ̓απίων δὲ ὁ ̓αλεξανδρεὺς καὶ ἀκηκοέναι φησὶ παρὰ τοῦ ̓ιθακησίου Κτήσωνος τὴν τῶν μνηστήρων πεττείαν οἵα ἦν. ὀκτὼ γάρ, φησί, καὶ ἑκατὸν ὄντες οἱ μνηστῆρες διετίθεσαν ψήφους ἐναντίας ἀλλήλαισ, ἴσας πρὸς ἴσας τὸν ἀριθμόν ὅσοιπερ ἦσαν καὶ αὐτοί. γίνεσθαι οὖν ἑκατέρωθεν δ΄ καὶ πεντήκοντα. τὸ δ΄ ἀνὰ μέσον τούτων διαλιπεῖν ὀλίγον ἐν δὲ τῷ μεταιχμίῳ τούτῳ μίαν τιθέναι ψῆφον, ἣν καλεῖν μὲν  αὐτοὺς Πηνελόπην, σκοπὸν δὲ ποιεῖσθαι εἲ τις βάλλοι ψήφῳ ἑτέρᾳ· καὶ κληρουμένων τὸν λαχόντα στοχάζεσθαι ταύτησ. εἰ δέ τις τύχοι καὶ  ἐκκρούσειε πρόσω τὴν Πηνελόπην, ἀποτίθεσθαι τὴν ἑαυτοῦ εἰς τὴν τῆς βληθείσης καὶ ἐξωσμένης χώραν, ἐν ᾗ πρότερον ἦν καὶ πάλιν στήσαντα τὴν Πηνελόπην ἐν ᾧ τὸ δεύτερον ἐγένετο χωρίῳ ἐντεῦθεν βάλλειν τὴν ἑαυτοῦ. εἰ δὲ τύχοι ἄνευ τοῦ μηδεμιᾶς τῶν ἄλλων ψαῦσαι, νικᾶν καὶ ἐλπίδας  ἔχειν πολλὰς γαμήσειν αὐτήν. τὸν δὲ Εὐρύμαχον πλείστας εἰληφέναι ταύτῃ τῇ παιδιᾷ καὶ εὔελπιν εἶναι τῷ γάμῳ. οὕτω δὲ διὰ τὴν τρυφὴν τὰς χεῖρας οἱ μνηστῆρες ἔχουσιν ἁπαλὰς ὡς μηδὲ τὸ τόξον ἐντεῖναι δύνασθαι. πολυτελεῖς δ΄ αὐτοῖς καὶ οἱ διακονούμενοι. δυνατωτάτη δὲ παρ΄ ̔ομήρῳ καὶ ἡ τῶν μύρων εὐωδία· οὗ κινυμένου Διὸς ποτὶ χαλκοβατὲς δῶμα  ἔμπης εἰς γαῖάν τε καὶ οὐρανὸν ἵκετ΄ ἀυτμή.  καὶ στρωμνὰς δὲ οἶδε διαπρεπούσασ· τοιαύτας οὖν ̓αρήτη ̓οδυσσεῖ ὑποστρωννύειν κελεύει, καὶ Νέστωρ αὐχεῖ πρὸς Τηλέμαχον πολλῶν τοιούτων εὐπορεῖν. τῶν δ΄ ἄλλων ποιητῶν ἔνιοι τὰς καθ΄ αὑτοὺς πολυτελείας καὶ ῥᾳθυμίας ἀνέπεμπον ὡς οὔσας καὶ κατὰ τὰ Τρωικά. Αἰσχύλος γοῦν ἀπρεπῶς που παράγει μεθύοντας τοὺς ̔́ελληνασ, ὡς καὶ τὰς ἀμίδας ἀλλήλοις περικαταγνύναι. λέγει γοῦν ὅδ΄ ἐστὶν ὅς ποτ΄ ἀμφ΄ ἐμοὶ βέλος  γελωτοποιόν, τὴν κάκοσμον οὐράνην, ἔρριψεν οὐδ΄ ἥμαρτε· περὶ δ΄ ἐμῷ κάρᾳ  πληγεῖσ1΄ ἐναυάγησεν ὀστρακουμένη,  χωρὶς μυρηρῶν τευχέων πνέουσ1΄ ἐμοί .  καὶ Σοφοκλῆς δὲ ἐν ̓αχαιῶν συνδείπνῳ· ἀλλ΄ ἀμφὶ θυμῷ τὴν κάκοσμον οὐράνην ἔρριψεν οὐδ΄ ἥμαρτε; περὶ δ΄ ἐμῷ κάρᾳ  κατάγνυται τὸ τεῦχος οὐ μύρου πνέον.  ἐδειματούμην δ΄ οὐ φίλης ὀσμῆς ὕπο.  Εὔπολις δὲ τὸν πρῶτον εἰσηγησάμενον τὸ τῆς ἀμίδος ὄνομα ἐπιπλήττει λέγων  ̓αλκιβιάδησμισῶ λακωνίζειν, ταγηνίζειν δὲ κἂν πριαίμην.  βπολλὰς δ΄ οἶμαι νῦν βεβινῆσθαι. ̓αλκιβιάδησὃς δὲ πρῶτος ἐξεῦρεν τὸ πρῴ πιπίνειν, βπολλήν γε λακκοπρωκτίαν ἡμῖν ἐπίστασ1΄ εὑρών. ̓αλκιβιάδησεἶεν τίς  εἶπεν ἀμίδα παῖ πρῶτος μεταξὺ πίνων; βΠαλαμηδικόν γε τοῦτο τοὐξεύρημα καὶ σοφὸν σου. παρ΄ ̔ομήρῳ δὲ οἱ ἀριστεῖς κοσμίως δειπνοῦσιν ἐν ̓αγαμέμνονοσ. εἰ δ΄ ἐν ̓οδυσσείᾳ φιλονεικοῦσιν ̓αχιλλεὺς καὶ ̓οδυσσεὺς καὶ ̓αγαμέμνων χαῖρε νόῳ, ἀλλ΄ ὠφέλιμοι αἱ φιλοτιμίαι ζητούντων  εἰ λόγῳ ἢ μάχῃ αἱρεθῆναι δεῖ τὸ ̓́ιλιον. ἀλλ΄ οὐδ΄ ὅτε μνηστῆρας εἰσάγει μεθύοντασ, οὐδὲ τότε τοιαύτην ἀκοσμίαν εἰσήγαγεν ὡς Σοφοκλῆς καὶ Αἰσχύλος πεποιήκασιν, ἀλλὰ πόδα βόειον ἐπὶ τὸν ̓οδυσσέα ῥιπτούμενον.  καθέζονται δ΄ ἐν τοῖς συνδείπνοις οἱ ἥρωεσ, οὐ κατακέκλινται. τοῦτο δὲ καὶ παρ΄ ̓αλεξάνδρῳ τῷ βασιλεῖ ἐνίοτε ἦν, ὥς φησι Δοῦρισ. ἑστιῶν γοῦν ποτε ἡγεμόνας εἰς ἑξακισχιλίους ἐκάθισεν ἐπὶ δίφρων ἀργυρῶν καὶ κλιντήρων, ἁλουργοῖς περιστρώσας  ἱματίοισ. ̔ηγήσανδρος δέ φησιν οὐδὲ ἔθος εἶναι ἐν Μακεδονίᾳ κατακλίνεσθαί τινα ἐν δείπνῳ, εἰ μή τις ἔξω λίνων ὗν κεντήσειεν· ἕως δὲ τότε καθήμενοι ἐδείπνουν. Κάσανδρος οὖν πέντεα καὶ τριάκοντα ὢν ἐτῶν ἐδείπνει παρὰ τῷ πατρὶ καθήμενοσ, οὐ δυνάμενος τὸν ἆθλον ἐκτελέσαι καίπερ ἀνδρεῖος γεγονὼς καὶ κυνηγὸς ἀγαθόσ. ἐς τὸ πρέπον δὲ ̔́ομηρος ἀφορῶν τοὺς ἥρωας οὐ παρήγαγεν ἄλλο τι δαινυμένους ἢ κρέα, καὶ ταῦτα ἑαυτοῖς σκευάζοντασ. οὐ γὰρ ἔχει γέλωτα οὐδ΄ αἰσχύνην ὀψαρτύοντας αὐτοὺς καὶ ἕψοντας ὁρᾶν.  ἐπετήδευον γὰρ τὴν αὐτοδιακονίαν καὶ ἐκαλλωπίζοντο, φησὶ Χρύσιπποσ, τῇ ἐν τούτοις εὐστροφίᾳ. ̓οδυσσεὺς γοῦν δαιτρεῦσαί τε καὶ  πῦρ νηῆσαι οἷος οὐκ ἄλλος δεξιὸς εἶναί φησι. καὶ ἐν Λιταῖς δὲ Πάτροκλος καὶ ̓αχιλλεὺς πάντα εὐτρεπίζει. καὶ Μενελάου δὲ τελοῦντος γάμους ὁ νυμφίος Μεγαπένθης οἰνοχοεῖ. νῦν δὲ ἐπὶ τοσοῦτον ἐκπεπτώκαμεν ὡς κατακεῖσθαι δαινύμενοι. προσφάτως δὲ καὶ τὰ βαλανεῖα παρῆκται, τὴν ἀρχὴν οὐδὲ ἔνδον τῆς πόλεως ἐώντων εἶναι αὐτά,  ὧν τὸ βλαπτικὸν ̓αντιφάνης δηλοῖ·  εἰς μακαρίαν τὸ λουτρόν, ὡς διέθηκέ με. ἑφθὸν κομιδῇ πεποίηκεν ἀποκναίσειεν ἂν  κἂν ὁστισοῦν μου λαβόμενος τοῦ δέρματοσ. οὕτω στερεόν τι πρᾶγμα θερμὸν ἐσθ΄ ὕδωρ. ̔́ερμιπποσ· μὰ τὸν Δί΄, οὐ μέντοι μεθύειν τὸν ἄνδρα χρὴ τὸν ἀγαθὸν οὐδὲ θερμολουτεῖν, ἃ σὺ ποιεῖσ.  ηὔξηται δὲ καὶ ἡ τῶν ὀψοποιῶν περιεργία καὶ ἡ τῶν μυρεψῶν· ὥστ΄ οὐδ΄ ἂν κολυμβᾶν εἰς  κολυμβήθραν μύρου ἀρκεῖσθαί τις ἂν δύναιτο, φησὶν ̓́αλεξισ. ἀνθοῦσι δὲ καὶ αἱ τῶν περὶ τὰ πέμματα δημιουργίαι καὶ αἱ περὶ τὰς συνουσίας περιεργίαι, ὥστ΄ ἐπιτεχνᾶσθαι σπόγγους ὑποτίθεσθαι· ἐπακτικὸν γὰρ εἶναι τὸ τοιοῦτον πρὸς ἀφροδισίων πλῆθοσ. Θεόφραστος δ΄ οὕτω φησί τινας ὀχευτικὰς δυνάμεις εἶναι ὡς καὶ μέχρι ἑβδομήκοντα συνουσιῶν ἐπιτελεῖν καὶ τὸ τελευταῖον αὐτοῖς αἷμα ἀποκρίνεσθαι. Φύλαρχος δὲ Σανδρόκοττόν φησι τὸν  ̓ινδῶν βασιλέα Σελεύκῳ μεθ΄ ὧν ἔπεμψε δώρων ἀποστεῖλαί τινας δυνάμεις στυτικὰς τοιαύτας ὡς ὑπὸ τοὺς πόδας τιθεμένας τῶν συνουσιαζόντων οἷς μὲν ὁρμὰς ἐμποιεῖν ὀρνίθων δίκην οὓς δὲ καταπαύειν. ηὔξηται δὲ νῦν καὶ ἡ τῆς μουσικῆς διαστροφή, καὶ ἡ περὶ τὰς ἐσθήσεις καὶ ὑποδέσεις ἐπήκμασε πολυτέλεια.  ̔́ομηρος δὲ τὴν τοῦ μύρου φύσιν εἰδὼς οὐκ εἰσήγαγε μύροις ἀλειφομένους τοὺς ἥρωας πλὴν τὸν Πάριν ἐν οἷς φησὶ  κάλλει στίλβων, ὡς καὶ ̓αφροδίτη κάλλει τὰ πρόσωπα καθαίρει. ἀλλ΄ οὐδὲ στεφανουμένους εἰσάγει, καίτοι τῷ ἐκ τῆς  μεταφορᾶς ὁμοιώματι σημαίνεται ὅτι ᾔδει τὸν στέφανον. φησὶ γοῦν  νῆσοσ, ἣν πέρι πόντος ἀπείριτος ἐστεφάνωτο. καὶ  πάντῃ γάρ σε περὶ στέφανος πολέμοιο δέδηε.  παρατηρητέον δὲ καὶ ὅτι ἐν μὲν ̓οδυσσείᾳ ἀπονιζομένους τὰς χεῖρας ποιεῖ πρὶν μεταλαβεῖν τροφῆσ, ἐν ̓ιλιάδι. δὲ τοῦτο ποιοῦντας οὐκ ἔστιν εὑρεῖν. σχολαζόντων γὰρ βίος ὁ ἐν ̓οδυσσείᾳ καὶ διὰ τὴν εἰρήνην τρυφώντων διὸ οἱ ἐνταῦθα ἐθεράπευον τὸ  σῶμα διὰ λουτρῶν καὶ κατανιμμάτων. διὰ τοῦτο καὶ ἀστραγαλίζουσιν ἐν ταύτῃ τῇ πολιτείᾳ καὶ ὀρχοῦνται καὶ σφαιρίζουσιν. ̔ηρόδοτος δὲ οὐ καλῶς εἴρηκεν ἐπὶ ̓́ατυος διὰ λιμὸν εὑρεθῆναι τὰς παιδιὰσ· πρεσβεύει γὰρ τοῖς χρόνοις τὰ ἡρωικά. οἱ δ΄ ἐν τῇ ̓ιλιακῇ πολιτείᾳ μονονοὺ βοῶσι· κλῦθ΄ ̓αλαλά, Πολέμου θύγατερ,  ἐγχέων προοίμιον. ὅτι ̓αριστόνικον τὸν Καρύστιον, τὸν ̓αλεξάνδρου σφαιριστήν, ̓αθηναῖοι πολίτην ἐποιήσαντο διὰ τὴν τέχνην καὶ ἀνδριάντα ἀνέστησαν. τὰς γὰρ  βαναύσους τέχνας ̔́ελληνες ὕστερον περὶ πλείστου μᾶλλον ἐποιοῦντο ἢ τὰς κατὰ παιδείαν γινομένας ἐπινοίασ. ̔εστιαιεῖς γοῦν καὶ ̓ωρεῖται Θεοδώρου τοῦ ψηφοκλέπτου ἐν θεάτρῳ χαλκῆν εἰκόνα ἀνέθηκαν ψῆφον κρατοῦσαν· ὡς δ΄ αὕτως Μιλήσιοι ̓αρχελάου τοῦ κιθαριστοῦ. ἐν δὲ Θήβαις Πινδάρου μὲν οὐκ ἔστιν εἰκών, Κλέωνος δὲ τοῦ ᾠδοῦ, ἐφ΄ ἧς ἐπιγέγραπται·  Πυθέα υἱὸς ὅδ΄ ἐστὶ Κλέων Θηβαῖος ἀοιδόσ, ὃς πλείστους θνητῶν ἀμφέθετο στεφάνους   κρατὸς ἐπὶ σφετέρου, καὶ οἱ κλέος οὐρανόμηκεσ. χαῖρε, Κλέων, Θήβας πατρίδ΄ ἐπευκλεΐσας ὑπὸ. τούτου τὸν ἀνδριάντα, ὅτε ̓αλέξανδρος τὰς Θήβας κατασκάπτων  , φησὶ Πολέμων φεύγοντά τινα χρυσίον εἰς τὸ ἱμάτιον κοῖλον ὂν ἐνθέσθαι, καὶ ἀνοικιζομένης τῆς πόλεως ἐπανελθόντα εὑρεῖν τὸ χρυσίον μετὰ ἔτη τριάκοντα. ̔ηρόδοτος δὲ ὁ λογόμιμοσ, ὥς φησιν ̔ηγήσανδροσ, καὶ ̓αρχέλαος ὁ ὀρχηστὴς παρὰ ̓αντιόχῳ τῷ βασιλεῖ  μάλιστα ἐτιμῶντο τῶν φίλων. ὁ δὲ πατὴρ αὐτοῦ ̓αντίοχος τοὺς Σωστράτου τοῦ αὐλητοῦ υἱεῖς σωματοφύλακας ἐπεποίητο. ἐθαυμάζετο δὲ παρ΄ ̔́ελλησι καὶ ̔ρωμαίοις Ματρέας ὁ πλάνος ὁ ̓αλεξανδρεύσ, ὃς ἔλεγε καὶ θηρίον τρέφειν ὃ αὐτὸ ἑαυτὸ κατεσθίει· ὡς καὶ ζητεῖσθαι μέχρι νῦν τὸ Ματρέου θηρίον τί ἐστιν. ἐποίησε δ΄ οὗτος καὶ παρὰ τὰς ̓αριστοτέλους ἀπορίας καὶ ἀνεγίνωσκε δημοσίᾳ, διὰ τί ὁ ἥλιος δύνει μὲν κολυμβᾷ δ΄ οὔ, καὶ διὰ τί οἱ σπόγγοι συμπίνουσι μὲν συγκωθωνίζονται δ΄ οὔ, καὶ τὰ τετράδραχμα καταλλάττεται μὲν ὀργίζεται δ΄ οὔ.  ̓αθηναῖοι δὲ Ποθεινῷ τῷ νευροσπάστῃ τὴν σκηνὴν ἔδωκαν ἀφ΄ ἧς ἐνεθουσίων οἱ περὶ Εὐριπίδην. ̓αθηναῖοι δὲ καὶ Εὐρυκλείδην ἐν τῷ θεάτρῳ ἀνέστησαν μετὰ τῶν περὶ Αἰσχύλον. ἐθαυμάζετο καὶ Ξενοφῶν ὁ θαυματοποιόσ, ὃς μαθητὴν κατέλιπε Κρατισθένη τὸν Φλιάσιον ὃς πῦρ τε αὐτόματον ἐποίει ἀναφύεσθαι καὶ ἄλλα πολλὰ φάσματα ἐτεχνᾶτο, ἀφ΄ ὧν ἐξίστα τῶν ἀνθρώπων  τὴν διάνοιαν. τοιοῦτος ἦν καὶ Νυμφόδωρος ὁ  θαυματοποιόσ, ὃς προσκρούσας ̔ρηγίνοισ, ὥς φησι Δοῦρισ, εἰς δειλίαν αὐτοὺς ἔσκωψε πρῶτοσ. Εὔδικος δὲ ὁ γελωτοποιὸς ηὐδοκίμει μιμούμενος παλαιστὰς καὶ πύκτασ, ὥς φησιν ̓αριστόξενοσ. Στράτων δ΄ ὁ Ταραντῖνος ἐθαυμάζετο τοὺς διθυράμβους μιμούμενοσ·  τὰς δὲ κιθαρῳδίας οἱ περὶ τὸν ἐξ ̓ιταλίας Οἰνώναν, ὃς καὶ Κύκλωπα εἰσήγαγε τερετίζοντα καὶ ναυαγὸν ̓οδυσσέα σολοικίζοντα, ὁ αὐτός φησι. Διοπείθης δὲ ὁ Λοκρόσ, ὥς φησι Φανόδημοσ, παραγενόμενος εἰς Θήβας καὶ ὑποζωννύμενος οἴνου κύστεις μεστὰς καὶ γάλακτος καὶ ταύτας ἀποθλίβων ἀνιμᾶν ἔλεγεν ἐκ τοῦ στόματοσ. τοιαῦτα ποιῶν ηὐδοκίμει καὶ Νοήμων ὁ ἠθολόγοσ. ἔνδοξοι δ΄ ἦσαν καὶ παρ΄ ̓αλεξάνδρῳ θαυματοποιοὶ Σκύμνος ὁ Ταραντῖνοσ, Φιλιστίδης ὁ Συρακούσιοσ, ̔ηράκλειτος ὁ Μιτυληναῖοσ. γεγόνασι δὲ καὶ πλάνοι  ἔνδοξοι, ὧν Κηφισόδωρος καὶ Πανταλέων, Φιλίππου δὲ τοῦ γελωτοποιοῦ Ξενοφῶν μνημονεύει. ὅροσ.. οἰκουμένης δῆμον τὴν ̔ρώμην φησί, λέγει δὲ καὶ ὅτι οὐκ ἄν τις σκοποῦ πόρρω τοξεύων λέγοι τὴν ̔ρώμην πόλιν ἐπιτομὴν τῆς οἰκουμένησ· ἐν ᾗ συνιδεῖν ἔστιν οὕτως πάσας τὰς πόλεις ἱδρυμένασ, καὶ κατ΄ ἰδίαν δὲ τὰς πολλάσ, ὡς ̓αλεξανδρέων μὲν τὴν χρυσῆν, ̓αντιοχέων δὲ τὴν καλήν, Νικομηδέων δὲ τὴν περικαλλῆ, προσέτι τε  τὴν λαμπροτάτην πόλεων πασῶν ὁπόσας ὁ Ζεὺς  ἀναφαίνει,   τὰς ̓αθήνας λέγω. ἐπιλείποι δ΄ ἄν με οὐχ ἡμέρα μία ἐξαριθμούμενον τὰς ἐν τῇ ̔ρωμαίων οὐρανοπόλει ̔ρώμῃ ἀριθμουμένας πόλεισ, ἀλλὰ πᾶσαι αἱ κατὰ τὸν ἐνιαυτὸν ἀριθμούμεναι  διὰ τὸ πλῆθοσ. καὶ γὰρ ὅλα ἔθνη ἀθρόως αὐτόθι συνῴκισται, ὡς τὸ Καππαδοκῶν καὶ Σκυθῶν καὶ Ποντίων καὶ ἄλλων πλειόνων. οὗτοι οὖν πάντεσ, ὁ σύμπας δῆμος τῆς οἰκουμένησ, τὸν ἐφ΄ ἡμῶν, φησί, φιλόσοφον ὀρχηστὴν Μέμφιν ἐκάλεσαν ἀπαρχαΐζοντες τὴν διὰ τοῦ σώματος αὐτοῦ κίνησιν τῇ τῶν πόλεων ἀρχαιοτάτῃ καὶ βασιλικωτάτῃ, περὶ ἧς Βακχυλίδης φησὶ  τὴν ἀχείμαντόν τε Μέμφιν καὶ δονακώδεα Νεῖλον.  οὗτος τὴν Πυθαγόρειον φιλοσοφίαν ἐπιδείκνυσιν ἥτις ἐστί, μετὰ σιωπῆς πάνθ΄ ἡμῖν ἐμφανίζων σαφέστερον ἢ οἱ τὰς τῶν λόγων τέχνας ἐπαγγελλόμενοι διδάσκειν. τῆς δὲ κατὰ τοῦτον ὀρχήσεως τῆς τραγικῆς καλουμένης πρῶτος εἰσηγητὴς γέγονε Βάθυλλόν φησιν ̓αλεξανδρεύσ, ὅν φησι παντομίμους ὀρχήσασθαι Σέλευκοσ. τοῦτον τὸν Βάθυλλόν φησιν  ̓αριστόνικος καὶ Πυλάδην, οὗ ἐστι καὶ σύγγραμμα περὶ ὀρχήσεωσ, τὴν ̓ιταλικὴν ὄρχησιν συστήσασθαι ἐκ τῆς κωμικῆσ, ἣ ἐκαλεῖτο κόρδαξ, καὶ τῆς τραγικῆσ, ἣ ἐκαλεῖτο ἐμμέλεια, καὶ τῆς σατυρικῆς ἣ ἐλέγετο σίκιννις διὸ καὶ οἱ σάτυροι σικιννισταί, ἧς εὑρετὴς Σίκιννός τις βάρβαροσ.  οἱ δέ φασιν ὅτι Κρὴς ἦν ὁ Σίκιννοσ. ἦν δὲ ἡ Πυλάδου ὄρχησις ὀγκώδης παθητική τε καὶ πολυπρόσωποσ, ἡ δὲ Βαθύλλειος ἱλαρωτέρα καὶ γὰρ ὑπόρχημά τι τοῦτον διατίθεσθαι. Σοφοκλῆς δὲ πρὸς τῷ καλὸς γεγενῆσθαι τὴν ὥραν ἦν καὶ ὀρχηστικὴν δεδιδαγμένος καὶ μουσικὴν ἔτι παῖς  ὢν παρὰ Λάμπρῳ. μετὰ γοῦν τὴν ἐν Σαλαμῖνι ναυμαχίαν περὶ λ τρόπαιον γυμνὸς ἀληλιμμένος ἐχόρευσε μετὰ λύρασ· οἱ δὲ ἐν ἱματίῳ φασί. καὶ τὸν Θάμυριν διδάσκων αὐτὸς ἐκιθάρισεν ἄκρως δὲ ἐσφαίρισεν ὅτε τὴν Ναυσικάαν καθῆκε. τῆς δὲ Μέμφιδος ὀρχήσεως ἤρα καὶ Σωκράτης ὁ σοφὸς καὶ πολλάκις καταλαμβανόμενος ὀρχούμενοσ, ὥς φησι Ξενοφῶν, ἔλεγε τοῖς γνωρίμοις παντὸς εἶναι  μέλους τὴν ὄρχησιν γυμνάσιον. ἔταττον γὰρ τὸ ὀρχεῖσθαι ἐπὶ τοῦ κινεῖσθαι καὶ ἐρεθίζεσθαι. ̓ανακρέων  καλλίκομοι κοῦραι Διὸς ὠρχήσαντ΄ ἐλαφρῶσ. ̓́ιων· ἐκ τῶν ἀέλπτων μᾶλλον ὤρχησεν φρένασ. ̔́ερμιππος δέ φησι Θεόφραστον παραγίνεσθαι εἰς τὸν περίπατον καθ΄ ὥραν λαμπρὸν καὶ ἐξησκημένον, εἶτα καθίσαντα διατίθεσθαι τὸν λόγον  οὐδεμιᾶς ἀπεχόμενον κινήσεως οὐδὲ σχήματος ἑνόσ. καί ποτε ὀψοφάγον μιμούμενον ἐξείραντα τὴν γλῶσσαν περιλείχειν τὰ χείλη. ἔμελε δὲ αὐτοῖς καὶ τοῦ κοσμίως ἀναλαμβάνειν τὴν ἐσθῆτα καὶ τοὺς μὴ τοῦτο ποιοῦντας  ἔσκωπτον. Πλάτων ἐν Θεαιτήτῳ·  πάντα δυναμένους ὀξέως τε καὶ τορῶς διακονεῖν, ἀναβάλλεσθαι δ΄ οὐκ ἐπισταμένους ἐπιδέξι΄ ἐλευθερίως οὐδ΄ ἁρμονίαν λόγων λαβόντας ὀρθῶς ὑμνῆσαι θεῶν τε καὶ ἀνθρώπων εὐδαιμόνων βίον.  Σαπφὼ περὶ ̓ανδρομέδας σκώπτει  τίς  δ΄ ἀγροιῶτις θέλγει νόον  οὐκ ἐπισταμένη τὰ βράκε΄ ἕλκειν ἐπὶ τῶν σφυρῶν;  Φιλέταιροσ·  ἀμφιβάλλου σφυροῖσ·  οὐ καθήσεισ, τάλαν, μηδ΄ ἀγροίκως ἄνω γόνατος ἀμφέξει, · ̔́ερμιππος δέ φησι Θεόκριτον τὸν Χῖον ὡς ἀπαίδευτον μέμφεσθαι τὴν ̓αναξιμένους περιβολὴν Καλλίστρατός τε ὁ ̓αριστοφάνειος ̓αρίσταρχον ἐν συγγράμματι κακῶς εἴρηκεν ἐπὶ τῷ μὴ εὐρύθμως ἀμπέχεσθαι, φέροντός τι καὶ τοῦ τοιούτου πρὸς παιδείας ἐξέτασιν. διὸ καὶ ̓́αλεξίς φησιν  ἓν γὰρ νομίζω τοῦτο τῶν ἀνελευθέρων εἶναι τὸ βαδίζειν ἀρρύθμως ἐν ταῖς ὁδοῖσ,  ἐξὸν καλῶσ. οὗ μήτε πράττεται τέλος μηδεὶς   ἡμᾶσ, μήτε τιμὴν δόντα δεῖ ἑτέρων λαβεῖν, φέρει δὲ τοῖς μὲν χρωμένοις δόξης τιν΄ ὄγκον, τοῖς δ΄ ὁρῶσιν ἡδονήν,  κόσμον δὲ τῷ βίῳ τὸ τοιοῦτον γέρας τίς  οὐκ ἂν αὑτῷ κτῷτο φάσκων νοῦν ἔχειν, · καὶ Αἰσχύλος δὲ οὐ μόνον ἐξεῦρε τὴν τῆς στολῆς  εὐπρέπειαν καὶ σεμνότητα, ἣν ζηλώσαντες οἱ  ἱεροφάνται καὶ δᾳδοῦχοι ἀμφιέννυνται, ἀλλὰ καὶ πολλὰ σχήματα ὀρχηστικὰ αὐτὸς ἐξευρίσκων ἀνεδίδου τοῖς χορευταῖσ. χαμαιλέων γοῦν πρῶτον αὐτόν φησι σχηματίσαι τοὺς χοροὺς ὀρχηστοδιδασκάλοις οὐ χρησάμενον, ἀλλὰ καὶ αὐτὸν τοῖς χοροῖς τὰ σχήματα ποιοῦντα τῶν ὀρχήσεων, καὶ ὅλως πᾶσαν τὴν τῆς τραγῳδίας οἰκονομίαν εἰς ἑαυτὸν περιιστάντα. ὑπεκρίνετο γοῦν μετὰ τοῦ εἰκότος τὰ δράματα. ̓αριστοφάνης γοῦν παρὰ δὲ  τοῖς κωμικοῖς ἡ περὶ τῶν τραγικῶν ἀπόκειται πίστισ΄ ποιεῖ αὐτὸν Αἰσχύλον λέγοντα·  τοῖσι χοροῖς αὐτὸς τὰ σχήματ΄ ἐποίουν. καὶ πάλιν·  τοὺς Φρύγας οἶδα θεωρῶν, ὅτε τῷ Πριάμῳ συλλυσόμενοι τὸν παῖδ΄ ἦλθον  τεθνεῶτα,  πολλὰ τοιαυτὶ καὶ τοιαυτὶ καὶ δεῦρο σχηματίσαντεσ. καὶ Τέλεσις δὲ ἢ Τελέστης ὁ ὀρχηστοδιδάσκαλος πολλὰ ἐξεύρηκε σχήματα, ἄκρως ταῖς χερσὶ τὰ λεγόμενα δεικνύσ. Φίλλις ὁ Δήλιος μουσικὸς τοὺς ἀρχαίους φησὶ κιθαρῳδοὺς κινήσεις ἀπὸ μὲν τοῦ προσώπου μικρὰς φέρειν, ἀπὸ ποδῶν δὲ  πλείουσ, ἐμβατηρίους καὶ χορευτικάσ. ̓αριστοκλῆς οὖν φησιν ὅτι Τελέστης ὁ Αἰσχύλου ὀρχηστὴς οὕτως ἦν τεχνίτης ὥστε ἐν τῷ ὀρχεῖσθαι τοὺς ̔επτὰ ἐπὶ Θήβας φανερὰ ποιῆσαι τὰ πράγματα δἰ ὀρχήσεωσ. φασὶ δὲ καὶ ὅτι οἱ ἀρχαῖοι ποιηταί, Θέσπισ, Πρατίνασ, Κρατῖνοσ, Φρύνιχος ὀρχησταὶ ἐκαλοῦντο διὰ τὸ μὴ μόνον τὰ ἑαυτῶν δράματα  ἀναφέρειν εἰς ὄρχησιν τοῦ χοροῦ, ἀλλὰ καὶ ἔξω τῶν ἰδίων ποιημάτων διδάσκειν τοὺς βουλομένους ὀρχεῖσθαι Μεθύων. δὲ ἐποίει τὰς τραγῳδίας Αἰσχύλοσ, ὥς φησι Χαμαιλέων. Σοφοκλῆς γοῦν ὠνείδιζεν αὐτῷ  ὅτι εἰ καὶ τὰ δέοντα ποιεῖ, ἀλλ΄ οὐκ εἰδώς γε. ὀρχήσεις δὲ ἐθνικαὶ αἵδε· Λακωνικαί, Τροιζήνιαι, ̓επιζεφύριοι, Κρητικαί, ̓ιωνικαί, Μαντινικαί, ἃς προκρίνει ̓αριστόξενος διὰ τὴν τῶν χειρῶν κίνησιν. οὕτως δ΄ ἦν ἔνδοξον καὶ σοφὸν ἡ ὄρχησις ὥστε Πίνδαρος τὸν ̓απόλλωνα ὀρχηστὴν καλεῖ· ὀρχήστ΄ ἀγλαΐας ἀνάσσων, εὐρυφάρετρ΄ ̓́απολλον,  καὶ ̔́ομηρος ἢ τῶν ̔ομηριδῶν τις ἐν τῷ εἰς ̓απόλλωνα ὕμνῳ φησίν·  ̓απόλλων φόρμιγγ΄ ἐν χείρεσσιν ἔχων χάριεν κιθάριζε,  καλὰ καὶ ὕψι βιβάσ.  Εὔμηλος δὲ ὁ Κορίνθιος ἢ ̓αρκτῖνος τὸν Δία ὀρχούμενόν που παράγει λέγων·  μέσσοισιν δ΄ ὠρχεῖτο πατὴρ ἀνδρῶν τε θεῶν τε.  Θεόφραστος δὲ πρῶτόν φησιν ̓́ανδρωνα τὸν Καταναῖον αὐλητὴν κινήσεις καὶ ῥυθμοὺς ποιῆσαι τῷ σώματι αὐλοῦντα· ὅθεν σικελίζειν τὸ ὀρχεῖσθαι παρὰ τοῖς παλαιοῖσ· μεθ΄ ὃν Κλεόλαν τὸν Θηβαῖον. ὀρχησταὶ δὲ ἔνδοξοι Βολβὸς μὲν παρὰ Κρατίνῳ καὶ Καλλίᾳ, Ζήνων δὲ ὁ Κρὴς ὁ πάνυ ̓αρταξέρξῃ  προσφιλέστατος παρὰ Κτησίᾳ. ̓αλέξανδρος δὲ ἐν τῇ πρὸς Φιλόξενον ἐπιστολῇ μέμνηται Θεοδώρου καὶ Χρυσίππου·  ὅτι τὸ Μουσεῖον ὁ Φλιάσιος Τίμων ὁ σιλλοαγράφος τάλαρὸν πού φησιν ἐπισκώπτων τοὺς ἐν αὐτῷ τρεφομένους φιλοσόφουσ, ὅτι ὥσπερ ἐν πανάγρῳ τινὶ σιτοῦνται καθάπερ οἱ πολυτιμότατοι ὄρνιθεσ· πολλοὶ μὲν βόσκονται ἐν Αἰγύπτῳ πολυφύλῳ βιβλιακοὶ χαρακῖται ἀπείριτα δηριόωντες Μουσέων ἐν ταλάρῳ.    ἕως ἂν τῆς λογοδιαρροίας ἀπαλλαγῶσιν οὗτοι οἱ  τραπεζορήτορεσ· οἳ ὑπὸ γλωσσαλγίας ἐπιλελῆσθαί μοι δοκοῦσι καὶ τοῦ Πυθικοῦ χρησμοῦ, ὃν ἀναγράφει Χαμαιλέων εἴκοσι τὰς πρὸ κυνὸς καὶ εἴκοσι τὰς μετέπειτα  οἴκῳ ἐνὶ σκιερῷ Διονύσῳ χρῆσθαι ἰητρῷ. καὶ Μνησίθεος δ΄ ὁ ̓αθηναῖος Διόνυσον ἰατρόν φησι τὴν Πυθίαν χρῆσαι τιμᾶν ̓αθηναίοισ. φησὶ δὲ καὶ ̓αλκαῖος ὁ Μιτυληναῖος ποιητήσ·  τέγγε πνεύμονα οἴνῳ· τὸ γὰρ ἄστρον περιτέλλεται·  ἡ δ΄ ὥρη χαλεπή· πάντα δὲ δίψαισ1̓ ὑπὸ καύματοσ.  καὶ ἀλλαχοῦ·  πίνωμεν, τὸ γὰρ ἄστρον περιτέλλεται. Εὔπολίς τε τὸν Καλλίαν φησὶν ἀναγκάζεσθαι ὑπὸ Πρωταγόρου πίνειν, ἵνα·  πρὸ τοῦ κυνὸς τὸν πνεύμον΄ ἔκλυτον φορῇ.  ἡμῖν δ΄ οὐ μόνον ὁ πνεύμων ἀπεξήρανται, κινδυνεύει δὲ καὶ ἡ καρδία. καίτοι ̓αντιφάνης λέγει· τὸ δὲ ζῆν, εἰπέ μοι, τί ἐστι, · πίνειν φήμ΄ ἐγώ.  ὁρᾷς παρὰ ῥείθροισι χειμάρροις ὅσα  δένδρων ἀεὶ τὴν νύκτα καὶ τὴν ἡμέραν βρέχεται,  μέγεθος καὶ κάλλος οἷα γίνεται, τὰ δ΄ ἀντιτείνοντ΄ οἱονεὶ δίψαν τινὰ ἢ ξηρασίαν σχόντ΄ αὐτόπρεμν΄ ἀπόλλυται. οὕτω τούτοισ, φησί, κυνολογήσασιν ἐδόθη πιεῖν. εἴρηται δὲ τὸ βρέχειν καὶ ἐπὶ τοῦ πίνειν. ̓αντιφάνησ· δεῖ γὰρ φαγόντας δαψιλῶς βρέχειν.  Εὔβουλοσ· Σίκων ἐγὼ βεβρεγμένος ἥκω καὶ κεκωθωνισμένοσ.  β. πέπωκας οὗτοσ; σ.  πέπωκ΄ ἐγώ, μὰ Δία τὸν Μενδαῖον ὅτι τὸ ἀναπίπτειν κυρίως ἐπὶ ψυχῆς ἐστιν, οἷον ἀθυμεῖν, ὀλιγοδρανεῖν. Θουκυδίδης α#·  νικώμενοι ἐπ΄ ἐλάχιστον ἀναπίπτουσι. Κρατῖνος δ΄ ἐπὶ ἐρετῶν χρᾶται τῇ λέξει·  ῥοθίαζε κἀνάπιπτε.  καὶ Ξενοφῶν ἐν Οἰκονομικῷ·  διὰ τί ἄλυποι ἀλλήλοις εἰσὶν οἱ ἐρέται, · ἢ ὅτι ἐν τάξει μὲν κάθηνται, ἐν τάξει δὲ προνεύουσιν, ἐν τάξει δὲ ἀναπίπτουσιν,· ἀνακεῖσθαι δέ φαμεν ἐπὶ ἀνδριάντοσ·  ὅθεν τοὺς ἐπὶ κατακειμένων χρωμένους τῇ λέξει διέσυρον. Δίφιλοσ·  ἐγὼ δ΄ ἕως μέν τινος ἀνεκείμην·  πρὸς ὃν δυσχεραίνων ὁ ἑταῖρός φησιν  ἀνάκεισο.  Φιλιππίδησ· καὶ δειπνῶν ἀεὶ Ι ἀνακείμενος παρ΄ αὐτόν,  καὶ ἐπάγει·  πότερον ἀνδριάντας εἱστία;  κατακεῖσθαι δὲ λέγεται καὶ κατακεκλίσθαι, ὡς ἐν Συμποσίοις Ξενοφῶν καὶ Πλάτων. ̓́αλεξισ· ὥς ἐστι κατακεῖσθαι πρὸ δείπνου συμφορά  οὔτε γὰρ ὕπνος δήπουθεν οὐδέν΄ ἂν λάβοι  οὔτε ἃν λέγῃ τις οὐδαμῶς μάθοιμεν ἂν ὁ νοῦς γάρ ἐστι τῆς τραπέζης πλησίον. ἔστι δὲ εὑρεῖν καὶ ἐπὶ τῆς ἐννοίας ταύτης σπανίως τὸ ἀνακεῖσθαι. σάτυρος παρὰ Σοφοκλεῖ τοῦτό φησιν ἐπικαιόμενος τῷ ̔ηρακλεῖ·  ἀνακειμένῳ  μέσον εἰς τὸν αὐχέν΄ εἰσαλοίμην. ̓αριστοτέλης ἐν Τυρρηνῶν Νομίμοισ· οἱ δὲ Τυρρηνοὶ δειπνοῦσι μετὰ τῶν γυναικῶν ἀνακείμενοι ὑπὸ τῷ αὐτῷ ἱματίῳ. Θεόπομπος  ἐπίνομεν μετὰ ταῦτα   κατακείμενοι μαλακώτατ΄· τρικλινίῳ, Τελαμῶνος οἰμώζοντες ἀλλήλοις μέλη.  Φιλωνίδησ·  κατάκειμαι, ὡς ὁρᾶτε, δεκάπαλαι.  Εὐριπίδης Κύκλωπι·  ἀνέπεσε φάρυγος αἰθέρ΄ ἐξανιεὶς βαρύν.  ̓́αλεξισ· μετὰ ταῦτ΄ ἀναπεσεῖν  ἐκέλευον αὐτὴν παρ΄ ἐμέ. ὅτι τὸ πάσασθαι ἐπὶ τοῦ ἀπογεύσασθαι τίθεται,  φησὶ γοῦν Φοῖνιξ πρὸς ̓αχιλλέα·  οὐκ ἤθελον ἅμ΄ ἄλλῳ ἐν μεγάροισι πάσασθαι.  καὶ ἀλλαχοῦ·  εὖθ΄ οἱ σπλάγχν΄ ἐπάσαντο.  τῶν γὰρ σπλάγχνων ἀπογεύσασθαι μόνον ὡς ἂν ὀλίγων πολὺς ὅμιλοσ, καὶ ὁ Πρίαμος δὲ πρὸς ̓αχιλλέα φησί·   νῦν δὴ καὶ σίτου πασάμην.  οἰκεῖον γὰρ τοῦ τηνικάδε ἀτυχήσαντος ἀπογεύσασθαι μόνον εἰς κόρον γὰρ ἐλθεῖν οὐκ εἴα τὸ πένθοσ, διὸ καὶ ὁ τὸ σύνολον οὐ γευσάμενος τροφῆς  κεῖτ΄ ἄσιτοσ, ἄπαστοσ.  ἐπὶ δὲ τῶν ἀποπληρουμένων οὐδέποτε λέγει τὸ πάσασθαι, ἀλλ΄ ὁπόσα δηλοῖ κόρον αὐτὰρ ἐπεὶ σίτου τάρφθεν καὶ ἐδητύος ἐξ ἔρον ἕντο. οἱ δὲ νεώτεροι καὶ ἐπὶ τοῦ πληρωθῆναι τιθέασι τὸ πάσασθαι. Καλλίμαχοσ·  μύθου δὲ πασαίμην ἥδιον. ̓ερατοσθένησ·  ὀπταλέα κρέα ἐκ τέφρης ἐπάσαντο τὰ τ΄ ἀγρώσσοντες ἕλοντο.  ποτίκολλον ἅτε ξύλον παρὰ ξύλῳ, φησὶν ὁ Θηβαῖος μελοποιόσ. ἔτι περὶ τοῦ Τῶν ἡρώων Βίου ὅτι Σέλευκός φησι τὴν παρ΄ ̔ομήρῳ δαῖτα  θάλειαν στοιχείων μεταθέσει δίαιταν εἶναι· τὸ δὲ ἀπὸ τοῦ δαίσασθαι λέγειν βιαιότερόν ἐστι. ὅτι Καρύστιος ὁ Περγαμηνὸς ἱστορεῖ τὰς Κερκυραίας γυναῖκας ἔτι καὶ νῦν σφαιριζούσας ᾄδειν. σφαιρίζουσι δὲ παρ΄παρ΄ ̔ομήρῳ οὐ μόνον ἄνδρες ἀλλὰ καὶ γυναῖκεσ, καὶ δίσκοις δὲ καὶ ἀκοντίοις μετά τινος συμμετρίας ἐχρῶντο  δίσκοισιν τέρποντο καὶ αἰγανέῃσιν ἱέντεσ. τὸ γὰρ τερπνὸν τὴν κακοπάθειαν κουφίζει. καὶ ἐπὶ κυνηγέσια δὲ ἐξίασιν οἱ νέοι πρὸς μελέτην τῶν πολεμικῶν κινδύνων καὶ ἐπὶ θήρας παντοίασ, ἀφ΄ ὧν ῥωμαλεώτεροι καὶ ὑγιεινότεροι διετέλουν, ὡς ὅτε  πυργηδὸν σφέας αὐτοὺς ἀρτύνουσι καὶ ἀντίον ἱστάμενοι ἀκοντίζουσιν. ΄ἴσασι δὲ καὶ λουτρὰ ἄκη πόνων παντοῖα, κόπον μὲν θαλάττῃ λύοντεσ, ἣ μάλιστα τοῖς νεύροις ἐστὶ πρόσφοροσ, ἀναχαλῶντες  δὲ ταῖς ἐμβάσεσι τὰς τῶν μυῶν συντάσεισ, εἶτ΄ ἐπαλείφοντες λίπα πρὸς τὸ μὴ ξηρανθέντος τοῦ ὕδατος ἀπεσκληρυμμένα γίνεσθαι τὰ σώματα, οἱ γοῦν ἀπὸ τῆς σκοπιῆς ἐπανελθόντες  ἱδρῶ πολλὸν ἀπενίζοντο θαλάσσῃ κνήμας ἠδὲ λόφον ἀμφί τε μηρούσ, καὶ οὕτως ἀναψύξαντες ἐς ἀσαμίνθους βάντες ἐυξέστας λούσαντο καὶ ἀλειψάμενοι λίπ΄ ἐλαίῳ δείπνῳ ἐφιζανέτην. ἔστι καὶ τρόπος ἕτερος καμάτων λύσεως ἐκ τῶν κατὰ κεφαλῆς καταιονήσεων· θυμῆρες κεράσασα κατὰ κρατός τε καὶ ὤμων.  αἱ γὰρ ἐμβάσεις περικεχυμένου πανταχόθεν τοῖς πόροις τοῦ ὕδατος φράττουσι τὴν τῶν ἱδρώτων  ἔκκρισιν καθάπερ ἂν εἴ τις ἠθμὸς εἰς ὕδωρ βληθείσ. διέξεισι γὰρ οὐθέν, εἰ μή τις αὐτὸν μετεωρίσας τοῖς πόροις ἀναψυχὴν καὶ διέξοδον εἰς τὸ ἔξω παράσχῃ, ὡς ̓αριστοτέλης εἴρηκεν ἐν τοῖς φυσικοῖς προβλήμασι ζητῶν διὰ τί οἱ ἱδροῦντες ἐπὰν ἔλθωσιν εἰς θερμὸν ἢ ψυχρὸν ὕδωρ οὐκ ἔτι ἱδροῦσιν, ἕως ἂν πάλιν ἐπανέλθωσιν ἀπὸ τῶν ἐμβάσεων. παρετίθετο δὲ τοῖς ἥρωσι δειπνοῦσι καὶ λάχανα,  ὅτι δὲ οἴδασι τὰς λαχανείας δῆλον ἐκ τῶν παρὰ νείατον ὄρχον κοσμητῶν πρασιῶν. ἀλλὰ μὴν καὶ τοῖς κακοχυμοτάτοις κρομύοις ἐχρῶντο·  ἐπὶ δὲ κρόμυον ποτοῦ ὄψον.  ἐπιμελουμένους δὲ αὐτοὺς εἰσάγει καὶ τῶν ἀκροδρύων   ὄγχνη γὰρ ἐπ΄ ὄγχνῃ που γηράσκει, σῦκον δ΄ ἐπὶ σύκῳ.  διὸ καὶ τῶν δένδρων τὰ μὲν καρποφόρα καλὰ προσαγορεύει·  ἔνθα δένδρεα καλὰ πεφύκει, ὄγχναι καὶ ῥοιαὶ καὶ μηλέαι. τὰ δ΄ εἰς ξυλείαν εὔθετα μακρά, τοῖς ἐπιθέτοις τὰς χρήσεις διαστέλλων  ἔνθα δένδρεα μακρὰ πεφύκει,  κλήθρη τ΄ αἴγειρὸς τ΄ ἐλάτη τ΄ ἦν οὐρανομήκησ. ἀρχαιοτέρα δ΄ ἦν καὶ τῶν Τρωικῶν ἡ τούτων χρῆσισ. Τάνταλος γοῦν οὐδὲ θανὼν ἀπαλλάττεται  τῆς τούτων ἐπιθυμίας · εἴπερ ὁ κολάζων αὐτὸν θεὸς προσείων, καθάπερ οἱ τὰ ἄλογα τῶν ζῴων τοῖς θαλλοῖς ἄγοντεσ, τοὺς τοιούτους καρποὺς ἀποκρούεται αὐτὸν τῆς ἀπολαύσεωσ, ὅτε τῆς ἐλπίδος ἐγγὺς ἔλθοι. καὶ Λαέρτην δ΄ ̓οδυσσεὺς ἀναμιμνήσκει ὧν ἔδωκεν αὐτῷ παιδὶ ὄντι·  ὄγχνας μοι δῶκας τρισκαίδεκα καὶ τὰ ἑξῆσ.  ὅτι δὲ καὶ ἰχθῦς ἤσθιον Σαρπηδὼν δῆλον ποιεῖ, ὁμοιῶν τὴν ἅλωσιν πανάγρου δικτύου θήρᾳ. καίτοι Εὔβουλος κατὰ τὴν κωμικὴν χάριν φησὶ παίζων  ἰχθὺν δ΄ ̔́ομηρος ἐσθίοντ΄ εἴρηκε ποῦ  τίνα τῶν ̓αχαιῶν; κρέα δὲ μόνον ὤπτων, ἐπεὶ ἕψοντά γ΄ οὐ πεποίηκεν αὐτῶν οὐδένα. ἀλλ΄ οὐδὲ μίαν ὅλως ἑταίραν εἶδέ τις αὐτῶν, ἑαυτοὺς δ΄ ἔδεφον ἐνιαυτοὺς δέκα.  πικρὰν στρατείαν δ΄ εἶδον, οἵτινες πόλιν  μίαν λαβόντες εὐρυπρωκτότεροι πολὺ  τῆς πόλεος ἀπεχώρησαν ἧς εἷλον τότε.  οὐδὲ τὸν ἀέρα δ΄ οἱ ἥρωες τοῖς ὄρνισιν εἴων ἐλεύθερον,  παγίδας καὶ νεφέλας ἐπὶ ταῖς κίχλαις καὶ πελειάσιν ἱστάντεσ. ἐγυμνάζοντο δὲ πρὸς ὀρνεοθηρευτικήν, καὶ τὴν πελειάδα τῇ μηρίνθῳ κρεμῶντες ἀπὸ νηὸς ἱστοῦ καὶ τοξεύοντες ἑκηβόλως εἰς αὐτήν, ὡς ἐν τῷ ἐπιταφίῳ δηλοῦται. παρέλιπε δὲ τὴν χρῆσιν τῶν λαχάνων καὶ ἰχθύων καὶ τῶν ὀρνίθων διά τε τὴν λιχνείαν καὶ προσέτι τὴν ἐν ταῖς σκευασίαις ἀπρέπειαν, ἐλάττω κεκρικὼς ἡρωικῶν καὶ θείων ἔργων. ὅτι δὲ καὶ ἑφθοῖς ἐχρῶντο κρέασιν ἐμφανίζει ἐν οἷς λέγει· ὡς δὲ λέβης ζεῖ  κνίσσῃ μελδόμενος ἁπαλοτρεφέος σιάλοιο.  καὶ ὁ κατ΄ ΄ ̓οδυσσέως ἀφεθεὶς ποῦς βοὸς τούτου σημεῖον· πόδα γὰρ βόειον οὐδεὶς ὀπτᾷ. καὶ τὸ  κρειῶν δὲ πίνακας παρέθηκεν ἀείρας παντοίων οὐ μόνον τὴν τῶν κρεῶν ἐξαλλαγὴν δηλοῖ, ὡς ὀρνίθεια, χοίρεια, ἐρίφεια, βόεια λέγων, ἀλλὰ τὴν σκευασίαν ὡς ποικίλην ἔχοντα καὶ οὐ μονοειδῆ ἀλλὰ περιττήν.  · ὡς ἀνακύπτειν τὰς Σικελικὰς καὶ Συβαριτικὰς τραπέζασ, ἤδη δὲ καὶ Χίασ. μαρτυροῦνται  γὰρ καὶ Χῖοι οὐκ ἔλαττον τῶν προειρημένων ἐπὶ ὀψαρτυτικῇ. Τιμοκλῆσ·  Χῖοι πολὺ  ἄριστ΄ ἀνευρήκασιν ὀψαρτυτικήν. κοιμῶνται δὲ μετὰ γυναικῶν παρ΄ ̔ομήρῳ οὐ μόνον οἱ νέοι, ἀλλὰ καὶ οἱ γέροντες Φοῖνιξ τε καὶ Νέστωρ, μόνῳ Μενελάῳ οὐ συνέζευκται γυνὴ διὰ γυναικῶν γαμετὴν ἡρπασμένην τὴν στρατείαν πεποιημένῳ.  παλαιὸν μὲν οἶνον, ἄνθεα δ΄ ὕμνων νεωτέρων  Πίνδαρος ἐπαινεῖ. Εὔβουλος δέ φησιν ἄτοπον δὲ τὸν μὲν οἶνον εὐδοκιμεῖν ἀεὶ  παρὰ ταῖς ἑταίραις τὸν παλαιόν, ἄνδρα δὲ μὴ τὸν παλαιόν, ἀλλὰ τὸν νεώτερον.  τὸ αὐτὸ δὲ καὶ ̓́αλεξις σχεδὸν ἀπαραλλάκτωσ, τοῦ σφόδρα μόνου κειμένου ἀντὶ τοῦ ἀεί. ὄντως δὲ ὁ παλαιὸς οἶνος οὐ πρὸς ἡδονὴν μόνον, ἀλλὰ καὶ πρὸς ὑγίειαν προσφορώτεροσ, πέσσει τε γὰρ μᾶλλον τὰ σῖτα καὶ λεπτομερὴς ὢν εὐανάδοτός ἐστι δύναμίν τε τοῖς σώμασιν ἐμποιεῖ τὸ αἷμά τε ἐνερευθὲς καὶ εὐανάδοτον κατασκευάζει καὶ τοὺς ὕπνους ἀταράχους παρέχει, ἐπαινεῖ δὲ ̔́ομηρος  τὸν ἐπιδεχόμενον ἱκανὴν κρᾶσιν, ὡς τὸν τοῦ Μάρωνοσ. ἐπιδέχεται δὲ πλείω κρᾶσιν ὁ παλαιὸς οἶνος διὰ τὸ μᾶλλον θερμὸς γίνεσθαι παλαιούμενοσ. ἔνιοι δὲ καὶ τὴν Διονύσου φυγὴν εἰς τὴν θάλασσαν οἰνοποιίαν σημαίνειν φασὶ πάλαι γνωριζομένην. ἡδὺν γὰρ εἶναι τὸν οἶνον παρεγχεομένης  θαλάσσησ, ἐπαινῶν δὲ ̔́ομηρος τὸν μέλανα οἶνον πολλάκις αὐτὸν καὶ αἴθοπα καλεῖ. δυναμικώτατος γάρ ἐστι καὶ μένων ἐν ταῖς ἕξεσι τῶν πινόντων πλεῖστον χρόνον. Θεόπομπος δέ φησι παρὰ Χίοις πρώτοις γενέσθαι τὸν μέλανα οἶνον, καὶ τὸ φυτεύειν δὲ καὶ θεραπεύειν ἀμπέλους Χίους πρώτους μαθόντας  παρ΄ Οἰνοπίωνος τοῦ Διονύσου, ὃς καὶ συνῴκισε τὴν νῆσον, τοῖς ἄλλοις ἀνθρώποις μεταδοῦναι. ὁ δὲ λευκὸς οἶνος ἀσθενὴς καὶ λεπτόσ, ὁ δὲ κιρρὸς πέττει ῥᾷον ξηραντικὸς ὤν. περὶ ̓ιταλικῶν οἴνων φησὶν ὁ παρὰ τούτῳ τῷ σοφιστῇ Γαληνόσ· ὁ Φαλερῖνος οἶνος ἀπὸ ἐτῶν δέκα ἐστὶ πότιμος καὶ ἀπὸ πεντεκαίδεκα μέχρι εἴκοσιν· ὁ δ΄· ὑπὲρ τοῦτον ἐκπίπτων τὸν χρόνον κεφαλαλγὴς καὶ τοῦ νευρώδους καθάπτεται. εἴδη δ΄ αὐτοῦ δύο, ὁ αὐστηρὸς καὶ ὁ γλυκάζων οὗτος δὲ τοιοῦτος γίνεται ὅταν ὑπὸ τὸν τρυγητὸν νότοι  πνεύσωσι, παρ΄ ὃ καὶ μελάντερος γίνεται, ὁ δὲ μὴ οὕτω τρυγηθεὶς αὐστηρός τε καὶ τῷ χρώματι κιρρόσ. καὶ τοῦ ̓αλβανοῦ δὲ οἴνου εἴδη δύο, ὁ μὲν γλυκάζων, ὁ δ΄ ὀμφακίασ· ἀμφότεροι δὲ ἀπὸ πεντεκαίδεκα ἐτῶν ἀκμάζουσι. Συρεντῖνος δὲ ἀπὸ πέντε καὶ εἴκοσιν ἐτῶν ἄρχεται γίνεσθαι πότιμος · ὢν γὰρ ἀλιπὴς καὶ λίαν ψαφαρὸς μόλις πεπαίνεται καὶ παλαιούμενος σχεδὸν μόνοις ἐστὶν ἐπιτήδειος  τοῖς χρωμένοις διηνεκῶσ. ὁ δὲ ̔ρηγῖνος τοῦ Συρεντίνου λιπαρώτερος ὢν χρήσιμος ἀπὸ ἐτῶν πεντεκαίδεκα. χρήσιμος καὶ ὁ Πριούερνος λεπτομερέστερος ὢν τοῦ ̔ρηγίνου ἥκιστά τε καθαπτόμενος κεφαλῆσ, τούτῳ ἐμφερὴς ὁ Φορμιανόσ, ταχὺ δὲ ἀκμάζει καὶ λιπαρώτερός ἐστιν αὐτοῦ.  βράδιον δ΄ ἀκμάζει ὁ Τριφολῖνοσ, ἐστὶ δὲ τοῦ Συρεντίνου γεωδέστεροσ. ὁ δὲ Στατανὸς τῶν πρώτων ἐστὶν οἴνων, ἐμφερὴς τῷ Φαλερίνῳ, κουφότεροσ, οὐ πληκτικόσ, ὁ Τιβουρτῖνος λεπτόσ, εὐδιάπνευστοσ, ἀκμάζων ἀπὸ ἐτῶν δέκα· κρείττων  δὲ γίνεται παλαιούμενοσ. ὁ Λαβικανὸς ἡδὺς καὶ λιπαρὸς τῇ γεύσει, μεταξὺ Φαλερίνου καὶ ΄ ̓αλβανοῦ·· ὁ δὲ ἄρχεται τῆς πόσεως ἀπὸ ἐτῶν δέκα. ὁ Γαυρανὸς δὲ καὶ ὀλίγος καὶ κάλλιστοσ, προσέτι τε εὔτονος καὶ παχύσ, Πραινεστίνου δὲ καὶ Τιβουρτίνου λιπαρώτεροσ. ὁ Μαρσικὸς δὲ πάνυ αὐστηρόσ, εὐστόμαχος δέ. γίνεται δὲ περὶ τὴν Καμπανίας Κύμην ὁ καλούμενος Οὐλβανόσ, κοῦφοσ, πότιμος ἀπὸ ἐτῶν πέντε, ὁ ̓αγκωνιτανὸς χρηστόσ, λιπαρόσ,  πο  ὁ Βυξεντῖνος ἐμφερῶς ἔχει τῷ ̓αλβανῷ τῷ ὀμφακίᾳ· ἐστὶ δὲ δυνάμει καὶ εὐστόμαχοσ. ὁ Οὐελίτερνος δὲ ἡδὺς πινόμενοσ, εὐστόμαχοσ· ἴδιον δ΄ αὐτοῦ τὸ μὴ δοκεῖν ἀπαρέγχυτος εἶναι· ἐμφαίνει γὰρ ὡς ἐμμεμιγμένου αὐτῷ ἑτέρου, ὁ Καληνὸς κοῦφοσ, τοῦ Φαλερίνου εὐστομαχώτεροσ. εὐγενὴς δὲ καὶ ὁ Καίκουβοσ, πληκτικόσ, εὔτονοσ· παλαιοῦται δὲ μετὰ ἱκανὰ ἔτη. ὁ Φουνδανὸς εὔτονοσ, πολύτροφοσ, κεφαλῆς καὶ στομάχου ἅπτεται· διὸ οὐ πολὺς ἐν συμποσίοις πίνεται.  πάντων δὲ τούτων ὁ Σαβῖνος κουφότεροσ, ἀπὸ ἐτῶν ἑπτὰ ἐπιτήδειος πίνεσθαι μέχρι πεντεκαίδεκα. ὁ δὲ Σιγνῖνος μέχρις ἐτῶν ἓξ χρήσιμοσ, παλαιωθεὶς δὲ πολὺ χρησιμώτεροσ. ὁ Νουμεντανὸς ἀκμάζει ταχὺ καὶ ἀπὸ ἐτῶν πέντε πότιμός ἐστιν ἐστὶ οὔτε λίαν ἡδὺς οὔτε λεπτόσ, ὁ Σπωλητῖνος οἶνος  καὶ πινόμενος ἡδὺς καὶ τῷ χρώματι χρυσίζει. Αἰκουανὸς κατὰ πολλὰ τῷ Συρεντίνῳ  παρεμφερήσ, ὁ Βαρῖνος λίαν αὐστηρὸς καὶ ἀεὶ ἑαυτοῦ κρείττων γίνεται, εὐγενὴς καὶ ὁ Καυκῖνος καὶ τῷ Φαλερίνῳ ἐμφερήσ. ὁ Βενεφρανὸς εὐστόμαχος καὶ κοῦφοσ, ὁ ἐν Νεαπόλει Τρεβιλλικὸς εὔκρατος τῇ δυνάμει, εὐστόμαχοσ, εὔστομοσ. ὁ ̓́ερβουλος ἐν ἀρχῇ μέν ἐστι μέλασ, μετ΄ οὐ πολλὰ δὲ ἔτη λευκὸς γίνεται· ἐστὶ δὲ λίαν κοῦφος καὶ τρυφερόσ, ὁ Μασσαλιήτης καλόσ· ὀλίγος δὲ γίνεται, παχύσ, σαρκώδησ. Ταραντῖνος δὲ καὶ οἱ ἀπὸ τοῦ κλίματος τούτου πάντες ἁπαλοί, οὐ πλῆξιν, οὐ τόνον ἔχοντεσ, ἡδεῖσ, εὐστόμαχοι. ὁ δὲ Μαμερτῖνος ἔξω μὲν τῆς ̓ιταλίας γίνεται· καὶ γινόμενος ἐν Σικελίᾳ καλεῖται ̓ιωτάλινοσ. ἡδὺς δ΄ ἐστί, κοῦφοσ, εὔτονος ὅτι παρ΄ ̓ινδοῖς τιμᾶται δαίμων, ὥς φησι Χάρης ὁ Μιτυληναῖοσ, ὃς καλεῖται Σοροάδειοσ· ἑρμηνεύεται δὲ ̔ελλάδι φωνῇ οἰνοποιόσ. ὅτι ̓αντιφάνης που ὁ χαρίεις τὰ ἐξ ἑκάστης πόλεως ἰδιώματα οὕτω καταλέγει· ἐξ ̓́ηλιδος μάγειροσ, ἐξ ̓́αργους λέβησ,  Φλιάσιος οἶνοσ, ἐκ Κορίνθου στρώματα, ἰχθῦς Σικυῶνοσ, Αἰγίου δ΄ αὐλητρίδεσ,  τυρὸς Σικελικόσ, ,    μύρον ἐξ ̓αθηνῶν, ἐγχέλεις Βοιώτιαι. ̔́ερμιππος δ΄ οὕτωσ· ἕσπετε νῦν μοι, Μοῦσαι ̓ολύμπια δώματ΄ ἔχουσαι, ἐξ οὗ ναυκληρεῖ Διόνυσος ἐπ΄· οἴνοπα πόντον,  ὅσσ1΄ ἀγάθ΄ ἀνθρώποις δεῦρ΄ ἤγαγε νηὶ μελαίνῃ. ἐκ μὲν Κυρήνης καυλὸν καὶ δέρμα βόειον  ἐκ δ΄ ̔ελλησπόντου σκόμβρους καὶ πάντα ταρίχη· ἐκ δ΄ αὖ Θετταλίας χόνδρον καὶ πλευρὰ βόεια·  καὶ παρὰ Σιτάλκου ψώραν Λακεδαιμονίοισι·  καὶ παρὰ Περδίκκου ψεύδη ναυσὶν πάνυ πολλαῖσ.  αἱ δὲ Συράκουσαι σῦς καὶ τυρὸν παρέχουσι. καὶ Κερκυραίους ὁ Ποσειδῶν ἐξολέσειε  ναυσὶν ἐπὶ γλαφυραῖσ, ὁτιὴ δίχα θυμὸν ἔχουσι.  ταῦτα μὲν ἐντεῦθεν· ἐκ δ΄ Αἰγύπτου τὰ κρεμαστὰ ἱστία καὶ βίβλουσ· ἀπὸ δ΄ αὖ Συρίας λιβανωτόν· ἡ δὲ καλὴ Κρήτη κυπάριττον τοῖσι θεοῖσιν, ἡ Λιβύη δ΄ ἐλέφαντα πολὺν παρέχει κατὰ πρᾶσιν· ἡ ̔ ̔ρόδος ἀσταφίδας τε καὶ ἰσχάδας ἡδυονείρουσ. αὐτάρ ἀπ΄ Εὐβοίας ἀπίους καὶ ἴφια μῆλα·  ἀνδράποδ΄ ἐκ Φρυγίασ, ἀπὸ δ΄ ̓αρκαδίας ἐπικούρουσ. αἱ Παγασαὶ δούλους καὶ στιγματίας παρέχουσι.  τὰς δὲ Διὸς βαλάνους καὶ ἀμύγδαλα σιγαλόεντα  Παφλαγόνες παρέχουσι· τὰ γάρ τ΄ ἀναθήματα  δαιτόσ·  Φοινίκη δ΄ αὖ καρπὸν φοίνικος καὶ σεμίδαλιν  Καρχηδὼν δάπιδας καὶ ποικίλα προσκεφάλαια.  Πίνδαρος δ΄ ἐν τῇ εἰς ̔ιέρωνα Πυθικῇ ᾠδῇ  ἀπὸ Ταϋγέτοιο μὲν Λάκαιναν  ἐπὶ θηρσὶ κύνα τρέχειν πυκινώτατον ἑρπετόν.  Σκύριαι δ΄ ἐς ἄμελξιν γάλακτος  αἶγες ἐξοχώταται·  ὅπλα δ΄ ἀπ΄ ̓́αργεοσ, ἅρμα Θηβαῖον, ἀλλ΄ ἀπὸ  τῆς ἀγλαοκάρπου  Σικελίας ὄχημα δαιδάλεον ματεύειν.  Κριτίας δὲ οὕτωσ·  κότταβος ἐκ Σικελῆς ἐστι χθονὸς ἐκπρεπὲς ἔργον, ὃν σκοπὸν ἐς λατάγων τόξα καθιστάμεθα.  εἶτα δ΄ ὄχος Σικελὸς κάλλει δαπάνῃ τε κράτιστοσ.  Θεσσαλικὸς δὲ θρόνοσ, γυίων τρυφερωτάτη ἕδρα.  εὐναίου δὲ λέχους κάλλος ἔχει  Μίλητός τε Χίος τ΄ ἔναλος πόλις Οἰνοπίωνοσ.  Τυρσηνὴ δὲ κρατεῖ χρυσότυπος φιάλη  καὶ πᾶς χαλκὸς ὅτις κοσμεῖ δόμον ἔν τινι χρείᾳ.  Φοίνικες δ΄ εὗρον γράμματα ἀλεξίλογα. Θήβη δ΄ ἁρματόεντα δίφρον συνεπήξατο πρώτη·  φορτηγοὺς δ΄ ἀκάτους Κᾶρες ἁλὸς ταμίαι.  τὸν δὲ τροχὸν γαίας τε καμίνου τ΄ ἔκγονον εὗρε,  κλεινότατον κέραμον, χρήσιμον οἰκονόμον, ἡ τὸ καλὸν Μαραθῶνι καταστήσασα τρόπαιον.  καὶ ἐπαινεῖται ὄντως ὁ ̓αττικὸς κέραμοσ. Εὔβουλος δέ φησι  Κνίδια κεράμια, Σικελικὰ βατάνια,  Μεγαρικὰ πιθάκνια. ̓αντιφάνης δέ·  καὶ νᾶπυ Κύπριον καὶ σκαμωνίας ὀπὸν  καὶ κάρδαμον Μιλήσιον καὶ κρόμμυον Σαμοθρᾴχκιον καὶ καυλὸν ἐκ Καρχηδόνος  καὶ σίλφιον θύμον τε τῶν ̔υμηττίων ὀρίγανόν τε Τενέδιον. ὅτι ὁ Περσῶν βασιλεὺς τὸν Χαλυβώνιον μόνον οἶνον ἔπινεν ὅν φησι Ποσειδώνιος κἀν Δαμασκῷ τῆς Συρίας γίνεσθαι, Περσῶν αὐτόθι καταφυτευσάντων τὰς ἀμπέλουσ. ἐν δὲ ̓́ισσῃ τῇ κατὰ τὸν ̓αδρίαν νήσῳ ̓αγαθαρχίδης φησὶν οἶνον γίνεσθαι  ὃν πᾶσι συγκρινόμενον καλλίω εὑρίσκεσθαι. Χίου δὲ οἴνου καὶ Θασίου μέμνηται ̓επίλυκοσ·  Χῖος  καὶ Θάσιος ἠθημένοσ. καὶ ̓αντίδοτος δέ  Θάσιον ἔγχει  ὁ γὰρ λαβών μου καταφάγῃ τὴν καρδίαν, ὅταν πίω τοῦδ΄, εὐθὺς ὑγιὴς γίνεται· ̓ασκληπιὸς κατέβρεξε   οἶνος Λέσβιοσ, ὃν αὐτὸς ἐποίησεν ὁ Μάρων, μοι δοκῶ,  φησὶ Κλέαρχοσ.  Λεσβίου  πώματος  οὐκ ἔστιν ἄλλος οἶνος ἡδίων πιεῖν,  φησὶν ̓́αλεξισ.  Θασίοις καὶ Λεσβίοις οἰναρίοις  τῆς ἡμέρας τὸ λοιπὸν ὑποβρέχει μέρος  καὶ νωγαλίζει. ὁ αὐτόσ·  ἡδὺς γ΄ ὁ Βρόμιος τὴν ἀτέλειαν Λεσβίου ποιῶν τὸν οἶνον εἰσάγουσιν ἐνθάδε  ὃς ἂν εἰς ἑτέραν ληφθῇ δ΄ ἀποστέλλων πόλιν  κἂν κύαθον, ἱερὰν ἐγγράφων τὴν οὐσίαν. ̓́εφιπποσ·  φιλῶ γε πράμνιον οἶνον Λέσβιον.. ·.  πολλὴ δὲ Λεσβία σταγὼν ἐκπίνεται  ἄγαν. ̓αντιφάνησ· πάρεστιν ὄψον χρηστόν, ἐπαγωγὸν πάνυ, οἶνός τε Θάσιος καὶ μύρον καὶ στέμματα, ἐν πλησμονῇ γὰρ Κύπρισ, ἐν δὲ τοῖς κακῶς  πράσσουσιν οὐκ ἔνεστιν ̓αφροδίτη βροτοῖσ.  Εὔβουλοσ·  Θάσιον ἢ Χῖον λαβὼν ἢ Λέσβιον γέροντα νεκταροσταγῆ·  μέμνηται δὲ οὗτος καὶ ψιθίου οἴνου·  οἶνον γάρ με Ψίθιον γεύσας  ἡδὺν ἄκρατον, διψῶντα λαβὼν  ὄξει παίει πρὸς τὰ στήθη. καὶ ̓αναξανδρίδησ·  χοῦς κεκραμένος ψιθίου.   ὅτι  ̓αριστοφάνους τὰς δευτέρας Θεσμοφοριαζούσας Δημήτριος ὁ Τροιζήνιος Θεσμοφοριασάσας ἐπιγράφει. ἐν ταύτῃ ὁ κωμικὸς μέμνηται Πεπαρηθίου οἴνου·  οἶνον δὲ πίνειν οὐκ ἐάσω πράμνιον, οὐ Χῖον, οὐχὶ Θάσιον, οὐ Πεπαρήθιον,  οὐδ΄ ἄλλον ὅστις ἐπεγερεῖ τὸν ἔμβολον.  Εὔβουλοσ· ὁ Λευκάδιος πάρεστι καὶ μελίττιος οἰνίσκος οὕτω πότιμοσ. ̓αρχεστράτου τοῦ δειπνολόγου·  εἶθ΄ ὁπόταν πλήρωμα Διὸς σωτῆρος ἕλησθε,  ἤδη χρὴ γεραόν, πολιὸν σφόδρα κρᾶτα φοροῦντα οἶνον, ὑγρὰν χαίταν λευκῷ πεπυκασμένον ἄνθει  πίνειν, ἐκ Λέσβου περικύμονος ἐκγεγαῶτα. τὸν τ΄ ἀπὸ Φοινίκης ἱερᾶς τὸν Βύβλινον αἰνῶ· οὐ μέντοι κείνῳ γε παρεξισῶ αὐτόν. ἐὰν γὰρ  ἐξαίφνης αὐτοῦ γεύσῃ μὴ πρόσθεν ἐθισθείσ,  εὐώδης μέν σοι δόξει τοῦ Λεσβίου εἶναι  μᾶλλον ἔχει γὰρ τοῦτο χρόνου διὰ μῆκος ἄπλατον··  πινόμενος δ΄ ἥσσων πολλῷ. κεῖνος δὲ δοκήσει  οὐκ οἴνῳ σοι ἔχειν ὅμοιον γέρασ, ἀμβροσίᾳ, δέ. εἰ δέ τινες σκώπτουσιν ἀλαζονοχαυνοφλύαροι, ὡς ἅδιστος ἔφυ πάντων Φοινίκιος οἶνοσ, οὐ προσέχω τὸν νοῦν αὐτοῖς   ἐστὶ δὲ καὶ Θάσιος πίνειν γενναῖοσ, ἐὰν ᾖ  πολλαῖς πρεσβεύων ἐτέων περικαλλέσιν ὥραισ,  οἶδα δὲ κἀξ ἄλλων πόλεων βοτρυοσταγῆ ἔρνη  εἰπεῖν αἰνῆσαί τε καὶ οὔ με λέληθ΄ ὀνομῆναι·  ἀλλ΄ οὐδὲν τἄλλ΄ ἐστὶν ἁπλῶς πρὸς Λέσβιον οἶνον.  ἀλλά τινες χαίρουσιν ἐπαινοῦντες τὰ παρ΄ αὑτοῖσ. φοινικίνου δὲ οἴνου μέμνηται καὶ ̓́εφιπποσ·  κάρυα, ῥόασ, φοίνικασ, ἕτερα νώγαλα, σταμνάριὰ τ΄ οἴνου μικρὰ τοῦ φοινικίνου.  καὶ πάλιν φοινικίνου βῖκός τις ὑπανεῴγνυτο.  μνημονεύει αὐτοῦ καὶ Ξενοφῶν ̓αναβάσει. Μενδαίου δὲ Κρατῖνοσ·  νῦν δ΄ ἂν ἴδῃ Μενδαῖον ἡβῶντ΄ ἀρτίως  οἰνίσκον, ἕπεται κἀκολουθεῖ καὶ λέγει· οἴμ΄ ὡς ἁπαλὸς καὶ λευκόσ· ἆρ΄ οἴσει τρία;  ̔́ερμιππος δέ που ποιεῖ τὸν Διόνυσον πλειόνων μεμνημένον  Μενδαίῳ  μὲν καὶ ἐνουροῦσιν θεοὶ αὐτοὶ  στρώμασιν ἐν μαλακοῖσ. Μάγνητα δὲ μειλιχόδωρον  καὶ Θάσιον, τῷ δὴ μήλων ἐπιδέδρομεν ὀδμή,  τοῦτον ἐγὼ κρίνω πολὺ πάντων εἶναι ἄριστον τῶν ἄλλων οἴνων μετ΄ ἀμύμονα Χῖον ἄλυπον.  ἔστι δέ τις οἶνοσ, τὸν δὴ σαπρίαν καλέουσι, οὗ καὶ ἀπὸ στόματος στάμνων ὑπανοιγομενάων ὄζει ἴων, ὄζει δὲ ῥόδων, ὄζει δ΄ ὑακίνθου·  ὀσμὴ θεσπεσία κατὰ πᾶν δ΄ ἔχει ὑψερεφὲς δῶ,  ἀμβροσία καὶ νέκταρ ὁμοῦ. τοῦτ΄ ἐστὶ τὸ νέκταρ,  τούτου χρὴ παρέχειν πίνειν ἐν δαιτὶ θαλείῃ  τοῖσιν ἐμοῖσι φίλοισ, τοῖς δ΄ ἐχθροῖς ἐκ Πεπαρήθου.  φησὶ δὲ Φαινίας ὁ ̓ερέσιος Μενδαίους τοὺς βότρυς ἐπὶ τῇ ἀμπέλῳ ῥαίνειν τῷ ἐλατηρίῳ· διὸ γίνεσθαι τὸν οἶνον μαλακόν. ὅτι Θεμιστοκλῆς ὑπὸ βασιλέως ἔλαβε δωρεὰν τὴν Λάμψακον εἰς οἶνον, Μαγνησίαν δ΄ εἰς ἄρτον, Μυοῦντα δ΄ εἰς ὄψον, Περκώτην δὲ καὶ τὴν Παλαίσκηψιν εἰς στρωμνὴν καὶ ἱματισμόν. ἐκέλευσε δὲ τούτῳ στολὴν φορεῖν βαρβαρικήν, ὡς καὶ Δημαράτῳ,  δοὺς τὰ πρότερον ὑπάρχοντα καὶ εἰς στολὴν Γάμβρειον προσθεὶς ἐφ΄ ᾧ τε μηκέτι ̔ελληνικὸν ἱμάτιον περιβάληται. καὶ Κῦρος δὲ ὁ μέγας Πυθάρχῳ τῷ Κυζικηνῷ φίλῳ ὄντι ἐχαρίσατο ἑπτὰ πόλεισ, ὥς φησιν ὁ Βαβυλώνιος ̓αγαθοκλῆσ, Πήδασον, ̓ολύμπιον, ̓ακαμάντιον, Τίον, Σκῆπτρα, ̓αρτύψον, Τορτύρην. ὁ δ΄ εἰς ὕβριν, φησί, καὶ ἄνοιαν προελθὼν τυραννεῖν ἐπεχείρησε τῆς πατρίδος στρατιὰν συναγαγών. καὶ οἱ Κυζικηνοὶ ἐξορμήσαντες ἐπ΄ αὐτὸν ἐβοηδρόμουν, πρόκροσσοι φερόμενοι ἐπὶ τὸν κίνδυνον.  τιμᾶται δὲ παρὰ Λαμψακηνοῖς  ὁ Πρίηπος ὁ αὐτὸς ὢν τῷ Διονύσῳ, ἐξ ἐπιθέτου καλούμενος οὕτωσ, ὡς Θρίαμβος καὶ Διθύραμβοσ.  ὅτι Μιτυληναῖοι τὸν παρ΄ αὑτοῖς γλυκὺν οἶνον πρόδρομον καλοῦσι, ἄλλοι δὲ πρότροπον. θαυμάζεται δὲ  καὶ ὁ ̓ικάριος οἶνοσ, ὡς ̓́αμφισ·· ἐν Θουρίοις τοὔλαιον, ἐν Γέλᾳ φακοί, ̓ικάριος οἶνοσ, ἰσχάδες Κιμώλιαι.  γίνεται δὲ ἐν ̓ικάρῳ, φησὶν ̓επαρχίδησ, ὁ πράμνιοσ. ἐστὶ δὲ οὗτος γένος τι οἴνου, καί ἐστιν οὗτος οὔτε  γλυκὺς οὔτε παχύσ, ἀλλ΄ αὐστηρὸς καὶ σκληρὸς καὶ δύναμιν ἔχων διαφέρουσαν· οἵῳ ̓αριστοφάνης οὐχ ἥδεσθαι ̓αθηναίους φησί, λέγων τὸν ̓αθηναίων δῆμον οὔτε ποιηταῖς ἥδεσθαι σκληροῖς καὶ ἀστεμφέσιν οὔτε πραμνίοις οἴνοις συνάγουσι τὰς ὀφρῦς τε καὶ τὴν κοιλίαν, ἀλλ΄ ἀνθοσμίᾳ καὶ πέπονι νεκταροσταγεῖ. εἶναι γὰρ ἐν ̓ικάρῳ φησὶ Σῆμος Πράμνιον πέτραν καὶ παρ΄ αὐτῇ ὄρος μέγα, ἀφ΄ οὗ τὸν Πράμνιον οἶνον, ὃν καὶ φαρμακίτην  τινὰς καλεῖν. ἐκαλεῖτο δὲ ἡ ̓́ικαρος πρότερον ̓ιχθυόεσσα διὰ τὸ ἐν αὐτῇ τῶν ἰχθύων πλῆθοσ, ὡς καὶ ̓εχινάδες ἀπὸ τῶν ἐχίνων καὶ Σηπιὰς ἄκρα ἀπὸ τῶν περὶ αὐτὴν σηπιῶν καὶ Λαγοῦσσαι νῆσοι ἀπὸ τῶν ἐν αὐταῖς λαγωῶν καὶ ἕτεραι Φυκοῦσσαι καὶ Λοπαδοῦσσαι ἀπὸ τῶν παραπλησίων, προσαγορεύεται δέ, φησὶν ̓επαρχίδησ, ἡ ἄμπελος ἡ τὸν ̓ικάριον πράμνιον φέρουσα ὑπὸ τῶν ξένων μὲν ἱερά, ὑπὸ δὲ τῶν Οἰνοαίων Διονυσιάσ. Οἰνόη δὲ πόλις ἐν τῇ νήσῳ ἐστί. Δίδυμος δὲ πράμνιόν φησιν οἶνον ἀπὸ πραμνίας ἀμπέλου οὕτω καλουμένησ, οἱ δὲ ἰδίως τὸν μέλανα, ἔνιοι δὲ ἐν τῷ  καθόλου τὸν πρὸς παραμονὴν ἐπιτήδειον οἱονεὶ παραμόνιον ὄντα· οἱ δὲ τὸν πραύνοντα τὸ μένοσ, ἐπεὶ οἱ πιόντες προσηνεῖσ. ἐπαινεῖ ̓́αμφις καὶ τὸν ἐξ ̓ακάνθου πόλεως οἶνον λέγων ποδαπὸς εἶ; φράσον, β. ̓ακάνθιοσ. α. εἶτα πρὸς θεῶν  οἴνου πολίτης ὢν κρατίστου στρυφνὸς εἶ  καὶ τοὔνομ΄ αὐτὸ τῆς πατρίδος ἐν τοῖς τρόποις  ἔχεισ, τὰ δ΄· ἤθη τῶν πολιτῶν οὐκ ἔχεισ;  Κορινθίου οἴνου ̓́αλεξις μνημονεύει ὡς σκληροῦ·  οἶνος ξενικὸς παρῆν τὰ γὰρ Κορίνθια βασανισμός ἐστι.  καὶ Εὐβοικοῦ δέ·  πολὺν πιὼν Εὐβοικὸν οἶνον. ̓αρχίλοχος τὸν Νάξιον τῷ νέκταρι παραβάλλει ὃς καὶ πού φησιν ἐν δορὶ μέν μοι μᾶζα μεμαγμένη, ἐν δορὶ δ΄ οἶνος ̓ισμαρικόσ· πίνω δ΄ ἐν δορὶ κεκλιμένοσ.  Στράττις δὲ τὸν Σκιάθιον ἐπαινεῖ·  οἶνος κοχύζει τοῖς ὁδοιπόροις πιεῖν  μέλας Σκιάθιοσ, ἴσον ἴσῳ κεκραμένοσ·  ̓αχαιὸς δὲ τὸν Βίβλινον·  ἐδεξιοῦτο Βίβλινον· μέθης ἐκπώματι.  ἐκαλεῖτο δ΄ οὕτως ἀπό τινος χωρίου οὕτω προσαγορευομένου. φησὶ δὲ Φιλύλλιος ὅτι  παρέξω Λέσβιον, Χῖον σαπρόν,  Θάσιον, Βίβλινον, Μενδαῖον, ὥστε μηδένα κραιπαλᾶν.  ̓επίχαρμος δὲ ἀπό τινων ὀρῶν Βιβλίνων φησὶν αὐτὸν ὠνομάσθαι. ̓αρμενίδας δὲ τῆς Θρᾴκης φησὶν εἶναι χώραν τὴν Βιβλίαν, ἣν ΄ ̓αντισάρην καὶ Οἰσύμην προσαγορευθῆναι. ἐπιεικῶς δὲ ἡ Θρᾴκη  ἐθαυμάζετο ὡς ἡδύοινοσ, καὶ συνόλως τὰ ἀπὸ πλησίον αὐτῆς χωρία·  νῆες δ΄ ἐκ Λήμνοιο  παρέστασαν οἶνον ἄγουσαι.  ̔́ιππυς δ΄ ὁ ̔ρηγῖνος τὴν εἰλεὸν καλουμένην ἄμπελον βιβλίαν φησὶ καλεῖσθαι, ἣν Πόλλιν τὸν ̓αργεῖον, ὃς ἐβασίλευσε Συρακουσίων, πρῶτον εἰς Συρακούσας κομίσαι ἐξ ̓ιταλίασ, εἴη ἂν οὖν ὁ παρὰ Σικελιώταις γλυκὺς καλούμενος Πόλλιος ὁ Βίβλινος οἶνοσ. χρησμόσ, ἐν τῷ χρησμῷ, φησίν, ὁ θεὸς ηὐτομάτισε·  πῖν΄ οἶνον τρυγίαν, ἐπεὶ οὐκ ΄ ̓ανθηδόνα ναίεις  οὐδ΄ ἱερὰν ̔υπέραν, ὅθι γ΄ ἄτρυγον οἶνον ἔπινεσ.  ὠνομάζετο δὲ παρὰ Τροιζηνίοισ, ὥς φησιν ̓αριστοτέλης ἐν τῇ αὐτῶν πολιτείᾳ, ἄμπελος ̓ανθηδονιὰς καὶ ̔υπερειὰς ἀπὸ ̓αλθηφίου τινὸς καὶ ̔υπέρου, ὡς καὶ ̓αλθηφιὰς ἀπὸ ̓αλθηφίου τινόσ, ἑνὸς τῶν ̓αλφειοῦ ἀπογόνων. Ι ̓αλκμὰν δέ που ἄπυρον οἶνον καὶ ἄνθεος ὄσδοντά.  φησι τὸν ἐκ Πέντε λόφων, ὅς ἐστι τόπος Σπάρτης ἀπέχων στάδια ἑπτά· καὶ τὸν ἐκ Δενθιάδων, ἐρύματός τινοσ, καὶ τὸν ἐξ Οἰνοῦντος  καὶ τὸν ἐξ ̓ονόγλων καὶ Σταθμῶν. χωρία δὲ ταῦτα Λακωνικὰ πλησίον Πιτάνησ. φησὶν οὖν  οἶνον δ΄ Οἰνουντιάδαν ἢ Δένθιν ἢ Καρύστιον ἢ  ̓́ονογλιν ἢ Σταθμίταν.  καὶ τὸν ἐκ Καρύστου, ὅς ἐστι πλησίον ̓αρκαδίασ, ἄπυρον δὲ εἶπε τὸν οὐχ ἡψημένον ἐχρῶντο γὰρ ἑφθοῖς οἴνοισ. Πολύβιος δὲ διάφορον οἶνον ἐν Καπύῃ φησὶ γίνεσθαι τὸν ἀναδενδρίτην καλούμενον, ᾧ μηδένα συγκρίνεσθαι. ̓αλκίφρων δὲ ὁ Μαιάνδριος περὶ τὴν ̓εφεσίαν φησὶν εἶναι ὀρείαν κώμην τὴν πρότερον μὲν καλουμένην Λητοῦσ, νῦν δὲ Λατώρειαν ἀπὸ Λατωρείας ̓αμαζόνοσ· ἐν ᾗ γίνεσθαι τὸν πράμνιον οἶνον. Τιμαχίδας δὲ ὁ ̔ ̔ρόδιος ὑπόχυτὸν  τινα οἶνον ἐν ̔ρόδῳ καλεῖ παραπλήσιον τῷ γλεύκει. καὶ γλύξις δ΄ οἶνος καλεῖται ὁ τὸ ἕψημα ἔχων. Πολύζηλος δ΄ αὐτίτην καλεῖ οἶνον. Πλάτων δ΄ ὁ κωμικὸς καπνίαν κάλλιστος δ΄ οὗτος γίνεται ἐν Βενεβέντῳ πόλει ̓ιταλίασ, ἀμφίας δ΄ οἶνος ὁ φαῦλος καλεῖται παρὰ Σωσικράτει. ἐχρῶντο δ΄ οἱ ἀρχαῖοι καὶ πόματί τινι ἐξ ἀρωμάτων κατασκευαζομένῳ, ὃ ἐκάλουν τρίμμα. Θεόφραστος δὲ ἐν τῇ περὶ φυτῶν ἱστορίᾳ φησὶν ἐν ̔ηραίᾳ  τῆς ̓αρκαδίας γίνεσθαι οἶνον ὃς τοὺς μὲν ἄνδρας πινόμενος ἐξίστησι, τὰς δὲ γυναῖκας τεκνούσσας ποιεῖ. περὶ δὲ Κερυνίαν τῆς ̓αχαίας ἀμπέλου τι γένος εἶναι, ἀφ΄ ἧς τὸν οἶνον ἐξαμβλοῦν ποιεῖν τὰς γυναῖκας τὰς ἐγκύμονασ· κἂν τῶν βοτρύων δέ, φησί, φάγωσιν, ἐξαμβλοῦσιν. ὁ δὲ Τροιζήνιος οἶνος ἀγόνουσ, φησί, ποιεῖ τοὺς πίνοντασ, ἐν Θάσῳ δὲ λέγει ὡς αὐτοὶ ποιοῦσιν οἶνόν τινα ὑπνωτικὸν καὶ ἕτερον ἀγρυπνεῖν ποιοῦντα τοὺς πίνοντασ. περὶ δὲ τῆς τοῦ ἀνθοσμίου οἴνου σκευασίας  Φαινίας ὁ ̓ερέσιός φησι τάδε·  γλεύκει παραχεῖται  παρὰ χοῦς πεντήκοντα εἷς θαλάσσης καὶ γίνεται ἀνθοσμίασ. καὶ πάλιν ἀνθοσμίας γίνεται ἐκ νέων ἀμπέλων ἰσχυρότερος ἢ ἐκ παλαιῶν. · ἑξῆς τέ φησι ·  τὰς ὀμφακώδεις συμπατήσαντες ἀπέθεντο καὶ ἀνθοσμίας ἐγένετο.  Θεόφραστος δ΄ ἐν Θάσῳ φησὶ τὸν ἐν τῷ πρυτανείῳ διδόμενον θαυμαστὸν εἶναι τὴν ἡδονὴν ἠρτυμένος γάρ ἐστιν.  ἐμβάλλουσι γὰρ εἰς τὸ κεράμιον σταῖς μέλιτι φυράσαντεσ, ὥστε τὴν ὀσμὴν ἀπ΄ αὐτοῦ, τὴν δὲ γλυκύτητα ἀπὸ τοῦ σταιτὸς λαμβάνειν τὸν οἶνον  καὶ ἑξῆς δέ φησιν ἐάν τις κεράσῃ σκληρὸν καὶ εὔοσμον μαλακῷ καὶ ἀόσμῳ, καθάπερ τὸν ̔ηρακλεώτην καὶ τὸν ̓ερυθραῖον, τοῦ μὲν τὴν μαλακότητα, τοῦ δὲ τὴν εὐοσμίαν παρεχομένου. μυρίνης δὲ οἶνος κεῖται παρὰ Ποσειδίππῳ· διψηρὸς ἄτοπος ὁ μυρίνης ὁ τίμιοσ. καὶ ̔ερμῆς δ΄ εἶδος πόσεως παρὰ Στράττιδι.  Χαιρέας δὲ ἐν Βαβυλῶνι οἶνόν φησι γίνεσθαι τὸν καλούμενον νέκταρ. ἦν ἄρ΄ ἔπος τόδ΄ ἀληθέσ, ὅ τ΄ οὐ μόνον ὕδατος αἶσαν,  ἀλλά τι καὶ χλεύης οἶνος ἔχειν ἐθέλει.  οὐδὲν ἀπόβλητον Διονύσιον, οὐδὲ γίγαρτον, ὁ Κεῖός φησι ποιητήσ.  τῶν οἴνων ὁ μὲν λευκόσ, ὁ δὲ κιρρόσ, ὁ δὲ μέλασ. καὶ ὁ μὲν λευκὸς λεπτότατος τῇ φύσει, οὐρητικόσ, θερμὸς πεπτικός τε ὢν τὴν κεφαλὴν ποιεῖ διάπυρον ἀνωφερὴς γὰρ ὁ οἶνοσ. ὁ δὲ μέλασ, ὁ μὴ γλυκάζων, τροφιμώτατοσ, στυπτικόσ· ὁ δὲ γλυκάζων  καὶ τῶν λευκῶν καὶ τῶν κιρρῶν τροφιμώτατοσ.  λεαίνει γὰρ κατὰ τὴν πάροδον καὶ παχύνων τὰ ὑγρὰ μᾶλλον κεφαλὴν ἧττον παρενοχλεῖ, ὄντως γὰρ ἡ τοῦ γλυκέος οἴνου φύσις ἐγχρονίζει περὶ τὰ ὑποχόνδρια καὶ πτυέλου ἐστὶν ἀναγωγόσ, ὡς Διοκλῆς καὶ Πραξαγόρας ἱστοροῦσι. Μνησίθεος δ΄ ὁ ̓αθηναῖός φησιν ὁ μέλας οἶνός ἐστι θρεπτικώτατοσ, ὁ δὲ λευκὸς οὐρητικώτατος καὶ λεπτότατοσ, ὁ δὲ κιρρὸς ξηρὸς καὶ τῶν σιτίων πεπτικώτεροσ. οἱ δ΄ ἐπιμελέστερον τεθαλαττωμένοι οἶνοι ἀκραίπαλοὶ τέ εἰσι καὶ κοιλίας λύουσιν ἐπιδάκνουσὶ  τε τὸν στόμαχον ἐμφυσήσεις τε ἐνεργάζονται καὶ συγκατεργάζονται τὴν τροφήν. τοιοῦτος δ΄ ἐστὶν ὅ τε Μύνδιος καὶ ὁ ἀπὸ ̔αλικαρνασσοῦ. ὁ γοῦν κυνικὸς Μένιππος ἁλμοπότιν τὴν Μύνδον φησίν. ἱκανῶς δὲ καὶ ὁ Κῷος τεθαλάττωται. καὶ ὁ ̔ρόδιος δὲ ἐλάττονος μὲν κεκοινώνηκε θαλάσσησ, ὁ δὲ πολὺς αὐτοῦ ἀχρεῖός ἐστιν. ὁ δὲ νησιώτης εἴς τε τοὺς πότους ἐστὶν εὖ πεφυκὼς καὶ πρὸς τὴν καθημερινὴν χρῆσιν οὐκ ἀνοίκειοσ. ὁ δὲ Κνίδιος αἵματος γεννητικόσ, τρόφιμοσ, κοιλίαν εὔλυτον  κατασκευάζων πλείων δὲ πινόμενος ἐκλύει τὸν στόμαχον. ὁ δὲ Λέσβιος στῦψιν μικροτέραν ἔχει καὶ μᾶλλον οὐρεῖται. χαριέστατος δ΄ ἐστὶν ὁ Χῖος καὶ τοῦ Χίου ὁ καλούμενος ̓αριούσιοσ. διαφοραὶ δὲ αὐτοῦ εἰσι τρεῖσ· ὁ μὲν γὰρ αὐστηρὸς ἐστιν, ὁ δὲ γλυκάζων, ὁ δὲ μέσος τούτων τῇ γεύσει αὐτόκρατος καλεῖται. ὁ μὲν οὖν αὐστηρὸς εὔστομός ἐστι καὶ τρόφιμος καὶ μᾶλλον οὐρεῖται, ὁ δὲ γλυκάζων τρόφιμοσ, πλήσμιοσ, κοιλίας μαλακτικόσ, ὁ δ΄ αὐτόκρατος τῇ χρείᾳ μέσος ἐστί. κοινῶς δ΄ ὁ Χῖος πεπτικόσ, τρόφιμοσ, αἵματος χρηστοῦ  γεννητικόσ, προσηνέστατοσ, πλήσμιος διὰ τὸ παχὺς εἶναι τῇ δυνάμει. τῶν δ΄ οἴνων χαριέστατος ὁ κατὰ τὴν ̓ιταλίαν ̓αλβανὸς καὶ ὁ Φαλερνίτησ. ὁ δὲ τούτων πεπαλαιωμένος καὶ κεχρονικὼς φαρμακώδης ὢν καροῖ λίαν ταχέωσ, ὁ δὲ ̓αδριανὸς καλούμενος εὔπνουσ, εὐανάδοτοσ, ἄλυπος τὸ σύνολον, οἰνοποιητέον δὲ αὐτοὺς πρό τινος χρόνου καὶ εἰς  ἀναπεπταμένον τόπον θετέον εἰς τὸ διαπνεῦσαι τὸ παχὺ τῆς δυνάμεως αὐτῶν. χαριέστατος δ΄ οἶνος εἰς παλαίωσιν ὁ Κερκυραῖοσ. ὁ δὲ Ζακύνθιος καὶ ὁ Λευκάδιος διὰ τὸ γύψον λαβεῖν καὶ κεφαλὴν ἀδικοῦσιν. ὁ δ΄ ἀπὸ Κιλικίας ̓αβάτης καλούμενος κοιλίας μόνον ἐστὶ ΄ μαλακτικόσ. Κῴῳ δὲ καὶ Μυνδίῳ καὶ ̔αλικαρνασσίῳ καὶ παντὶ τῷ ἱκανῶς τεθαλαττωμένῳ συνᾴδει τὰ σκληρὰ τῶν ὑδάτων οἷον κρηναῖα καὶ ὄμβρια, ἐὰν ᾖ διυλισμένα καὶ πλείονα χρόνον καθεσταμένα. χρήσιμοι δ΄  εἰσὶν οὗτοι ̓αθήνησι καὶ Σικυῶνι· ἐν ταύταις γὰρ σκληρὰ τὰ ὕδατα, τοῖς δ΄ ἀθαλάσσοις τῶν οἴνων καὶ τοῖς παρέχουσιν ἱκανωτέραν στύψιν, ἔτι δὲ τῷ Χίῳ καὶ Λεσβίῳ τὰ ἀποιότατα τῶν ὑδάτων εὐθετεῖ . ὦ γλῶσσα, σιγήσασα τὸν πολὺν χρόνον,  πῶς δῆτα τλήσῃ πρᾶγμ΄ ὑπεξελθεῖν τόδε; ἦ τῆς ἀνάγκης οὐδὲν ἐμβριθέστερον, ὑφ΄ ἧς τὸ κρυφθὲν ἐκφανεῖς ἀνακτόρων, φησὶ Σοφοκλῆσ.  αὐτὸς ἐμαυτοῦ ̓ιόλεώς τε καὶ ̓αλκείδης γενήσομαι.  ὅτι ὁ Μαρεώτης οἶνος ὁ ̓αλεξανδρεωτικὸς τὴν μὲν προσηγορίαν ἔχει ἀπὸ τῆς ἐν ̓αλεξανδρείᾳ λίμνης Μαρείας καὶ τῆς παρ΄  αὐτὴν πόλεως ὁμωνύμου, ἣ πρότερον μὲν ἦν μεγίστη, νῦν δὲ κώμης περιείληφε μέγεθοσ, τὴν προσηγορίαν λαβοῦσα ἀπὸ Μάρωνος ἑνὸς τῶν μετὰ Διονύσου τὰς στρατείας πεποιημένων. πολλὴ δὲ ἡ περὶ τὴν γῆν ταύτην ἄμπελοσ, ἧς καὶ ἡ σταφυλὴ πάνυ βρωθῆναι εὔστομος καὶ ὁ γινόμενος οἶνος κάλλιστοσ· λευκός τε γὰρ καὶ ἡδύσ, εὔπνουσ, εὐανάδοτος , λεπτόσ, κεφαλῆς οὐ καθικνούμενοσ, διουρητικόσ, τούτου δὲ καλλίων ὁ Ταινιωτικὸς καλούμενοσ, ταινία δ΄ ἐστὶν ἐπιμήκης περὶ τοὺς αὐτοὺς τόπουσ, ἀφ΄· ἧς οἱ γινόμενοι οἶνοί εἰσι μὲν ἠρέμα ὑπόχλωροι, ἐμφαίνοντές τι ἐν αὑτοῖς λιπαρόν, ὃ κατὰ τὴν τοῦ ὕδατος κρᾶσιν ἀναλύεται κατὰ βραχύ, ὡς καὶ τὸ μέλι τὸ ̓αττικὸν ἀνακιρνάμενον. οὗτος ὁ Ταινιωτικὸς πρὸς τῷ ἡδὺς εἶναι ἔχει τι καὶ ἀρωματῶδες ἠρέμα ἐπιστῦφον. ἡ δὲ περὶ τὸν Νεῖλον ἄμπελος πλείστη μὲν αὐτή, ὅσος καὶ  ὁ ποταμόσ, καὶ πολλαὶ τῶν οἴνων αἱ ἰδιότητες κατά τε τὰ χρώματα καὶ τὴν προσφοράν. τούτους δ΄ ὑπερβάλλει ὁ κατὰ ̓́αντυλλαν πόλιν οὐ μακρὰν οὖσαν ̓αλεξανδρείασ, ἧς τοὺς φόρους οἱ τότε βασιλεῖς Αἰγύπτιοί τε καὶ Πέρσαι ταῖς γαμεταῖς ἐδίδοσαν εἰς ζώνασ. ὁ δὲ κατὰ τὴν Θηβαίδα καὶ μάλιστα ὁ κατὰ τὴν Κόπτον πόλιν οὕτως ἐστὶ λεπτὸς καὶ εὐανάδοτος καὶ ταχέως πεπτικὸς ὡς καὶ τοῖς πυρεταίνουσι διδόμενος μὴ βλάπτειν.  σαυτὴν ἐπαινεῖς ὥσπερ ̓αστυδάμασ, γύναι. ἦν δὲ τραγικὸς ποιητὴς ὁ ̓αστυδάμασ. ὅτι ὁ Θεόπομπος ὁ Χῖος τὴν ἄμπελον ἱστορεῖ εὑρεθῆναι ἐν ̓ολυμπίᾳ παρὰ τὸν ̓αλφειόν καὶ ὅτι τῆς ̓ηλείας τόπος ἐστὶν ἀπέχων ὀκτὼ στάδια, ἐν ᾧ οἱ ἐγχώριοι κατακλείοντες τοῖς Διονυσίοις χαλκοῦς λέβητας τρεῖς κενοὺς παρόντων τῶν ἐπιδημούντων ἀποσφραγίζονται καὶ ὕστερον ἀνοίγοντες εὑρίσκουσιν οἴνου πεπληρωμένουσ. ̔ελλάνικος δέ φησιν ἐν τῇ Πλινθίνῃ πόλει Αἰγύπτου πρώτῃ  εὑρεθῆναι τὴν ἄμπελον. διὸ καὶ Δίων ὁ ἐξ ̓ακαδημίας φιλοίνους καὶ φιλοπότας τοὺς Αἰγυπτίους γενέσθαι· εὑρεθῆναί τε βοήθημα παρ΄· αὐτοῖς ὥστε τοὺς διὰ πενίαν ἀποροῦντας οἴνου τὸν ἐκ τῶν κριθῶν γενόμενον πίνειν· καὶ οὕτως ἥδεσθαι τοὺς τοῦτον προσφερομένους ὡς καὶ ᾄδειν καὶ ὀρχεῖσθαι καὶ πάντα ποιεῖν ὅσα τοὺς ἐξοίνους γινομένουσ. ̓αριστοτέλης δέ φησιν ὅτι οἱ μὲν ὑπ΄ οἴνου μεθυσθέντες ἐπὶ πρόσωπον φέρονται, οἱ δὲ τὸν κρίθινον πεπωκότες ἐξυπτιάζονται τὴν κεφαλὴν ὁ μὲν γὰρ οἶνος καρηβαρικόσ, ὁ δὲ κρίθινος καρωτικόσ.  ὅτι δὲ φίλοινοι Αἰγύπτιοι, σημεῖον καὶ τὸ παρὰ μόνοις αὐτοῖς ὡς νόμιμον ἐν τοῖς δείπνοις πρὸ πάντων ἐδεσμάτων κράμβας ἔσθειν ἑφθὰς καὶ μέχρι τοῦ δεῦρο παρασκευάζεσθαι. καὶ πολλοὶ εἰς τὰς κατασκευαζομένας ἀμεθύστους προσλαμβάνουσι τὸ τῆς κράμβης σπέρμα, καὶ ἐν ᾧ δ΄ ἂν ἀμπελῶνι κράμβαι φύωνται, ἀμαυρότερος ὁ οἶνος  γίνεται, διὸ καὶ Συβαρῖται, φησὶ Τίμαιοσ, πρὸ τοῦ πίνειν κράμβας ἤσθιον. ̓́αλεξις ·  ἐχθὲς ὑπέπινεσ, εἶτα νυνὶ κραιπαλᾷσ.  κατανύστασον παύσῃ γάρ. εἶτά σοι δότω ῥάφανόν τις ἑφθήν.  Εὔβουλος δὲ πού φησι·  γύναι, ῥάφανόν με νομίσασ1΄ εἰς ἐμέ σου τὴν κραιπάλην  μέλλεις ἀφεῖναι πᾶσαν, ὡς ἐμοὶ δοκεῖσ.  ὅτι δὲ τὴν κράμβην ῥάφανον ἐκάλουν οἱ παλαιοὶ ̓απολλόδωρος δηλοῖ ὁ Καρύστιοσ· εἰ δ΄ ὅτι καλοῦμεν ῥάφανον, ὑμεῖς δ΄ οἱ ξένοι  κράμβην, γυναιξὶ διαφέρειν οἴονται.  ̓αναξανδρίδης ·  ἐὰν λούσησθε νῦν  ῥάφανόν τε πολλὴν ἐντράγητε, παύσεται τὸ βάρος διασκεδᾷ τε τὸ προσὸν νῦν νέφος ἐπὶ τοῦ μετώπου,  Νικοχάρησ·  εἰσαύριον.. ἀντὶ ῥαφάνων ἐψήσομεν  βαλάνιον, ἵνα νῷν ἐξάγῃ τὴν κραιπάλην. ̓́αμφισ·  οὐκ ἔστιν, ὡς ἔοικε, φάρμακον μέθης  οὐδὲν τοιοῦτον ὡς τὸ προσπεσεῖν ἄφνω  λύπην τιν΄. οὕτως ἐξελαύνει γὰρ σφόδρα  λῆρον ὥστε τὰς ῥαφάνους οὕτω δοκεῖν.  περὶ δὲ τῆς δυνάμεως ταύτης ἣν ἡ κράμβη ποιεῖ ἱστορεῖ καὶ Θεόφραστος φεύγειν φάσκων καὶ ζῶσαν τὴν ἄμπελον τῆς ῥαφάνου τὴν ὀδμήν. 