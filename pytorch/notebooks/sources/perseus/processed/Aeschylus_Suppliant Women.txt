     Χορός Ζεὺς μὲν ἀφίκτωρ ἐπίδοι προφρόνως στόλον ἡμέτερον νάιον ἀρθέντ΄ ἀπὸ προστομίων λεπτοψαμάθων Νείλου.  Δίαν δὲ λιποῦσαι χθόνα σύγχορτον Συρίᾳ  φεύγομεν, οὔτιν΄ ἐφ΄ αἵματι δημηλασίαν ψήφῳ πόλεως γνωσθεῖσαν, ἀλλ΄ αὐτογενεῖ φυξανορίᾳ γάμον Αἰγύπτου παίδων ἀσεβῆ ΄ξονοταζόμεναι. Δαναὸς δὲ πατὴρ καὶ βούλαρχος καὶ στασίαρχος τάδε πεσσονομῶν κύδιστ΄ ἀχέων ἐπέκρανε, φεύγειν ἀνέδην διὰ κῦμ΄ ἅλιον, κέλσαι δ΄ ̓́αργους γαῖαν, ὅθεν δὴ γένος ἡμέτερον τῆς οἰστροδόνου βοὸς ἐξ ἐπαφῆς κἀξ ἐπιπνοίας Διὸς εὐχόμενον τετέλεσται. τίν΄ ἂν οὖν χώραν εὔφρονα μᾶλλον τῆσδ΄ ἀφικοίμεθα σὺν τοῖσδ΄ ἱκετῶν ἐγχειριδίοις ἐριοστέπτοισι κλάδοισιν; ὦ πόλισ, ὦ γῆ, καὶ λευκὸν ὕδωρ, ὕπατοί τε θεοί, καὶ βαρύτιμοι χθόνιοι θήκας κατέχοντεσ, καὶ Ζεὺς σωτὴρ τρίτοσ, οἰκοφύλαξ ὁσίων ἀνδρῶν, δέξασθ΄ ἱκέτην τὸν θηλυγενῆ στόλον αἰδοίῳ πνεύματι χώρασ·  ἀρσενοπληθῆ δ΄ ἑσμὸν ὑβριστὴν Αἰγυπτογενῆ, πρὶν πόδα χέρσῳ τῆ δ΄ ἐν ἀσώδει θεῖναι, ξὺν ὄχῳ ταχυήρει πέμψατε πόντονδ΄·  ἔνθα δὲ λαίλαπι χειμωνοτύπῳ, βροντῇ στεροπῇ τ΄ ὀμβροφόροισίν τ΄ ἀνέμοις ἀγρίας ἁλὸς ἀντήσαντεσ, ὄλοιντο, πρίν ποτε λέκτρων, ὧν θέμις εἴργει, σφετεριξάμενοι πατραδέλφειαν τήνδ΄ ἀεκόντων ἐπιβῆναι.      Χορός νῦν δ΄ ἐπικεκλομένα Δῖον πόρτιν ὑπερ- πόντιον τιμάορ΄, ἶνίν τ΄ ἀνθονομούσας προγόνου βοὸς ἐξ ἐπιπνοίας Ζηνὸς ἔφαψιν· ἐπωνυμίᾳ δ΄ ἐπεκραίνετο μόρσιμος αἰὼν εὐλόγωσ, ̓́επαφόν τ΄ ἐγέννασεν·   Χορός ὅντ΄   ἐπιλεξαμένα, νῦν ἐν ποιονόμοις ματρὸς ἀρχαίας τόποις τῶν πρόσθε πόνων μνασαμένα, τά τε νῦν ἐπιδείξω πιστὰ τεκμήρια γαιονόμοισ, τὰ δ΄ ἄελπτά περ ὄντα φανεῖται. γνώσεται δὲ λόγους τις ἐν μάκει.   Χορός εἰ δὲ κυρεῖ τις πέλας οἰωνοπόλων ἔγγαιος οἶκτον οἰκτρὸν ἀίων, δοξάσει τις ἀκούειν ὄπα τᾶς Τηρεί̈ας Μήτιδος οἰκτρᾶς ἀλόχου, κιρκηλάτου τ΄ ἀηδόνοσ,   Χορός ἅτ΄ ἀπὸ χλωρῶν πετάλων ἐργομένα πενθεῖ μὲν οἶκτον ἠθέων· ξυντίθησι δὲ παιδὸς μόρον, ὡς αὐτοφόνως ὤλετο πρὸς χειρὸς ἕθεν δυσμάτορος κότου τυχών·   Χορός τὼς καὶ ἐγὼ φιλόδυρ- τος ̓ιαονίοισι νόμοισι δάπτω τὰν ἁπαλὰν Νειλοθερῆ παρειὰν ἀπειρόδακρύν τε καρδίαν. γοεδνὰ δ΄ ἀνθεμίζομαι δειμαίνουσα φίλουσ, τᾶσδε φυγᾶς ἀερίας ἀπὸ γᾶς εἴ τις ἐστὶ κηδεμών.   Χορός ἀλλά, θεοὶ γενέται κλύετ΄ εὖ τὸ δίκαιον ἰδόντεσ· ἥβᾳ μὴ τέλεον δόντες ἔχειν παρ΄ αἶσαν, ὕβριν δ΄ ἑτοίμως στυγοῦντεσ, πέλοιτ΄ ἂν ἔνδικοι γάμοισ. ἔστι δὲ κἀκ πολέμου τειρομένοις βωμὸς ἀρῆς φυγάσιν ῥῦμα, δαιμόνων σέβασ.   Χορός εὖ δ΄ εἴη Διόθεν παναληθῶσ. Διὸς ἵμερος οὐκ εὐθήρατος ἐτύχθη. παντᾷ  τοι φλεγέθει κἀν σκότῳ μελαίνᾳ ξὺν τύχᾳ μερόπεσσι λαοῖσ.   Χορός πίπτει δ΄ ἀσφαλὲς οὐδ΄ ἐπὶ νώτῳ, κορυφᾷ  Διὸς εἰ κρανθῇ , πρᾶγμα τέλειον. δαυλοὶ γὰρ πραπίδων δάσκιοί τε τείνουσιν πόροι κατιδεῖν ἄφραστοι.   Χορός ἰάπτει δ΄ ἐλπίδων ἀφ΄ ὑψιπύργων πανώλεις βροτούσ, βίαν δ΄ οὔτιν΄ ἐξοπλίζει· πᾶν ἄπονον δαιμονίων. ἥμενος ὃν φρόνημά πως αὐτόθεν ἐξέπραξεν ἔμπας ἑδράνων ἐφ΄ ἁγνῶν.   Χορός ἰδέσθω δ΄ εἰς ὕβριν βρότειον, οἵα  νεάζει πυθμὴν δι΄ ἁ- μὸν γάμον τεθαλὼς δυσπαραβούλοισι φρεσίν, καὶ διάνοιαν μαινόλιν κέντρον ἔχων ἄφυκτον, ἄταν δ΄ ἀπάτᾳ μεταγνούσ.   Χορός τοιαῦτα πάθεα μέλεα θρεομένα λέγω λιγέα βαρέα δακρυοπετῆ, ἰὴ ἰή, ἰηλέμοισιν ἐμπρεπῆ· θρεομένη μέλη ζῶσα γόοις με τιμῶ.   Χορός ἱλεοῦμαι μὲν ̓απίαν βοῦνιν, καρβᾶνα δ΄ αὐδὰν εὖ, γᾶ, κοννεῖσ. πολλάκι δ΄ ἐμπίτνω ξὺν λακίδι λινοσινεῖ Σιδονία  καλύπτρᾳ.   Χορός θεοῖς δ΄ ἐναγέα τέλεα πελομένων καλῶς ἐπίδρομ΄, ὁπόθι θάνατος ἀπῇ. ἰὼ ἰώ, ἰὼ δυσάγκριτοι πόνοι. ποῖ τόδε κῦμ΄ ἀπάξει;   Χορός ἱλεοῦμαι μὲν ̓απίαν βοῦνιν, καρβᾶνα δ΄ αὐδὰν εὖ, γᾶ, κοννεῖσ. πολλάκι δ΄ ἐμπίτνω ξὺν λακίδι λινοσινεῖ Σιδονίᾳ καλύπτρᾳ.   Χορός πλάτα μὲν οὖν  λινορραφής τε δόμος ἅλα στέγων δορὸς ἀχείματόν μ΄ ἔπεμπε σὺν πνοαῖσ· οὐδὲ μέμφομαι· τελευτὰς δ΄ ἐν χρόνῳ πατήρ μοι παντόπτας πρευμενεῖς κτίσειεν,   Χορός σπέρμα  σεμνᾶς μέγα ματρὸς εὐνὰς ἀνδρῶν, ἒ ἔ, ἄγαμον ἀδάματον ἐκφυγεῖν.   Χορός θέλουσα δ΄   αὖ  θέλουσαν ἁγνά  μ΄ ἐπιδέτω Διὸς κόρα, ἔχουσα σέμν΄ ἐνώπι΄ ἀσφαλῶσ, παντὶ δὲ σθένει διωγμοῖς ἀσχαλῶσ΄ ἀδμήτας ἀδμήτα ῥύσιος γενέσθω,   Χορός σπέρμα σεμνᾶς μέγα ματρὸς εὐνὰς ἀνδρῶν, ἒ ἔ, ἄγαμον ἀδάματον ἐκφυγεῖν.   Χορός εἰ δὲ μή, μελανθὲς ἡλιόκτυπον γένος τὸν γάιον, τὸν πολυξενώτατον Ζῆνα τῶν κεκμηκότων ἱξόμεθα σὺν κλάδοις ἀρτάναις θανοῦσαι, μὴ τυχοῦσαι θεῶν ̓ολυμπίων.   Χορός ἆ Ζήν, ̓ιοῦς ἰῷ μῆνις μάστειρ΄ ἐκ θεῶν· κοννῶ δ΄ ἄγαν γαμετᾶς οὐρανόνικον. χαλεποῦ γὰρ ἐκ πνεύματος εἶσι χειμών.   Χορός καὶ τότ΄  οὐ δικαίοις Ζεὺς ἐνέξεται λόγοισ, τὸν τᾶς βοὸς παῖδ΄ ἀτιμάσασ, τὸν αὐ- τός ποτ΄ ἔκτισεν γόνῳ, νῦν ἔχων παλίντροπον ὄψιν ἐν λιταῖσιν; ὑψόθεν δ΄ εὖ κλύοι καλούμενοσ.   Χορός <ἆ Ζήν, ̓ιοῦς ἰῶ , μῆνις μάστειρ΄ ἐκ θεῶν· κοννῶ δ΄ ἄγαν γαμετᾶς οὐρανόνικον χαλεποῦ γὰρ ἐκ πνεύματος εἶσι χειμών.>     Δαναός παῖδεσ, φρονεῖν χρή·  ξὺν φρονοῦντι δ΄ ἥκετε πιστῷ γέροντι τῷ δε ναυκλήρῳ πατρί. καὶ τἀπὶ χέρσου νῦν προμηθίαν λαβὼν αἰνῶ φυλάξαι τἄμ΄ ἔπη δελτουμένασ. ὁρῶ κόνιν, ἄναυδον ἄγγελον στρατοῦ· σύριγγες οὐ σιγῶσιν ἀξονήλατοι· ὄχλον δ΄ ὑπασπιστῆρα καὶ δορυσσόον λεύσσω, ξὺν ἵπποις καμπύλοις τ΄ ὀχήμασιν· τάχ΄ ἂν πρὸς ἡμᾶς τῆσδε γῆς ἀρχηγέται ὀπτῆρες εἶεν ἀγγέλων πεπυσμένοι. ἀλλ΄ εἴτ΄ ἀπήμων εἴτε καὶ τεθηγμένος ὠμῇ ξὺν ὀργῇ τόνδ΄ ἐπόρνυται στόλον, ἄμεινόν ἐστι παντὸς εἵνεκ΄, ὦ κόραι, πάγον προσίζειν τόνδ΄ ἀγωνίων θεῶν. κρεῖσσον δὲ πύργου βωμόσ, ἄρρηκτον σάκος ἀλλ΄ ὡς τάχιστα βᾶτε, καὶ λευκοστεφεῖς ἱκετηρίασ, ἁγάλματ΄ αἰδοίου Διόσ, σεμνῶς ἔχουσαι διὰ χερῶν εὐωνύμων, αἰδοῖα καὶ γοεδνὰ καὶ ζαχρεῖ΄ ἔπη ξένους ἀμείβεσθ΄, ὡς ἐπήλυδας πρέπει, τορῶς λέγουσαι τάσδ΄ ἀναιμάκτους φυγάσ. φθογγῇ δ΄ ἑπέσθω πρῶτα μὲν τὸ μὴ θρασύ, τὸ μὴ μάταιον δ΄ ἐκ μετωποσωφρόνων ἴτω προσώπων ὄμματος παρ΄ ἡσύχου. καὶ μὴ πρόλεσχος μηδ΄ ἐφολκὸς ἐν λόγῳ γένῃ. τὸ τῇδε κάρτ΄ ἐπίφθονον γένοσ. μέμνησο δ΄ εἴκειν· χρεῖος εἶ ξένη φυγάσ. θρασυστομεῖν γὰρ οὐ πρέπει τοὺς ἥσσονασ.   Χορός πάτερ, φρονούντως πρὸς φρονοῦντας ἐννέπεισ. φυλάξομαι δὲ τάσδε μεμνῆσθαι σέθεν κεδνὰς ἐφετμάσ. Ζεὺς δὲ γεννήτωρ ἴδοι·    Δαναός ἴδοιτο δῆτα πρευμενοῦς ἀπ΄ ὄμματοσ·   Χορός θέλοιμ΄ ἂν ἤδη σοὶ πέλας θρόνους ἔχειν.   Δαναός μή νυν σχόλαζε, μηχανῆς δ΄ ἔστω κράτοσ.   Χορός ὦ Ζεῦ, κόπων οἴκτιρε μὴ ἀπολωλότασ.   Δαναός κείνου θέλοντος εὖ τελευτήσει τάδε.   Χορός    Δαναός καὶ Ζηνὸς ὄρνιν τόνδε νῦν κικλῄσκετε.   Χορός καλοῦμεν αὐγὰς ἡλίου σωτηρίουσ,   Δαναός ἁγνόν τ΄ ̓απόλλω, φυγάδ΄ ἀπ΄ οὐρανοῦ θεόν.   Χορός εἰδὼς ἂν αἶσαν τήνδε συγγνοίη βροτοῖσ.   Δαναός συγγνοῖτο δῆτα καὶ παρασταίη πρόφρων.   Χορός τίν΄ οὖν κικλῄσκω τῶνδε δαιμόνων ἔτι;   Δαναός ὁρῶ τρίαιναν τήνδε σημεῖον θεοῦ.   Χορός ἀλλ΄ εὖ τ΄ ἔπεμψεν εὖ τε δεξάσθω χθονί.   Δαναός ̔ερμῆς ὅδ΄ ἄλλος τοῖσιν ̔ελλήνων νόμοισ.   Χορός ἐλευθέροις νυν ἐσθλὰ κηρυκευέτω.   Δαναός πάντων δ΄ ἀνάκτων τῶνδε κοινοβωμίαν σέβεσθ΄· ἐν ἁγνῷ δ΄ ἑσμὸς ὡς πελειάδων ἵζεσθε κίρκων τῶν ὁμοπτέρων φόβῳ, ἐχθρῶν ὁμαίμων καὶ μιαινόντων γένοσ. ὄρνιθος ὄρνις πῶς ἂν ἁγνεύοι φαγών; πῶς δ΄ ἂν γαμῶν ἄκουσαν ἄκοντος πάρα ἁγνὸς γένοιτ΄ ἄν; οὐδὲ μὴ ΄ν ̔́αιδου θανὼν φύγῃ ματαίων αἰτίασ, πράξας τάδε. κἀκεῖ δικάζει τἀπλακήμαθ΄, ὡς λόγοσ, Ζεὺς ἄλλος ἐν καμοῦσιν ὑστάτας δίκασ. σκοπεῖτε, κἀμείβεσθε τόνδε τὸν τρόπον, ὅπως ἂν ὑμῖν πρᾶγος εὖ νικᾷ τόδε.    Βασιλεύς ποδαπὸν ὅμιλον τόνδ΄ ἀνελληνόστολον πέπλοισι βαρβάροισι καὶ πυκνώμασι χλίοντα προσφωνοῦμεν; οὐ γὰρ ̓αργολὶς ἐσθὴς γυναικῶν οὐδ΄ ἀφ΄ ̔ελλάδος τόπων. ὅπως δὲ χώραν οὔτε κηρύκων ὕπο, ἀπρόξενοί τε, νόσφιν ἡγητῶν, μολεῖν ἔτλητ΄ ἀτρέστωσ, τοῦτο θαυμαστὸν πέλει. κλάδοι γε μὲν δὴ κατὰ νόμους ἀφικτόρων κεῖνται παρ΄ ὑμῖν πρὸς θεοῖς ἀγωνίοισ· μόνον τόδ΄ ̔ελλὰς χθὼν συνοίσεται στόχῳ. καὶ τἄλλα πόλλ΄ ἔτ΄ εἰκάσαι δίκαιον ἦν, εἰ μὴ παρόντι φθόγγος ἦν ὁ σημανῶν.   Χορός εἴρηκας ἀμφὶ κόσμον ἀψευδῆ λόγον. ἐγὼ δὲ πρὸς σὲ πότερον ὡς ἔτην λέγω, ἢ ῥήτορ΄ ἱεροράβδον, ἢ πόλεως ἀγόν;   Βασιλεύς πρὸς ταῦτ΄ ἀμείβου καὶ λέγ΄ εὐθαρσὴς ἐμοί. τοῦ γηγενοῦς γάρ εἰμ΄ ἐγὼ Παλαίχθονος ἶνις Πελασγόσ, τῆσδε γῆς ἀρχηγέτησ. ἐμοῦ δ΄ ἄνακτος εὐλόγως ἐπώνυμον γένος Πελασγῶν τήνδε καρποῦται χθόνα. καὶ πᾶσαν αἶαν, ἧς δι΄ ἁγνὸς ἔρχεται Στρυμών, τὸ πρὸς δύνοντος ἡλίου, κρατῶ. ὁρίζομαι δὲ τήν τε Περραίβων χθόνα, Πίνδου τε τἀπέκεινα, Παιόνων πέλασ, ὄρη τε Δωδωναῖα.  συντέμνει δ΄ ὅρος ὑγρᾶς θαλάσσησ· τῶνδε τἀπὶ τάδε κρατῶ. αὐτῆς δὲ χώρας  ̓απίας πέδον τόδε πάλαι κέκληται φωτὸς ἰατροῦ χάριν. ̓͂απις γὰρ ἐλθὼν ἐκ πέρας Ναυπακτίας ἰατρόμαντις παῖς ̓απόλλωνος χθόνα τήνδ΄ ἐκκαθαίρει κνωδάλων βροτοφθόρων, τὰ δὴ παλαιῶν αἱμάτων μιάσμασιν χρανθεῖσ΄ ἀνῆκε γαῖα μηνιταῖ΄ ἄχη δρακονθόμιλον δυσμενῆ ξυνοικίαν. τούτων ἄκη τομαῖα καὶ λυτήρια πράξας ἀμέμπτως ̓͂απις ̓αργείᾳ χθονὶ μνήμην ποτ΄ ἀντίμισθον ηὕρετ΄ ἐν λιταῖσ. ἔχουσα δ΄ ἤδη τἀπ΄ ἐμοῦ τεκμήρια γένος τ΄ ἂν ἐξεύχοιο καὶ λέγοις πρόσω. μακράν γε μὲν δὴ ῥῆσιν οὐ στέργει πόλισ.    Χορός βραχὺς τορός θ΄ ὁ μῦθοσ· ̓αργεῖαι γένος ἐξευχόμεσθα, σπέρματ΄ εὐτέκνου βοόσ· καὶ ταῦτ΄ ἀληθῆ πάντα προσφύσω λόγῳ.   Βασιλεύς ἄπιστα μυθεῖσθ΄, ὦ ξέναι, κλύειν ἐμοί, ὅπως τόδ΄ ὑμῖν ἐστιν ̓αργεῖον γένοσ. Λιβυστικαῖς γὰρ μᾶλλον ἐμφερέστεραι γυναιξίν ἐστε κοὐδαμῶς ἐγχωρίαισ. καὶ Νεῖλος ἂν θρέψειε τοιοῦτον φυτόν, Κύπριος χαρακτήρ τ΄ ἐν γυναικείοις τύποις εἰκὼς πέπληκται τεκτόνων πρὸς ἀρσένων· τοίας τ΄ ἀκούω νομάδας ἱπποβάμοσιν εἶναι καμήλοις ἀστραβιζούσασ, χθόνα παρ΄ Αἰθίοψιν ἀστυγειτονουμένασ. καὶ τὰς ἀνάνδρους κρεοβόρους τ΄ ̓αμαζόνασ, εἰ τοξοτευχεῖς ἦτε, κάρτ΄ ἂν ᾔκασα ὑμᾶσ.  διδαχθεὶς <δ΄> ἂν τόδ΄ εἰδείην πλέον, ὅπως γένεθλον σπέρμα τ΄ ̓αργεῖον τὸ σόν.    Χορός κλῃδοῦχον ̔́ηρας φασὶ δωμάτων ποτὲ ̓ιὼ γενέσθαι τῇ δ΄ ἐν ̓αργείᾳ χθονί;   Βασιλεύς ἦν ὡς μάλιστα, καὶ φάτις πολλὴ κρατεῖ.   Χορός μὴ καὶ λόγος τις Ζῆνα μειχθῆναι βροτῷ;   Βασιλεύς κἄκρυπτά γ΄ ̔́ηρας ταῦτα τἀμπαλάγματα.   Χορός πῶς οὖν τελευτᾷ βασιλέων νείκη τάδε;   Βασιλεύς βοῦν τὴν γυναῖκ΄ ἔθηκεν ̓αργεία θεόσ.   Χορός οὔκουν πελάζει Ζεὺς ἐπ΄  εὐκραίρῳ βοί̈;   Βασιλεύς φασίν, πρέποντα βουθόρῳ ταύρῳ δέμασ.   Χορός τί δῆτα πρὸς ταῦτ΄ ἄλοχος ἰσχυρὰ Διόσ;   Βασιλεύς τὸν πάνθ΄ ὁρῶντα φύλακ΄ ἐπέστησεν βοί̈.   Χορός ποῖον πανόπτην οἰοβουκόλον λέγεισ;   Βασιλεύς ̓́αργον, τὸν ̔ερμῆς παῖδα γῆς κατέκτανεν.   Χορός τί οὖν ἔτευξεν ἄλλο δυσπότμῳ βοί̈;   Βασιλεύς βοηλάτην μύωπα κινητήριον.   Χορός οἶστρον καλοῦσιν αὐτὸν οἱ Νείλου πέλασ.   Βασιλεύς τοιγάρ νιν ἐκ γῆς ἤλασεν μακρῷ  δρόμῳ.   Χορός καὶ ταῦτ΄ ἔλεξας πάντα συγκόλλως ἐμοί.   Βασιλεύς καὶ μὴν Κάνωβον κἀπὶ Μέμφιν ἵκετο.   Χορός καὶ Ζεύς γ΄ ἐφάπτωρ χειρὶ φιτύει γόνον.   Βασιλεύς τίς οὖν ὁ Δῖος πόρτις εὔχεται βοόσ;   Χορός ̓́επαφος ἀληθῶς ῥυσίων ἐπώνυμοσ.   Βασιλεύς    Χορός Λιβύη, μέγιστον γῆς <πέδον> καρπουμένη.   Βασιλεύς    Χορός    Βασιλεύς τίν΄ οὖν ἔτ΄ ἄλλον τῆσδε βλαστημὸν λέγεισ;   Χορός Βῆλον δίπαιδα πατέρα τοῦδ΄ ἐμοῦ πατρόσ.   Βασιλεύς τὸ πάνσοφον νῦν ὄνομα τοῦτό μοι φράσον.   Χορός Δαναόσ, ἀδελφὸς δ΄ ἐστὶ πεντηκοντάπαισ.   Βασιλεύς καὶ τοῦδ΄ ἄνοιγε τοὔνομ΄ ἀφθόνῳ λόγῳ.    Χορός Αἴγυπτοσ.  εἰδὼς δ΄ ἁμὸν ἀρχαῖον γένος πράσσοις ἂν ὡς ̓αργεῖον ἀνστήσῃς στόλον.   Βασιλεύς δοκεῖτε <δή> μοι τῆσδε κοινωνεῖν χθονὸς τἀρχαῖον.  ἀλλὰ πῶς πατρῷα δώματα λιπεῖν ἔτλητε; τίς κατέσκηψεν τύχη;   Χορός ἄναξ Πελασγῶν, αἰόλ΄ ἀνθρώπων κακά. πόνου δ΄ ἴδοις ἂν οὐδαμοῦ ταὐτὸν πτερόν· ἐπεὶ τίς ηὔχει τήνδ΄ ἀνέλπιστον φυγὴν κέλσειν ἐς ̓́αργος κῆδος ἐγγενὲς τὸ πρίν, ἔχθει μεταπτοιοῦσαν εὐναίων γάμων;   Βασιλεύς τί φὴς ἱκνεῖσθαι τῶνδ΄ ἀγωνίων θεῶν, λευκοστεφεῖς ἔχουσα νεοδρέπτους κλάδουσ;   Χορός ὡς μὴ γένωμαι δμωὶς Αἰγύπτου γένει.   Βασιλεύς πότερα κατ΄ ἔχθραν, ἢ τὸ μὴ θέμις λέγεισ;   Χορός τίς δ΄ ἂν φίλους ὠνοῖτο τοὺς κεκτημένουσ;   Βασιλεύς σθένος μὲν οὕτως μεῖζον αὔξεται βροτοῖσ.   Χορός καὶ δυστυχούντων γ΄ εὐμαρὴς ἀπαλλαγή.   Βασιλεύς πῶς οὖν πρὸς ὑμᾶς εὐσεβὴς ἐγὼ πέλω;   Χορός αἰτοῦσι μὴ ΄κδοὺς παισὶν Αἰγύπτου πάλιν.   Βασιλεύς βαρέα σύ γ΄ εἶπασ, πόλεμον ἄρασθαι νέον.   Χορός ἀλλ΄ ἡ δίκη γε ξυμμάχων ὑπερστατεῖ.   βασιλεύς εἴπερ γ΄ ἀπ΄ ἀρχῆς πραγμάτων κοινωνὸς ἦν.   Χορός αἰδοῦ σὺ πρύμναν πόλεος ὧδ΄ ἐστεμμένην.   Βασιλεύς πέφρικα λεύσσων τάσδ΄ ἕδρας κατασκίουσ.   Χορός βαρύς γε μέντοι Ζηνὸς ἱκεσίου κότοσ.      Χορός Παλαίχθονος τέκοσ, κλῦθί μου πρόφρονι καρδίᾳ,   Πελασγῶν ἄναξ. ἴδε με τὰν ἱκέτιν φυγάδα περίδρομον, λυκοδίωκτον ὡς δάμαλιν ἂμ πέτραις ἠλιβάτοισ, ἵν΄ ἀλκᾷ πίσυνος μέμυ- κε φράζουσα βοτῆρι μόχθουσ.   Βασιλεύς ὁρῶ κλάδοισι νεοδρόποις κατάσκιον νεύονθ΄ ὅμιλον τόνδ΄ ἀγωνίων θεῶν. εἴη δ΄ ἄνατον πρᾶγμα τοῦτ΄ ἀστοξένων. μηδ΄ ἐξ ἀέλπτων κἀπρομηθήτων πόλει νεῖκος γένηται· τῶν γὰρ οὐ δεῖται πόλισ.    Χορός ἴδοιτο δῆτ΄ ἄνατον φυγὰν ἱκεσία Θέμις Διὸς κλαρίου. σὺ δὲ παρ΄ ὀψιγόνου μάθε γεραιόφρων· ποτιτρόπαιον αἰδόμενος οὖνπερ ἱεροδόκα  . . θεῶν λήματ΄ ἀπ΄  ἀνδρὸς ἁγνοῦ.   Βασιλεύς οὔτοι κάθησθε δωμάτων ἐφέστιοι ἐμῶν.  τὸ κοινὸν δ΄ εἰ μιαίνεται πόλισ, ξυνῇ μελέσθω λαὸς ἐκπονεῖν ἄκη. ἐγὼ δ΄ ἂν οὐ κραίνοιμ΄ ὑπόσχεσιν πάροσ, ἀστοῖς δὲ πᾶσι τῶνδε κοινώσας πέρι.    Χορός σύ τοι πόλισ, σὺ δὲ τὸ δάμιον. πρύτανις ἄκριτος ὤν, κρατύνεις βωμόν, ἑστίαν χθονόσ, μονοψήφοισι νεύμασιν σέθεν, μονοσκήπτροισι δ΄ ἐν θρόνοις χρέος πᾶν ἐπικραίνεισ· ἄγος φυλάσσου.   Βασιλεύς ἄγος μὲν εἴη τοῖς ἐμοῖς παλιγκότοισ, ὑμῖν δ΄ ἀρήγειν οὐκ ἔχω βλάβης ἄτερ. οὐδ΄ αὖ τόδ΄ εὖφρον, τάσδ΄ ἀτιμάσαι λιτάσ. ἀμηχανῶ δὲ καὶ φόβος μ΄ ἔχει φρένας δρᾶσαί τε μὴ δρᾶσαί τε καὶ τύχην ἑλεῖν.    Χορός τὸν ὑψόθεν σκοπὸν ἐπισκόπει, φύλακα πολυπόνων βροτῶν, οἳ τοῖς πέλας προσήμενοι δίκας οὐ τυγχάνουσιν ἐννόμου. μένει τοι Ζηνὸς ἱκταίου κότος δυσπαραθέλκτους παθόντος οἴκτοισ.   Βασιλεύς εἴ τοι κρατοῦσι παῖδες Αἰγύπτου σέθεν νόμῳ πόλεωσ, φάσκοντες ἐγγύτατα γένους εἶναι, τίς ἂν τοῖσδ΄ ἀντιωθῆναι θέλοι; δεῖ τοί σε φεύγειν κατὰ νόμους τοὺς οἴκοθεν, ὡς οὐκ ἔχουσιν κῦρος οὐδὲν ἀμφὶ σοῦ.    Χορός μή τί ποτ΄ οὖν γενοίμαν ὑποχείριος κράτεσιν ἀρσένων.  ὕπαστρον δέ τοι μῆχαρ ὁρίζομαι γάμου δύσφρονος φυγάν· ξύμμαχον δ΄ ἑλόμενος δίκαν κρῖνε σέβας τὸ πρὸς θεῶν.   Βασιλεύς οὐκ εὔκριτον τὸ κρῖμα. μή μ΄ αἱροῦ κριτήν. εἶπον δὲ καὶ πρίν, οὐκ ἄνευ δήμου τάδε πράξαιμ΄ ἄν, οὐδέ περ κρατῶν, μὴ καί ποτε εἴπῃ λεώσ, εἴ πού τι μὴ τοῖον τύχοι, ἐπήλυδας τιμῶν ἀπώλεσας πόλιν.    Χορός ἀμφοτέρους ὁμαίμων τάδ΄ ἐπισκοπεῖ Ζεὺς ἑτερορρεπήσ, νέμων εἰκότως ἄδικα μὲν κακοῖσ, ὅσια δ΄ ἐννόμοισ. τί τῶνδ΄ ἐξ ἴσου ῥεπομένων μεταλ- γεῖς τὸ δίκαιον ἔρξασ;   Βασιλεύς δεῖ τοι βαθείας φροντίδος σωτηρίου, δίκην κολυμβητῆροσ, ἐς βυθὸν μολεῖν δεδορκὸς ὄμμα, μηδ΄ ἄγαν ᾠνωμένον, ὅπως ἄνατα ταῦτα πρῶτα μὲν πόλει, αὐτοῖσί θ΄ ἡμῖν ἐκτελευτήσει καλῶσ, καὶ μήτε δῆρις ῥυσίων ἐφάψεται μήτ΄ ἐν θεῶν ἕδραισιν ὧδ΄ ἱδρυμένας ἐκδόντες ὑμᾶς τὸν πανώλεθρον θεὸν βαρὺν ξύνοικον θησόμεσθ΄ ἀλάστορα, ὃς οὐδ΄ ἐν ̔́αιδου τὸν θανόντ΄ ἐλευθεροῖ. μῶν οὐ δοκεῖ δεῖν φροντίδος σωτηρίου;    Χορός φρόντισον καὶ γενοῦ πανδίκως εὐσεβὴς πρόξενοσ· τὰν φυγάδα μὴ προδῷσ, τὰν ἕκαθεν ἐκβολαῖς δυσθέοις ὀρμέναν·   Χορός μηδ΄ ἴδῃς μ΄ ἐξ ἑδρᾶν πολυθέων ῥυσια- σθεῖσαν, ὦ πᾶν κράτος ἔχων χθονόσ. γνῶθι δ΄ ὕβριν ἀνέρων καὶ φύλαξαι κότον.   Χορός μή τι τλῇς τὰν ἱκέτιν εἰσιδεῖν ἀπὸ βρετέων βίᾳ δίκας ἀγομέναν ἱππηδὸν ἀμπύκων, πολυμίτων πέπλων τ΄ ἐπιλαβὰς ἐμῶν.   Χορός ἴσθι γάρ· παισὶ τάδε καὶ δόμοισ, ὁπότερ΄ ἂν κτίσῃσ, μένει ἄρ ἐκτίνειν ὁμοιί̈αν θέμιν. τάδε φράσαι δίκαια Διόθεν κράτη.     Βασιλεύς καὶ δὴ πέφρασμαι. δεῦρο δ΄ ἐξοκέλλεται. ἢ τοῖσιν ἢ τοῖς πόλεμον αἴρεσθαι μέγαν πᾶσ΄ ἔστ΄ ἀνάγκη, καὶ γεγόμφωται σκάφος στρέβλαισι ναυτικαῖσιν ὡς προσηγμένον. ἄνευ δὲ λύπης οὐδαμοῦ καταστροφή. καὶ χρημάτων μὲν ἐκ δόμων πορθουμένων, ἄτην γε μείζω καὶ μέγ΄ ἐμπλήσας γόμου γένοιτ΄ ἂν ἄλλα Κτησίου Διὸς χάριν· καὶ γλῶσσα τοξεύσασα μὴ τὰ καίρια, γένοιτο μύθου μῦθος ἂν θελκτήριος ἀλγεινὰ θυμοῦ κάρτα κινητήρια. ὅπως δ΄ ὅμαιμον αἷμα μὴ γενήσεται, δεῖ κάρτα θύειν καὶ πεσεῖν χρηστήρια θεοῖσι πολλοῖς πολλά, πημονῆς ἄκη. ἦ κάρτα νείκους τοῦδ΄ ἔσω παροίχομαι θέλω δ΄ ἄιδρις μᾶλλον ἢ σοφὸς κακῶν εἶναι. γένοιτο δ΄ εὖ παρὰ γνώμην ἐμήν.   Χορός πολλῶν ἄκουσον τέρματ΄ αἰδοίων λόγων.   Βασιλεύς ἤκουσα, καὶ λέγοις ἄν. οὔ με φεύξεται.   Χορός ἔχω στρόφους ζώνας τε, συλλαβὰς πέπλων   Βασιλεύς τάχ΄ ἂν γυναιξὶ ταῦτα συμπρεπῆ πέλοι.   Χορός ἐκ τῶνδε τοίνυν, ἴσθι, μηχανὴ καλή   Βασιλεύς λέξον τίν΄ αὐδὴν τήνδε γηρυθεῖσ΄ ἔσῃ.   Χορός εἰ μή τι πιστὸν τῷδ΄ ὑποστήσεις στόλῳ   Βασιλεύς τί σοι περαίνει μηχανὴ συζωμάτων;   Χορός νέοις πίναξι βρέτεα κοσμῆσαι τάδε.   Βασιλεύς αἰνιγματῶδες τοὔποσ· ἀλλ΄ ἁπλῶς φράσον.   Χορός ἐκ τῶνδ΄ ὅπως τάχιστ΄ ἀπάγξασθαι θεῶν.   Βασιλεύς ἤκουσα μαστικτῆρα καρδίας λόγον.   Χορός ξυνῆκασ· ὠμμάτωσα γὰρ σαφέστερον.   Βασιλεύς καὶ πολλαχῇ γε δυσπάλαιστα πράγματα, κακῶν δὲ πλῆθος ποταμὸς ὣς ἐπέρχεται· ἄτης δ΄  ἄβυσσον πέλαγος οὐ μάλ΄  εὔπορον τόδ΄ ἐσβέβηκα, κοὐδαμοῦ λιμὴν κακῶν. εἰ μὲν γὰρ ὑμῖν μὴ τόδ΄ ἐκπράξω χρέοσ, μίασμ΄ ἔλεξας οὐχ ὑπερτοξεύσιμον. εἰ δ΄ αὖθ΄ ὁμαίμοις παισὶν Αἰγύπτου σέθεν σταθεὶς πρὸ τειχέων διὰ μάχης ἥξω τέλουσ, πῶς οὐχὶ τἀνάλωμα γίγνεται πικρόν, ἄνδρας γυναικῶν οὕνεχ΄ αἱμάξαι πέδον; ὅμως δ΄ ἀνάγκη Ζηνὸς αἰδεῖσθαι κότον ἱκτῆροσ· ὕψιστος γὰρ ἐν βροτοῖς φόβοσ. σὺ μέν, πάτερ γεραιὲ τῶνδε παρθένων, κλάδους τε τούτους αἶψ΄ ἐν ἀγκάλαις λαβὼν βωμοὺς ἐπ΄ ἄλλους δαιμόνων ἐγχωρίων θέσ, ὡς ἴδωσι τῆσδ΄ ἀφίξεως τέκμαρ πάντες πολῖται, μηδ΄ ἀπορριφθῇ ψόγος ἐμοῦ·  κατ΄ ἀρχῆς γὰρ φιλαίτιος λεώσ. καὶ γὰρ τάχ΄ ἄν τις οἰκτίσας ἰδὼν τάδε ὕβριν μὲν ἐχθήρειεν ἄρσενος στόλου, ὑμῖν δ΄ ἂν εἴη δῆμος εὐμενέστεροσ· τοῖς ἥσσοσιν γὰρ πᾶς τις εὐνοίας φέρει.    Δαναός πολλῶν τάδ΄ ἡμῖν ἐστιν ἠξιωμένα, αἰδοῖον εὑρεθέντα πρόξενον λαβεῖν. ὀπάονας δὲ φράστοράς τ΄ ἐγχωρίων ξύμπεμψον, ὡς ἂν τῶν πολισσούχων θεῶν βωμοὺς προνάους καὶ πολισσούχων ἕδρας εὕρωμεν, ἀσφάλεια δ΄ ᾖ δι΄ ἄστεως στείχουσι· μορφῆς δ΄ οὐχ ὁμόστολος φύσισ. Νεῖλος γὰρ οὐχ ὅμοιον ̓ινάχῳ γένος τρέφει.  φύλαξαι μὴ θράσος τέκῃ φόβον· καὶ δὴ φίλον τις ἔκταν΄ ἀγνοίας ὕπο.   Βασιλεύς στείχοιτ΄ ἄν, ἄνδρεσ· εὖ γὰρ ὁ ξένος λέγει. ἡγεῖσθε βωμοὺς ἀστικούσ, θεῶν ἕδρασ· καὶ ξυμβολοῦσιν οὐ πολυστομεῖν χρεὼν ναύτην ἄγοντας τόνδ΄ ἐφέστιον θεῶν.   Χορός τούτῳ μὲν εἶπασ, καὶ τεταγμένος κίοι· ἐγὼ δὲ πῶς δρῶ; ποῦ θράσος νέμεις ἐμοί;   Βασιλεύς κλάδους μὲν αὐτοῦ λεῖπε, σημεῖον πόνου.   Χορός καὶ δή σφε λείπω χειρὶ καὶ λόγοις σέθεν.   Βασιλεύς λευρὸν κατ΄ ἄλσος νῦν ἐπιστρέφου τόδε.   Χορός καὶ πῶς βέβηλον ἄλσος ἂν ῥύοιτό με;   Βασιλεύς οὔτοι πτερωτῶν ἁρπαγαῖς <σ΄> ἐκδώσομεν.   Χορός ἀλλ΄ εἰ δρακόντων δυσφρόνων ἐχθίοσιν;   Βασιλεύς εὔφημον εἴη τοὔπος εὐφημουμένῃ.   Χορός οὔτοι τι θαῦμα δυσφορεῖν φόβῳ φρενόσ.   Βασιλεύς ἀεί γ΄ ἄναρκτόν ἐστι δεῖμ΄ ἐξαίσιον.   Χορός σὺ καὶ λέγων εὔφραινε καὶ πράσσων φρένα.   Βασιλεύς ἀλλ΄ οὔτι δαρὸν χρόνον ἐρημώσει πατήρ. ἐγὼ δὲ λαοὺς συγκαλῶν ἐγχωρίους στείχω, τὸ κοινὸν ὡς ἂν εὐμενὲς τιθῶ· καὶ σὸν διδάξω πατέρα ποῖα χρὴ λέγειν. πρὸς ταῦτα μίμνε καὶ θεοὺς ἐγχωρίους λιταῖς παραιτοῦ τῶν σ΄ ἔρως ἔχει τυχεῖν. ἐγὼ δὲ ταῦτα πορσυνῶν ἐλεύσομαι. πειθὼ δ΄ ἕποιτο καὶ τύχη πρακτήριοσ.      Χορός ἄναξ ἀνάκτων, μακάρων μακάρτατε καὶ τελέων τελειότατον κράτοσ, ὄλβιε Ζεῦ, πιθοῦ τε καὶ γένει σῷ ἄλευσον ἀνδρῶν ὕβριν εὖ στυγήσασ. λίμνᾳ δ΄ ἔμβαλε πορφυροειδεῖ τὰν μελανόζυγ΄  ἄταν.   Χορός τὸ πρὸς γυναικῶν <δ΄> ἐπιδὼν παλαίφατον ἁμέτερον γένος φιλίας προγόνου γυναικὸς νέωσον εὔφρον΄ αἶνον, γενοῦ πολυμνάστωρ, ἔφαπτορ ̓ιοῦσ· Δῖαί τοι γένος εὐχόμεθ΄ εἶναι γᾶς ἀπὸ τᾶσδ΄ ἄποικοι.   Χορός παλαιὸν, δ΄  εἰς ἴχνος μετέσταν ματέρος ἀνθονόμους ἐπωπάσ, λειμῶνα βούχιλον, ἔνθεν ̓ιὼ οἴστρῳ ἐρεθομένα φεύγει ἁμαρτίνοοσ, πολλὰ βροτῶν διαμειβομένα φῦλα, διχῇ δ΄ ἀντίπορον γαῖαν ἐν αἴσᾳ διατέμ- νουσα πόρον κυματίαν ὁρίζει·   Χορός ἰάπτει δ΄ ̓ασίδος δι΄  αἴας μηλοβότου Φρυγίας διαμπάξ. περᾷ δὲ Τεύθραντος ἄστυ Μυσῶν, Λύδιά τε γύαλα, καὶ δι΄ ὀρῶν Κιλίκων Παμφύλων τε γένη διορνυμένα καί ποταμοὺς ἀενάους καὶ βαθύπλουτον χθόνα καὶ τὰν ̓αφροδίτας πολύπυρον αἶαν.   Χορός ἱκνεῖται δὴ σινουμένα βέλει βουκόλου πτερόεντος Δῖον πάμβοτον ἄλσοσ, λειμῶνα χιονόβοσκον, ὅντ΄ ἐπέρχεται Τυφῶ μένοσ, ὕδωρ τε Νείλου νόσοις ἄθικτον, μαινομένα πόνοις ἀτί- μοις ὀδύναις τε κεντροδα- λήτισι, θυιὰς ̔́ηρασ.   Χορός βροτοὶ δ΄, οἳ γᾶς τότ΄ ἦσαν ἔννομοι χλωρῷ δείματι θυμὸν πάλλοντ΄ ὄψιν ἀήθη, βοτὸν ἐσορῶντες δυσχερὲς μειξόμβροτον, τὰν μὲν βοόσ, τὰν δ΄ αὖ γυναικόσ· τέρας δ΄ ἐθάμβουν. καὶ τότε δὴ τίς ἦν ὁ θέλ- ξας πολύπλαγκτον ἀθλίαν οἰστροδόνητον ̓ιώ;   Χορός δι΄  αἰῶνος κρέων ἀπαύστου Ζεὺσ... Διὸς δ΄ ἀπημάντῳ σθένει καὶ θείαις ἐπιπνοίαις παύεται, δακρύων δ΄ ἀπο- στάζει πένθιμον αἰδῶ. λαβοῦσα δ΄ ἕρμα Δῖον ἀψευδεῖ λόγῳ γείνατο παῖδ΄ ἀμεμφῆ,   Χορός δι΄ αἰῶνος μακροῦ πάνολβον· ἔνθεν πᾶσα βοᾷ χθών, φυσιζόου γένος τόδε Ζηνός ἐστιν ἀληθῶσ· τίς γὰρ ἂν κατέπαυσεν ̔́η- ρας νόσους ἐπιβούλουσ; Διὸς τόδ΄ ἔργον καὶ τόδ΄ ἂν γένος λέγων ἐξ ̓επάφου κυρήσαισ.   Χορός τίν΄ ἂν θεῶν ἐνδικωτέροισιν κεκλοίμαν εὐλόγως ἐπ΄ ἔργοισ; <αὐτὸς ὁ> πατὴρ φυτουργὸς αὐτόχειρ ἄναξ γένους παλαιόφρων μέγας τέκτων, τὸ πᾶν μῆχαρ οὔριος Ζεύσ.   Χορός ὑπ΄ ἀρχᾶς δ΄ οὔ τινος θοάζων τὸ μεῖον κρεισσόνων κρατύνει. οὔτινος ἄνωθεν ἡμένου σέβει κράτη. πάρεστι δ΄ ἔργον ὡς ἔπος σπεῦσαί τι τῶν βούλιος φέρει φρήν.     Δαναός θαρσεῖτε παῖδεσ. εὖ τὰ τῶν ἐγχωρίων· δήμου δέδοκται παντελῆ ψηφίσματα.   Χορός ὦ χαῖρε πρέσβυ, φίλτατ΄ ἀγγέλλων ἐμοί ἔνισπε δ΄ ἡμῖν ποῖ κεκύρωται τέλοσ, δήμου κρατοῦσα χεὶρ ὅπῃ πληθύνεται.   Δαναός ἔδοξεν ̓αργείοισιν οὐ διχορρόπωσ, ἀλλ΄ ὥστ΄ ἀνηβῆσαί με γηραιᾷ φρενί· πανδημίᾳ γὰρ χερσὶ δεξιωνύμοις ἔφριξεν αἰθὴρ τόνδε κραινόντων λόγον· ἡμᾶς μετοικεῖν τῆσδε γῆς ἐλευθέρους κἀρρυσιάστους ξύν τ΄ ἀσυλίᾳ βροτῶν· καὶ μήτ΄ ἐνοίκων μήτ΄ ἐπηλύδων τινὰ ἄγειν· ἐὰν δὲ προστιθῇ τὸ καρτερόν, τὸν μὴ βοηθήσαντα τῶνδε γαμόρων ἄτιμον εἶναι ξὺν φυγῇ δημηλάτῳ. τοιάνδ΄ ἔπειθεν ῥῆσιν ἀμφ΄ ἡμῶν λέγων ἄναξ Πελασγῶν, ἱκεσίου Ζηνὸς κότον μέγαν προφωνῶν μήποτ΄ εἰσόπιν χρόνου πόλιν παχῦναι, ξενικὸν ἀστικόν θ΄ ἅμα λέγων διπλοῦν μίασμα πρὸ πόλεως φανὲν ἀμήχανον βόσκημα πημονῆς πέλειν. τοιαῦτ΄ ἀκούων χερσὶν ̓αργεῖος λεὼς ἔκραν΄ ἄνευ κλητῆρος ὡς εἶναι τάδε. δημηγόρους δ΄ ἤκουσεν εὐπιθὴς στροφὰς δῆμος Πελασγῶν· Ζεὺς δ΄ ἐπέκρανεν τέλος     Χορός ἄγε δή, λέξωμεν ἐπ΄ ̓αργείοις εὐχὰς ἀγαθάσ, ἀγαθῶν ποινάσ. Ζεὺς δ΄ ἐφορεύοι ξένιος ξενίου στόματος τιμὰς ἐπ΄ ἀληθείᾳ, τέρμον΄ ἄμεμπτον προσαπαντᾶν.      Χορός νῦν ὅτε καί, θεοὶ διογενεῖσ, κλύοιτ΄ εὐ- κταῖα γένει χεούσασ· μήποτε πυρίφατον γᾶν Πελασγίαν πόλιν τὸν ἄκορον βοᾶσ, κτίσαι μάχλον ̓́απη, τὸν ἀρότοις θερί- ζοντα βροτοὺς ἐν ἄλλοισ, οὕνεκ΄ ᾤκτισαν ἡμᾶσ, ψῆφον δ΄ εὔφρον΄ ἔθεντο, αἰδοῦνται δ΄ ἱκέτας Διόσ, ποίμναν τάνδ΄ ἀμέγαρτον·   Χορός οὐδὲ μετ΄ ἀρσένων ψῆφον ἔθεντ΄ ἀτιμώ- σαντες ἔριν γυναικῶν, Δῖον ἐπιδόμενοι πράκτορά τε σκοπὸν δυσπολέμητον, ὃν οὐ τίς ἂν δόμος ἔχοι ἐπ΄ ὀρόφων μιαί- νοντα; βαρὺς δ΄ ἐφίζει. ἅζονται γὰρ ὁμαίμους Ζηνὸς ἵκτορας ἁγνοῦ. τοιγάρτοι καθαροῖσι βω- μοῖς θεοὺς ἀρέσονται.   Χορός τοιγὰρ ὑποσκίων ἐκ στομάτων ποτά- σθω φιλότιμος εὐχά, μήποτε λοιμὸς ἀνδρῶν τάνδε  πόλιν κενώσαι· μηδ΄ ἐπιχωρίοις <ἔρισ> πτώμασιν αἱματίσαι πέδον γᾶσ. ἥβας δ΄ ἄνθος ἄδρεπτον ἔστω, μηδ΄ ̓αφροδίτας εὐνάτωρ βροτολοιγὸς  ̓́α- ρης κέρσειεν ἄωτον.   Χορός καὶ γεραροῖσι πρε- σβυτοδόκοι γεμόν- των θυμέλαι φλεγόντων. τὼς πόλις εὖ νέμοιτο Ζῆνα μέγαν σεβόντων, τὸν ξένιον δ΄ ὑπερτάτωσ, ὃς πολιῷ νόμῳ αἶσαν ὀρθοῖ. τίκτεσθαι δ΄ ἐφόρους γᾶς ἄλλους εὐχόμεθ΄  ἀεί, ̓́αρτεμιν δ΄ ̔εκάταν γυναι- κῶν λόχους ἐφορεύειν.   Χορός μηδέ τις ἀνδροκμὴς λοιγὸς ἐπελθέτω τάνδε πόλιν δαί̈ζων, ἄχορον ἀκίθαριν δακρυογόνον ̓́αρη βοάν τ΄ ἔνδημον ἐξοπλίζων. νούσων δ΄ ἑσμὸς ἀπ΄ ἀστῶν ἵζοι κρατὸς ἀτερπήσ· εὐμενὴς δ΄ ὁ Λύκειος ἔ- στω πάσᾳ νεολαίᾳ.   Χορός καρποτελῆ  δέ τοι Ζεὺς ἐπικραινέτω φέρματι γᾶν πανώρῳ. πρόνομα δὲ βότ΄ ἀγροῖς πολύγονα τελέθοι· τὸ πᾶν τ΄ ἐκ δαιμόνων λάχοιεν. εὔφαμον δ΄ ἐπὶ βωμοῖς μοῦσαν θείατ΄ ἀοιδοί. ἁγνῶν τ΄ ἐκ στομάτων φερέ- σθω φάμα φιλοφόρμιγξ.   Χορός φυλάσσοι τ΄ ἀτρεμαῖα τιμὰς τὸ δάμιον, τὸ πτόλιν κρατύνει, προμαθὶς εὐκοινόμητις ἀρχά. ξένοισί τ΄ εὐξυμβόλουσ, πρὶν ἐξοπλίζειν ̓́αρη, δίκας ἄτερ πημάτων διδοῖεν.   Χορός θεοὺς δ΄, οἳ γᾶν ἔχουσιν  ἀεὶ τίοιεν ἐγχωρίοις πατρῴαις δαφνηφόροις βουθύτοισι τιμαῖσ. τὸ γὰρ τεκόντων σέβας τρίτον τόδ΄ ἐν θεσμίοις Δίκας γέγραπται μεγιστοτίμου.     Δαναός εὐχὰς μὲν αἰνῶ τάσδε σώφρονασ, φίλαι. ὑμεῖς δὲ μὴ τρέσητ΄ ἀκούσασαι πατρὸς ἀπροσδοκήτους τούσδε καὶ νέους λόγουσ. ἱκεταδόκου γὰρ τῆσδ΄ ἀπὸ σκοπῆς ὁρῶ τὸ πλοῖον.  εὔσημον γὰρ οὔ με λανθάνει· στολμοί τε λαίφους καὶ παραρρύσεις νεώσ, καὶ πρῷρα πρόσθεν ὄμμασιν βλέπουσ΄ ὁδόν, οἴακος εὐθυντῆρος ὑστάτου νεὼς ἄγαν καλῶς κλύουσα, τοῖσιν οὐ φίλη. πρέπουσι δ΄ ἄνδρες νάιοι μελαγχίμοις γυίοισι λευκῶν ἐκ πεπλωμάτων ἰδεῖν, καὶ τἄλλα πλοῖα πᾶσά θ΄ ἡ ΄πικουρία εὔπρεπτοσ·  αὐτὴ δ΄ ἡγεμὼν ὑπὸ χθόνα στείλασα λαῖφος παγκρότως ἐρέσσεται. ἀλλ΄ ἡσύχως χρὴ καὶ σεσωφρονισμένως πρὸς πρᾶγμ΄ ὁρώσας τῶνδε μὴ ἀμελεῖν θεῶν. ἐγὼ δ΄ ἀρωγοὺς ξυνδίκους θ΄ ἥξω λαβών. ἴσως γὰρ ἂν κῆρυξ τις ἢ πρέσβη μόλοι, ἄγειν θέλοντες ῥυσίων ἐφάπτορεσ. ἀλλ΄ οὐδὲν ἔσται τῶνδε· μὴ τρέσητέ νιν. ὅμως <δ΄> ἄμεινον, εἰ βραδύνοιμεν βοῇ, ἀλκῆς λαθέσθαι τῆσδε μηδαμῶς ποτε. θάρσει· χρόνῳ τοι κυρίῳ τ΄ ἐν ἡμέρᾳ θεοὺς ἀτίζων τις βροτῶν δώσει δίκην.   Χορός πάτερ, φοβοῦμαι, νῆες ὡς ὠκύπτεροι ἥκουσι· μῆκος δ΄ οὐδὲν ἐν μέσῳ χρόνου.      περίφοβόν μ΄ ἔχει τάρβος ἐτητύμως πολυδρόμου φυγᾶς ὄφελος εἴ τί μοι. παροίχομαι, πάτερ, δείματι.   Δαναός ἐπεὶ τελεία ψῆφος ̓αργείων, τέκνα, θάρσει, μαχοῦνται περὶ σέθεν, σάφ΄ οἶδ΄ ἐγώ.   Χορός ἐξῶλές ἐστι μάργον Αἰγύπτου γένος μάχης τ΄ ἄπληστον·  καὶ λέγω πρὸς εἰδότα.    δοριπαγεῖς δ΄ ἔχοντες κυανώπιδας νῆας ἔπλευσαν ὧδ΄ ἐπιτυχεῖ κότῳ πολεῖ μελαγχίμῳ σὺν στρατῷ.   Δαναός πολλοὺς δέ γ΄ εὑρήσουσιν ἐν μεσημβρίας θάλπει βραχίον΄ εὖ κατερρινημένουσ.   Χορός μόνην δὲ μὴ πρόλειπε· λίσσομαι, πάτερ. γυνὴ μονωθεῖσ΄ οὐδέν· οὐκ ἔνεστ΄ ̓́αρησ.    οὐλόφρονεσ, δὲ καὶ δολιομήτιδες δυσάγνοις φρεσίν, κόρακες ὥστε, βω- μῶν ἀλέγοντες οὐδέν.   Δαναός καλῶς ἂν ἡμῖν ξυμφέροι ταῦτ΄ ὦ τέκνα, εἰ σοί τε καὶ θεοῖσιν ἐχθαιροίατο.   Χορός οὐ μὴ τριαίνας τάσδε καὶ θεῶν σέβη δείσαντες ἡμῶν χεῖρ΄ ἀπόσχωνται, πάτερ.    περίφρονες δ΄ ἄγαν ἀνιέρῳ μένει μεμαργωμένοι κυνοθρασεῖσ, θεῶν οὐδὲν ἐπαί̈οντεσ.     Δαναός ἀλλ΄ ἔστι φήμη τοὺς λύκους κρείσσους κυνῶν εἶναι· βύβλου δὲ καρπὸς οὐ κρατεῖ στάχυν.   Χορός ὡς καὶ ματαίων ἀνοσίων τε κνωδάλων ἔχοντας ὀργάσ, χρὴ φυλάσσεσθαι τάχοσ.   Δαναός οὔτοι ταχεῖα ναυτικοῦ στρατοῦ στολή, οὐδ΄ ὅρμοσ, οὗ δεῖ πεισμάτων σωτήρια ἐς γῆν ἐνεγκεῖν, οὐδ΄ ἐν ἀγκυρουχίαις θαρσοῦσι ναῶν ποιμένες παραυτίκα, ἄλλως τε καὶ μολόντες ἀλίμενον χθόνα ἐς νύκτ΄ ἀποστείχοντος ἡλίου.  φιλεῖ ὠδῖνα τίκτειν νὺξ κυβερνήτῃ σοφῷ. οὕτω γένοιτ΄ ἂν οὐδ΄ ἂν ἔκβασις στρατοῦ καλή, πρὶν ὅρμῳ ναῦν θρασυνθῆναι.  σὺ δὲ φρόνει μὲν ὡς ταρβοῦσα μὴ ἀμελεῖν θεῶν·  πράξας ἀρωγήν· ἄγγελον δ΄ οὐ μέμψεται πόλις γέρονθ΄, ἡβῶντα δ΄ εὐγλώσσῳ φρενί.      Χορός ἰὼ γᾶ βοῦνι, πάνδικον σέβασ, τί πεισόμεσθα; ποῖ φύγωμεν ̓απίας χθονόσ, κελαινὸν εἴ τι κεῦθός ἐστί που; μέλας γενοίμαν καπνὸς νέφεσσι γειτονῶν Διόσ· τὸ πᾶν δ΄ ἄφαντος ἀμπετὴς ἀιδνὸς ὡς κόνις ἄτερθε πτερύγων ὀλοίμαν.   Χορός ἄφυκτον δ΄ οὐκέτ΄ ἂν πέλοι κακόν· κελαινόχρως δὲ πάλλεταί μου καρδία. πατρὸς σκοπαὶ δέ μ΄ εἷλον· οἴχομαι φόβῳ. θέλοιμι δ΄ ἂν μορσίμου βρόχου τυχεῖν ἐν ἀρτάναισ, πρὶν ἄνδρ΄ ἀπευκτὸν τῷδε χριμφθῆναι χροί̈. πρόπαρ θανούσας <δ΄> ̓αίδας ἀνάσσοι.   Χορός πόθεν δέ μοι γένοιτ΄ ἂν αἰθέρος θρόνοσ, πρὸς ὃν νέφη μυδηλὰ γίγνεται χιών, ἢ λισσὰς αἰγίλιψ ἀπρόσ- δεικτος οἰόφρων κρεμὰς γυπιὰς πέτρα, βαθὺ πτῶμα μαρτυροῦσά μοι, πρὶν δαί̈κτορος βίᾳ καρδίας γάμου κυρῆσαι;   Χορός κυσὶν δ΄ ἔπειθ΄ ἕλωρα κἀπιχωρίοις ὄρνισι δεῖπνον οὐκ ἀναίνομαι πέλειν· τὸ γὰρ θανεῖν ἐλευθεροῦ- ται φιλαιάκτων κακῶν.  ἐλθέτω ἐλθέτω μόροσ, πρὸ κοί- τας γαμηλίου τυχών. ἀμφυγᾶς τίν΄ ἔτι πόρον τέμνω γάμου λυτῆρα;   Χορός ἴυζε δ΄ ὀμφὰν οὐρανίαν <μέλεα> μέλη λιτανὰ θεοῖσ· τέλεα δέ πως πελόμενά μοι λύσιμά τ΄ ἄχιμά τ΄ ἔπιδε, πάτερ, βίαια μὴ φαιδρῶς ὁρῶν ὄμμασιν ἐνδίκοισ. σεβίζου δ΄ ἱκέτας σέθεν, γαιάοχε παγκρατὲς Ζεῦ.   Χορός γένος γὰρ Αἰγύπτειον ὕβριν δύσφορον ἀρσενογενὲς μετά με δρόμοισι διόμενοι φυγάδα μάταισι πολυθρόοις βίαια δίζηνται λαβεῖν. σὸν δ΄ ἐπίπαν ζυγὸν ταλάντου.  τί δ΄ ἄνευ σέθεν θνατοῖσι τέλειόν ἐστιν;     Χορός  ό ό ό, ά ά ά· ὅδε μάρπτις νάιος γάιοσ. τῶν πρό, μάρπτι, κάμνοισ· ἰόφ .. ὀμ .. αὖθι κάκκας νυ δυϊαν βοᾶν ἀμφαίνω. ὁρῶ τάδε φροίμια πράξαν πόνων βιαίων ἐμῶν.  ἠὲ ἠέ. βαῖνε φυγᾷ πρὸς ἀλκάν· βλοσυρόφρονα χλιδᾷ δύσφορα ναὶ̈ κἀν γᾷ. γαϊάναξ προτάσσου.    <Κῆρυξ> σοῦσθε σοῦσθ΄ ἐπὶ βᾶ- ριν ὅπως ποδῶν <ἔχετε> οὐκοῦν οὐκοῦν τιλμοὶ τιλμοὶ καὶ στιγμοί, πολυαίμων φόνιος ἀποκοπὰ κρατόσ. σοῦσθε σοῦσθ΄ ὀλύμεναι ὀλόμεν΄ ἐπαμίδα.      <Χορός > εἴθ΄  ἀνὰ  πολύρυτον ἁλμήεντα πόρον δεσποσίῳ ξὺν ὕβρει, γομφοδέτῳ τε δόρει διώλου. αἵμονες ὡς ἐπάμιδα ησυδουπιάπιτα   <Κῆρυξ> κελεύω βοᾶν μεθέσθαι ἴχαρ φρενί τ΄ ἄταν. ἰοὺ ἰού. λεῖφ΄ ἕδρανα, κί΄ ἐς δόρυ. ἀτίετον ἄπολιν οὐ σέβω.    <Χορός > μήποτε πάλιν ἴδοιμ΄ ἀλφεσίβοιον ὕδωρ, ἔνθεν ἀεξόμενον ζώφυτον αἷμα βροτοῖσι θάλλει. ἔγγαιος ἐγὼ βαθυχαῖος βαθρείας βαθρείασ, γέρον.   <Κῆρυξ> σὺ δ΄ ἐν ναὶ̈ ναὶ̈ βάσῃ τάχα θέλεος ἀθέλεοσ, βίᾳ βίᾳ τε πολλᾷ φροῦδα. βάτεαι βαθυμιτροκακὰ παθῶν ὀλόμεναι παλάμαισ.    <Χορόσ> αἰαῖ αἰαῖ. αἲ γὰρ δυσπαλάμως ὄλοιο δι΄ ἁλίρρυτον ἄλσοσ, κατὰ Σαρπηδόνιον χῶμα πολύψαμμον ἀλαθεὶς Εὐρεί̈αισιν αὔραισ.   Κῆρυχ ἴυζε καὶ λάκαζε καὶ κάλει θεούσ. Αἰγυπτίαν γὰρ βᾶριν οὐχ ὑπερθορῇ. ἴυζε καὶ βόα, χέον πικρότερον  οἰζύος νόμον.    <Χορόσ> οἰοῖ οἰοῖ, λύμασ, ᾇ σὺ πρὸ γᾶς ὑλάσκων περί, χάμψα, βρυάζεισ· ὃς ἐπωπᾷ σ΄, ὁ μέγας Νεῖλοσ, ὑβρίζοντά  σ΄ ἀποτρέ- ψειεν ἄιστον ὕβριν.   Κῆρυξ βαίνειν κελεύω βᾶριν εἰς ἀμφίστροφον ὅσον τάχιστα· μηδέ τις σχολαζέτω. ὁλκὴ γὰρ οὔτοι πλόκαμον οὐδάμ΄ ἅζεται.    Χορός οἰοῖ, πάτερ, βρέτεος ἄρος ἀτᾷ μ΄·· ἅλαδ΄ ἄγει ἄραχνος ὡς βάδην. ὄναρ ὄναρ μέλαν, ὀτοτοτοτοῖ, μᾶ Γᾶ μᾶ Γᾶ, βοὰν φοβερὸν ἀπότρεπε, ὦ πᾶ, Γᾶς παῖ, Ζεῦ.   Κῆρυξ οὔτοι φοβοῦμαι δαίμονας τοὺς ἐνθάδε· οὐ γάρ μ΄ ἔθρεψαν, οὐδ΄ ἐγήρασαν τροφῇ.    Χορός μαιμᾷ πέλας  δίπους ὄφισ·  ἔχιδνα δ΄ ὥς μέ τις πόδα δακοῦσ΄ ἔχει. ὀτοτοτοτοῖ, μᾶ Γᾶ μᾶ Γᾶ βοὰν φοβερὸν ἀπότρεπε, ὦ πᾶ, Γᾶς παῖ, Ζεῦ.     Κῆρυξ εἰ μή τις ἐς ναῦν εἶσιν αἰνέσας τάδε, λακὶς χιτῶνος ἔργον οὐ κατοικτιεῖ.   Χορός διωλόμεσθ΄· ἄσεπτ΄, ἄναξ, πάσχομεν   Κῆρυξ πολλοὺς ἄνακτασ, παῖδας Αἰγύπτου τάχα ὄψεσθε· θαρσεῖτ΄, οὐκ ἐρεῖτ΄ ἀναρχίαν.   <Χορόσ> ἰὼ πόλεως ἀγοὶ πρόμοι, δάμναμαι.   <Κῆρυχ> ἕλξειν ἔοιχ΄ ὑμᾶς ἀποσπάσας κόμησ, ἐπεὶ οὐκ ἀκούετ΄ ὀξὺ τῶν ἐμῶν λόγων.   Βασιλεύς οὗτοσ, τί ποιεῖσ; ἐκ ποίου φρονήματος ἀνδρῶν Πελασγῶν τήνδ΄ ἀτιμάζεις χθόνα; ἀλλ΄ ἦ γυναικῶν ἐς πόλιν δοκεῖς μολεῖν; κάρβανος ὢν δ΄ ̔́ελλησιν ἐγχλίεις ἄγαν· καὶ πόλλ΄ ἁμαρτὼν οὐδὲν ὤρθωσας φρενί.   Κῆρυξ τί δ΄ ἠμπλάκηται τῶνδ΄ ἐμοὶ δίκης ἄτερ;   Βασιλεύς ξένος μὲν εἶναι πρῶτον οὐκ ἐπίστασαι.   Κῆρυξ πῶς δ΄ οὐχί; τἄμ΄ ὀλωλόθ΄ εὑρίσκων ἄγω.   Βασιλεύς ποίοισιν εἰπὼν προξένοις ἐγχωρίοισ;   Κῆρυξ ̔ερμῇ μεγίστῳ προξένῳ μαστηρίῳ.   Βασιλεύς θεοῖσιν εἰπὼν τοὺς θεοὺς οὐδὲν σέβῃ.   Κῆρυξ τοὺς ἀμφὶ Νεῖλον δαίμονας σεβίζομαι.   Βασιλεύς οἱ δ΄ ἐνθάδ΄ οὐδέν, ὡς ἐγὼ σέθεν κλύω;   Κῆρυξ ἄγοιμ΄ ἄν, εἴ τις τάσδε μὴ ΄ξαιρήσεται.   Βασιλεύς κλάοις ἄν, εἰ ψαύσειασ, οὐ μάλ΄ ἐς μακράν.   Κῆρυξ ἤκουσα τοὔπος <δ΄> οὐδαμῶς φιλόξενον.   Βασιλεύς οὐ γὰρ ξενοῦμαι τοὺς θεῶν συλήτορασ.   Κῆρυξ λέγοιμ΄ ἂν ἐλθὼν παισὶν Αἰγύπτου τάδε.   Βασιλεύς ἀβουκόλητον τοῦτ΄ ἐμῷ, φρονήματι.    Κῆρυξ ἀλλ΄ ὡς ἂν εἰδὼς ἐννέπω σαφέστερον, καὶ γὰρ πρέπει κήρυκ΄ ἀπαγγέλλειν τορῶς ἕκαστα,πῶς φῶ, πρὸς τίνος τ΄ ἀφαιρεθεὶς ἥκειν γυναικῶν αὐτανέψιον στόλον; οὔτοι δικάζει ταῦτα μαρτύρων ὕπο ̓́αρησ· τὸ νεῖκος δ΄ οὐκ ἐν ἀργύρου λαβῇ ἔλυσεν· ἀλλὰ πολλὰ γίγνεται πάρος πεσήματ΄ ἀνδρῶν κἀπολακτισμοὶ βίου.   <Βασιλεύσ> τί σοι λέγειν χρὴ τοὔνομ΄; ἐν χρόνῳ μαθὼν εἴσῃ σύ τ΄ αὐτὸς χοἰ ξυνέμποροι σέθεν. ταύτας δ΄ ἑκούσας μὲν κατ΄ εὔνοιαν φρενῶν ἄγοις ἄν, εἴπερ εὐσεβὴς πίθοι λόγοσ. τοία δὲ δημόπρακτος ἐκ πόλεως μία ψῆφος κέκρανται, μήποτ΄ ἐκδοῦναι βίᾳ στόλον γυναικῶν· τῶνδ΄ ἐφήλωται τορῶς γόμφος διαμπάξ, ὡς μένειν ἀραρότωσ. ταῦτ΄ οὐ πίναξίν ἐστιν ἐγγεγραμμένα οὐδ΄ ἐν πτυχαῖς βίβλων κατεσφραγισμένα, σαφῆ δ΄ ἀκούεις ἐξ ἐλευθεροστόμου γλώσσησ.  κομίζου δ΄ ὡς τάχιστ΄ ἐξ ὀμμάτων.   <Κῆρυξ> ἔοιγμεν ἤδη πόλεμον ἀρεῖσθαι νέον. εἴη δὲ νίκη καὶ κράτη τοῖς ἄρσεσιν.   <Βασιλεύσ> ἀλλ΄ ἄρσενάς τοι τῆσδε γῆς οἰκήτορας εὑρήσετ΄ οὐ πίνοντας ἐκ κριθῶν μέθυ. ὑμεῖς δὲ πᾶσαι σὺν φίλαις ὀπάοσι θράσος λαβοῦσαι στείχετ΄ εὐερκῆ πόλιν, πύργων βαθείᾳ μηχανῇ κεκλῃμένην. καὶ δώματ΄ ἐστὶ πολλὰ μὲν τὰ δήμια, δεδωμάτωμαι δ΄ οὐδ΄ ἐγὼ σμικρᾷ χερί. ἔνθ΄ ὑμίν ἐστιν εὐτύκους ναίειν δόμους πολλῶν μετ΄ ἄλλων· εἰ δέ τις μείζων χάρισ, πάρεστιν οἰκεῖν καὶ μονορρύθμους δόμουσ. τούτων τὰ λῷστα καὶ τὰ θυμηδέστατα πάρεστι, λωτίσασθε.  προστάτης δ΄ ἐγὼ ἀστοί τε πάντεσ, ὧνπερ ἥδε κραίνεται ψῆφοσ.  τί τῶνδε κυριωτέρους μένεισ;     Χορός ἀλλ΄ ἀντ΄ ἀγαθῶν ἀγαθοῖσι βρύοισ, δῖε Πελασγῶν. πέμψον δὲ πρόφρων δεῦρ΄ ἡμέτερον πατέρ΄ εὐθαρσῆ Δαναόν, πρόνοον καὶ βούλαρχον.  τοῦ γὰρ προτέρα μῆτισ, ὅπου χρὴ δώματα ναίειν καὶ τόπος εὔφρων.  πᾶς τις ἐπειπεῖν ψόγον ἀλλοθρόοις εὔτυκοσ· εἴη δὲ τὰ λῷστα. σύν τ΄  εὐκλείᾳ καὶ ἀμηνίτῳ βάξει λαῶν ἐγχώρων  τάσσεσθε, φίλαι δμωίδεσ, οὕτως ὡς ἐφ΄ ἑκάστῃ διεκλήρωσεν Δαναὸς θεραποντίδα φερνήν.     Δαναός ὦ παῖδεσ, ̓αργείοισιν εὔχεσθαι χρεών, θύειν τε λείβειν θ΄, ὡς θεοῖσ, ̓ολυμπίοισ, σπονδάσ, ἐπεὶ σωτῆρες οὐ διχορρόπωσ. καί μου τὰ μὲν πραχθέντα πρὸς τοὺς ἐγγενεῖς φίλους πικρῶς ἤκουσαν αὐτανεψίοισ· ἐμοὶ δ΄ ὀπαδοὺς τούσδε καὶ δορυσσόους ἔταξαν, ὡς ἔχοιμι τίμιον γέρασ, καὶ μὴ ΄ξ ἀέλπτων δορικανεῖ μόρῳ θανὼν λάθοιμι, χώρᾳ δ΄ ἄχθος ἀείζων πέλοι. τοιῶνδε τυγχάνοντας ἐκ πρυμνῆς φρενὸς χάριν σέβεσθαι τιμιωτέραν χρεών. καὶ ταῦθ΄ ἅμ΄ ἐγγράψασθε πρὸς γεγραμμένοις πολλοῖσιν ἄλλοις σωφρονίσμασιν πατρόσ, ἀγνῶθ΄ ὅμιλον ἐξελέγχεσθαι χρόνῳ. πᾶς δ΄ ἐν μετοίκῳ γλῶσσαν εὔτυκον φέρει κακήν, τό τ΄ εἰπεῖν εὐπετὲς μύσαγμά πωσ. ὑμᾶς δ΄ ἐπαινῶ μὴ καταισχύνειν ἐμέ, ὥραν ἐχούσας τήνδ΄ ἐπίστρεπτον βροτοῖσ. τέρειν΄ ὀπώρα δ΄ εὐφύλακτος οὐδαμῶσ· θῆρες δὲ κηραίνουσι καὶ βροτοί, τί μήν; καὶ κνώδαλα πτεροῦντα καὶ πεδοστιβῆ. καρπώματα στάζοντα κηρύσσει Κύπρις καλωρα κωλύουσαν θωσμένειν ἐρῶ, καὶ παρθένων χλιδαῖσιν εὐμόρφοις ἔπι πᾶς τις παρελθὼν ὄμματος θελκτήριον τόξευμ΄ ἔπεμψεν, ἱμέρου νικώμενοσ. πρὸς ταῦτα μὴ πάθωμεν ὧν πολὺς πόνος πολὺς δὲ πόντος οὕνεκ΄ ἠρόθη δορί, μηδ΄ αἶσχος ἡμῖν, ἡδονὴν δ΄ ἐχθροῖς ἐμοῖς πράξωμεν. οἴκησις δὲ καὶ διπλῆ πάρα τὴν μὲν Πελασγόσ, τὴν δὲ καὶ πόλις διδοῖ, οἰκεῖν λάτρων ἄτερθεν· εὐπετῆ τάδε. μόνον φύλαξαι τάσδ΄ ἐπιστολὰς πατρόσ, τὸ σωφρονεῖν τιμῶσα τοῦ βίου πλέον.   Χορός τἄλλ΄ εὐτυχοῖμεν πρὸς θεῶν ̓ολυμπίων. ἐμῆς δ΄ ὀπώρας οὕνεκ΄ εὖ θάρσει, πάτερ. εἰ γάρ τι μὴ θεοῖς βεβούλευται νέον, ἴχνος τὸ πρόσθεν οὐ διαστρέψω φρενόσ.      Χορός <Δαναί̈δων> ἴτε μὰν ἀστυάνακτας μάκαρας θεοὺς γανάοντες πολιούχους τε καὶ οἳ χεῦμ΄ ̓ερασίνου περιναίουσιν παλαιόν. ὑποδέξασθε <δ΄> ὀπαδοὶ μέλοσ· αἶνος δὲ πόλιν τήνδε Πελασγῶν ἐχέτω, μηδ΄ ἔτι Νείλου προχοὰς σέβωμεν ὕμνοισ.   Χορός <Δαναί̈δων> ποταμοὺς δ΄ οἳ διὰ χώρας θελεμὸν πῶμα χέουσιν πολύτεκνοι, λιπαροῖς χεύμασι γαίας τόδε μειλίσσοντες οὖδασ. ἐπίδοι δ΄ ̓́αρτεμις ἁγνὰ στόλον οἰκτιζομένα, μηδ΄ ὑπ΄ ἀνάγκας γάμος ἔλθοι Κυθερείασ· στυγίων πέλοι τόδ΄ ἆθλον.   <Χορός Θεραπαινῶν> Κύπριδος <δ΄> οὐκ ἀμελεῖ θεσμὸς ὅδ΄ εὔφρων δύναται γὰρ Διὸς ἄγχιστα σὺν ̔́ηρᾳ. τίεται δ΄ αἰολόμητις θεὸς ἔργοις ἐπὶ σεμνοῖσ. μετάκοινοι δὲ φίλᾷ ματρὶ πάρεισιν Πόθος <ᾇ> τ΄ οὐδὲν ἄπαρνον τελέθει θέλκτορι Πειθοῖ. δέδοται δ΄ ̔αρμονίᾳ μοῖρ΄ ̓αφροδίτας ψεδυρᾷ τρίβῳ τ΄ ̓ερώτων.   <Χορός Θεραπαινῶν> φυγάδεσσιν δ΄ ἐπιπνοίας κακά τ΄ ἄλγη πολέμους θ΄ αἱματόεντας προφοβοῦμαι. τί ποτ΄ εὔπλοιαν ἔπραξαν ταχυπόμποισι διωγμοῖσ; ὅ τί τοι μόρσιμόν ἐστιν, τὸ γένοιτ΄ ἄν. Διὸς οὐ παρβατός ἐστιν μεγάλα φρὴν ἀπέρατοσ· μετὰ πολλῶν δὲ γάμων ἅδε τελευτὰ προτερᾶν πέλοι γυναικῶν.   <Δαναί̈σ> ὁ μέγας Ζεὺς ἀπαλέξαι γάμον Αἰγυπτογενῆ μοι. <Θεράπαινα> τὸ μὲν ἂν βέλτατον εἴη· <Δαναί̈σ> σὺ δὲ θέλγοις ἂν ἄθελκτον. <Θεράπαινα> σὺ δέ γ΄ οὐκ οἶσθα τὸ μέλλον.   <Δαναί̈σ> τί δὲ μέλλω φρένα Δίαν καθορᾶν, ὄψιν ἄβυσσον; <Θεράπαινα> μέτριον νῦν ἔπος εὔχου· <Δαναί̈σ> τίνα καιρόν με διδάσκεισ; <Θεράπαινα> τὰ θεῶν μηδὲν ἀγάζειν.   <Χορόσ> Ζεὺς ἄναξ ἀποστεροί- η γάμον δυσάνορα δάιον, ὅσπερ ̓ιὼ πημονᾶς ἐλύσατ΄ εὖ χειρὶ παιωνίᾳ κατασχεθών, εὐμενῆ βίαν κτίσασ.   <Χορόσ> καὶ κράτος νέμοι γυναι- ξίν· τὸ βέλτερον κακοῦ καὶ τὸ δίμοιρον αἰνῶ, καὶ δίκᾳ δίκας ἕπε- σθαι, ξὺν εὐχαῖς ἐμαῖσ, λυτηρίοις μαχαναῖς θεοῦ πάρα. 