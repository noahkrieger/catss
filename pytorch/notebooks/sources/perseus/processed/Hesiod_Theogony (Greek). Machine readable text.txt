   μουσάων ̔ελικωνιάδων ἀρχώμεθ΄ ἀείδειν, αἵθ΄ ̔ελικῶνος ἔχουσιν ὄρος μέγα τε ζάθεόν τε καί τε περὶ κρήνην ἰοειδέα πόσσ΄ ἁπαλοῖσιν ὀρχεῦνται καὶ βωμὸν ἐρισθενέος Κρονίωνοσ.  καί τε λοεσσάμεναι τέρενα χρόα Περμησσοῖο ἢ ̔́ιππου κρήνης ἢ ̓ολμειοῦ ζαθέοιο ἀκροτάτῳ ̔ελικῶνι χοροὺς ἐνεποιήσαντο καλούσ, ἱμερόεντασ· ἐπερρώσαντο δὲ ποσσίν. ἔνθεν ἀπορνύμεναι, κεκαλυμμέναι ἠέρι πολλῇ, ἐννύχιαι στεῖχον περικαλλέα ὄσσαν ἱεῖσαι,  ὑμνεῦσαι Δία τ΄ αἰγίοχον καὶ πότνιαν ̔́ηρην ̓αργεί̈ην, χρυσέοισι πεδίλοις ἐμβεβαυῖαν, κούρην τ΄ αἰγιόχοιο Διὸς γλαυκῶπιν ̓αθήνην Φοῖβόν τ΄ ̓απόλλωνα καὶ ̓́αρτεμιν ἰοχέαιραν ἠδὲ Ποσειδάωνα γεήοχον, ἐννοσίγαιον, καὶ Θέμιν αἰδοίην ἑλικοβλέφαρόν τ΄ ̓αφροδίτην ̔́ηβην τε χρυσοστέφανον καλήν τε Διώνην Λητώ τ΄ ̓ιαπετόν τε ἰδὲ Κρόνον ἀγκυλομήτην ̓ηῶ τ΄ ̓ηέλιόν τε μέγαν λαμπράν τε Σελήνην  Γαῖάν τ΄ ̓ωκεανόν τε μέγαν καὶ Νύκτα μέλαιναν ἄλλων τ΄ ἀθανάτων ἱερὸν γένος αἰὲν ἐόντων. αἵ νύ ποθ΄ ̔ησίοδον καλὴν ἐδίδαξαν ἀοιδήν, ἄρνας ποιμαίνονθ΄ ̔ελικῶνος ὕπο ζαθέοιο. τόνδε δέ με πρώτιστα θεαὶ πρὸς μῦθον ἔειπον, Μοῦσαι ̓ολυμπιάδεσ, κοῦραι Διὸς αἰγιόχοιο· ποιμένες ἄγραυλοι, κάκ΄ ἐλέγχεα, γαστέρες οἶον, ἴδμεν ψεύδεα πολλὰ λέγειν ἐτύμοισιν ὁμοῖα, ἴδμεν δ΄, εὖτ΄ ἐθέλωμεν, ἀληθέα γηρύσασθαι.  ὣς ἔφασαν κοῦραι μεγάλου Διὸς ἀρτιέπειαι·  καί μοι σκῆπτρον ἔδον δάφνης ἐριθηλέος ὄζον δρέψασαι, θηητόν· ἐνέπνευσαν δέ μοι αὐδὴν θέσπιν, ἵνα κλείοιμι τά τ΄ ἐσσόμενα πρό τ΄ ἐόντα. καί μ΄ ἐκέλονθ΄ ὑμνεῖν μακάρων γένος αἰὲν ἐόντων, σφᾶς δ΄ αὐτὰς πρῶτόν τε καὶ ὕστατον αἰὲν ἀείδειν. ἀλλὰ τί ἦ μοι ταῦτα περὶ δρῦν ἢ περὶ πέτρην;  τύνη, Μουσάων ἀρχώμεθα, ταὶ Διὶ πατρὶ ὑμνεῦσαι τέρπουσι μέγαν νόον ἐντὸς ̓ολύμπου, εἰρεῦσαι τά τ΄ ἐόντα τά τ΄ ἐσσόμενα πρό τ΄ ἐόντα, φωνῇ ὁμηρεῦσαι· τῶν δ΄ ἀκάματος ῥέει αὐδὴ  ἐκ στομάτων ἡδεῖα· γελᾷ δέ τε δώματα πατρὸς Ζηνὸς ἐριγδούποιο θεᾶν ὀπὶ λειριοέσσῃ σκιδναμένῃ· ἠχεῖ δὲ κάρη νιφόεντος ̓ολύμπου δώματά τ΄ ἀθανάτων. αἳ δ΄ ἄμβροτον ὄσσαν ἱεῖσαι θεῶν γένος αἰδοῖον πρῶτον κλείουσιν ἀοιδῇ ἐξ ἀρχῆσ, οὓς Γαῖα καὶ Οὐρανὸς εὐρὺς ἔτικτεν, οἵ τ΄ ἐκ τῶν ἐγένοντο θεοί, δωτῆρες ἐάων. δεύτερον αὖτε Ζῆνα, θεῶν πατέρ΄ ἠδὲ καὶ ἀνδρῶν, ἀρχόμεναί θ΄ ὑμνεῦσι καὶ ἐκλήγουσαι ἀοιδῆσ, ὅσσον φέρτατός ἐστι θεῶν κράτεί τε μέγιστοσ.  αὖτις δ΄ ἀνθρώπων τε γένος κρατερῶν τε Γιγάντων ὑμνεῦσαι τέρπουσι Διὸς νόον ἐντὸς ̓ολύμπου Μοῦσαι ̓ολυμπιάδεσ, κοῦραι Διὸς αἰγιόχοιο.  τὰς ἐν Πιερίῃ Κρονίδῃ τέκε πατρὶ μιγεῖσα Μνημοσύνη, γουνοῖσιν ̓ελευθῆρος μεδέουσα, λησμοσύνην τε κακῶν ἄμπαυμά τε μερμηράων.  ἐννέα γάρ οἱ νυκτὸς ἐμίσγετο μητίετα Ζεὺς νόσφιν ἀπ΄ ἀθανάτων ἱερὸν λέχος εἰσαναβαίνων· ἀλλ΄ ὅτε δή ῥ΄ ἐνιαυτὸς ἔην, περὶ δ΄ ἔτραπον ὧραι μηνῶν φθινόντων, περὶ δ΄ ἤματα πόλλ΄ ἐτελέσθη, ἣ δ΄ ἔτεκ΄ ἐννέα κούρας ὁμόφρονασ, ᾗσιν ἀοιδὴ μέμβλεται ἐν στήθεσσιν, ἀκηδέα θυμὸν ἐχούσαισ, τυτθὸν ἀπ΄ ἀκροτάτης κορυφῆς νιφόεντος ̓ολύμπου.  ἔνθα σφιν λιπαροί τε χοροὶ καὶ δώματα καλά. πὰρ δ΄ αὐτῇς Χάριτές τε καὶ ̔́ιμερος οἰκί΄ ἔχουσιν  ἐν θαλίῃσ· ἐρατὴν δὲ διὰ στόμα ὄσσαν ἱεῖσαι μέλπονται πάντων τε νόμους καὶ ἤθεα κεδνὰ ἀθανάτων κλείουσιν, ἐπήρατον ὄσσαν ἱεῖσαι. αἳ τότ΄ ἴσαν πρὸς ̓́ολυμπον ἀγαλλόμεναι ὀπὶ καλῇ, ἀμβροσίῃ μολπῇ· περὶ δ΄ ἴαχε γαῖα μέλαινα ὑμνεύσαισ, ἐρατὸς δὲ ποδῶν ὕπο δοῦπος ὀρώρει νισσομένων πατέρ΄ εἰς ὅν· ὃ δ΄ οὐρανῷ ἐμβασιλεύει, αὐτὸς ἔχων βροντὴν ἠδ΄ αἰθαλόεντα κεραυνόν, κάρτει νικήσας πατέρα Κρόνον· εὖ δὲ ἕκαστα ἀθανάτοις διέταξεν ὁμῶς καὶ ἐπέφραδε τιμάσ. ταῦτ΄ ἄρα Μοῦσαι ἄειδον, ̓ολύμπια δώματ΄ ἔχουσαι, ἐννέα θυγατέρες μεγάλου Διὸς ἐκγεγαυῖαι, Κλειώ τ΄ Εὐτέρπη τε Θάλειά τε Μελπομέενη τε Τερψιχόρη τ΄ ̓ερατώ τε Πολύμνιά τ΄ Οὐρανίη τε Καλλιόπη θ΄· ἣ δὲ προφερεστάτη ἐστὶν ἁπασέων. ἣ γὰρ καὶ βασιλεῦσιν ἅμ΄ αἰδοίοισιν ὀπηδεῖ.  ὅν τινα τιμήσωσι Διὸς κοῦραι μεγάλοιο γεινόμενόν τε ἴδωσι διοτρεφέων βασιλήων, τῷ μὲν ἐπὶ γλώσσῃ γλυκερὴν χείουσιν ἐέρσην, τοῦ δ΄ ἔπε΄ ἐκ στόματος ῥεῖ μείλιχα· οἱ δέ τε λαοὶ  πάντες ἐς αὐτὸν ὁρῶσι διακρίνοντα θέμιστας ἰθείῃσι δίκῃσιν· ὃ δ΄ ἀσφαλέως ἀγορεύων αἶψά κε καὶ μέγα νεῖκος ἐπισταμένως κατέπαυσεν· τοὔνεκα γὰρ βασιλῆες ἐχέφρονεσ, οὕνεκα λαοῖς βλαπτομένοις ἀγορῆφι μετάτροπα ἔργα τελεῦσι ῥηιδίωσ, μαλακοῖσι παραιφάμενοι ἐπέεσσιν. ἐρχόμενον δ΄ ἀν΄ ἀγῶνα θεὸν ὣς ἱλάσκονται αἰδοῖ μειλιχίῃ, μετὰ δὲ πρέπει ἀγρομένοισιν· τοίη Μουσάων ἱερὴ δόσις ἀνθρώποισιν. ἐκ γάρ τοι Μουσέων καὶ ἑκηβόλου ̓απόλλωνος ἄνδρες ἀοιδοὶ ἔασιν ἐπὶ χθόνα καὶ κιθαρισταί,  ἐκ δὲ Διὸς βασιλῆεσ· ὃ δ΄ ὄλβιοσ, ὅν τινα Μοῦσαι φίλωνται· γλυκερή οἱ ἀπὸ στόματος ῥέει αὐδή. εἰ γάρ τις καὶ πένθος ἔχων νεοκηδέι θυμῷ ἄζηται κραδίην ἀκαχήμενοσ, αὐτὰρ ἀοιδὸς  Μουσάων θεράπων κλέεα προτέρων ἀνθρώπων ὑμνήσῃ μάκαράς τε θεούσ, οἳ ̓́ολυμπον ἔχουσιν, αἶψ΄ ὅ γε δυσφροσυνέων ἐπιλήθεται οὐδέ τι κηδέων μέμνηται· ταχέως δὲ παρέτραπε δῶρα θεάων.  χαίρετε, τέκνα Διόσ, δότε δ΄ ἱμερόεσσαν ἀοιδήν. κλείετε δ΄ ἀθανάτων ἱερὸν γένος αἰὲν ἐόντων,  οἳ Γῆς τ΄ ἐξεγένοντο καὶ Οὐρανοῦ ἀστερόεντοσ, Νυκτός τε δνοφερῆσ, οὕς θ΄ ἁλμυρὸς ἔτρεφε Πόντοσ. εἴπατε δ΄, ὡς τὰ πρῶτα θεοὶ καὶ γαῖα γένοντο καὶ ποταμοὶ καὶ πόντος ἀπείριτοσ, οἴδματι θυίων,   ἄστρα τε λαμπετόωντα καὶ οὐρανὸς εὐρὺς ὕπερθεν οἵ τ΄ ἐκ τῶν ἐγένοντο θεοί, δωτῆρες ἐάων  ὥς τ΄ ἄφενος δάσσαντο καὶ ὡς τιμὰς διέλοντο ἠδὲ καὶ ὡς τὰ πρῶτα πολύπτυχον ἔσχον ̓́ολυμπον. ταῦτά μοι ἔσπετε Μοῦσαι, ̓ολύμπια δώματ΄ ἔχουσαι ἐξ ἀρχῆσ, καὶ εἴπαθ΄, ὅ τι πρῶτον γένετ΄ αὐτῶν. ἦ τοι μὲν πρώτιστα Χάος γένετ΄, αὐτὰρ ἔπειτα Γαῖ΄ εὐρύστερνοσ, πάντων ἕδος ἀσφαλὲς αἰεὶ ἀθανάτων, οἳ ἔχουσι κάρη νιφόεντος ̓ολύμπου,  Τάρταρά τ΄ ἠερόεντα μυχῷ χθονὸς εὐρυοδείησ, ἠδ΄ ̓́εροσ, ὃς κάλλιστος ἐν ἀθανάτοισι θεοῖσι, λυσιμελήσ, πάντων δὲ θεῶν πάντων τ΄ ἀνθρώπων δάμναται ἐν στήθεσσι νόον καὶ ἐπίφρονα βουλήν. ἐκ Χάεος δ΄ ̓́ερεβός τε μέλαινά τε Νὺξ ἐγένοντο· Νυκτὸς δ΄ αὖτ΄ Αἰθήρ τε καὶ ̔ημέρη ἐξεγένοντο, οὓς τέκε κυσαμένη ̓ερέβει φιλότητι μιγεῖσα.  Γαῖα δέ τοι πρῶτον μὲν ἐγείνατο ἶσον ἑαυτῇ  Οὐρανὸν ἀστερόενθ΄, ἵνα μιν περὶ πάντα καλύπτοι, ὄφρ΄ εἴη μακάρεσσι θεοῖς ἕδος ἀσφαλὲς αἰεί. γείνατο δ΄ Οὔρεα μακρά, θεῶν χαρίεντας ἐναύλουσ, Νυμφέων, αἳ ναίουσιν ἀν΄ οὔρεα βησσήεντα. ἣ δὲ καὶ ἀτρύγετον πέλαγος τέκεν, οἴδματι θυῖον,  Πόντον, ἄτερ φιλότητος ἐφιμέρου· αὐτὰρ ἔπειτα Οὐρανῷ εὐνηθεῖσα τέκ΄ ̓ωκεανὸν βαθυδίνην, Κοῖόν τε Κρῖόν θ΄ ̔υπερίονά τ΄ ̓ιαπετόν τε  Θείαν τε ̔ρείαν τε Θέμιν τε Μνημοσύνην τε Φοίβην τε χρυσοστέφανον Τηθύν τ΄ ἐρατεινήν. τοὺς δὲ μέθ΄ ὁπλότατος γένετο Κρόνος ἀγκυλομήτησ, δεινότατος παίδων· θαλερὸν δ΄ ἤχθηρε τοκῆα.  γείνατο δ΄ αὖ Κύκλωπας ὑπέρβιον ἦτορ ἔχοντασ, Βρόντην τε Στερόπην τε καὶ ̓́αργην ὀβριμόθυμον,  οἳ Ζηνὶ βροντήν τε δόσαν τεῦξάν τε κεραυνόν. οἳ δή τοι τὰ μὲν ἄλλα θεοῖς ἐναλίγκιοι ἦσαν,  μοῦνος δ΄ ὀφθαλμὸς μέσσῳ ἐνέκειτο μετώπῳ. Κύκλωπες δ΄ ὄνομ΄ ἦσαν ἐπώνυμον, οὕνεκ΄ ἄρα σφέων  κυκλοτερὴς ὀφθαλμὸς ἕεις ἐνέκειτο μετώπῳ· ἰσχὺς δ΄ ἠδὲ βίη καὶ μηχαναὶ ἦσαν ἐπ΄ ἔργοισ. ἄλλοι δ΄ αὖ Γαίης τε καὶ Οὐρανοῦ ἐξεγένοντο τρεῖς παῖδες μεγάλοι τε καὶ ὄβριμοι, οὐκ ὀνομαστοί, Κόττος τε Βριάρεώς τε Γύης θ΄, ὑπερήφανα τέκνα.  τῶν ἑκατὸν μὲν χεῖρες ἀπ΄ ὤμων ἀίσσοντο, ἄπλαστοι, κεφαλαὶ δὲ ἑκάστῳ πεντήκοντα ἐξ ὤμων ἐπέφυκον ἐπὶ στιβαροῖσι μέλεσσιν· ἰσχὺς δ΄ ἄπλητος κρατερὴ μεγάλῳ ἐπὶ εἴδει. ὅσσοι γὰρ Γαίης τε καὶ Οὐρανοῦ ἐξεγένοντο, δεινότατοι παίδων, σφετέρῳ δ΄ ἤχθοντο τοκῆι ἐξ ἀρχῆσ· καὶ τῶν μὲν ὅπως τις πρῶτα γένοιτο, πάντας ἀποκρύπτασκε, καὶ ἐς φάος οὐκ ἀνίεσκε, Γαίης ἐν κευθμῶνι, κακῷ δ΄ ἐπετέρπετο ἔργῳ Οὐρανόσ. ἣ δ΄ ἐντὸς στοναχίζετο Γαῖα πελώρη στεινομένη· δολίην δὲ κακήν τ΄ ἐφράσσατο τέχνην.  αἶψα δὲ ποιήσασα γένος πολιοῦ ἀδάμαντος τεῦξε μέγα δρέπανον καὶ ἐπέφραδε παισὶ φίλοισιν· εἶπε δὲ θαρσύνουσα, φίλον τετιημένη ἦτορ· παῖδες ἐμοὶ καὶ πατρὸς ἀτασθάλου, αἴ κ΄ ἐθέλητε πείθεσθαι, πατρός κε κακὴν τισαίμεθα λώβην ὑμετέρου· πρότερος γὰρ ἀεικέα μήσατο ἔργα. ὣς φάτο· τοὺς δ΄ ἄρα πάντας ἕλεν δέοσ, οὐδέ τις αὐτῶν φθέγξατο. θαρσήσας δὲ μέγας Κρόνος ἀγκυλομήτης ἂψ αὖτις μύθοισι προσηύδα μητέρα κεδνήν· μῆτερ, ἐγώ κεν τοῦτό γ΄ ὑποσχόμενος τελέσαιμι ἔργον, ἐπεὶ πατρός γε δυσωνύμου οὐκ ἀλεγίζω ἡμετέρου· πρότερος γὰρ ἀεικέα μήσατο ἔργα.  ὣς φάτο· γήθησεν δὲ μέγα φρεσὶ Γαῖα πελώρη·  εἷσε δέ μιν κρύψασα λόχῳ· ἐνέθηκε δὲ χερσὶν ἅρπην καρχαρόδοντα· δόλον δ΄ ὑπεθήκατο πάντα.  ἦλθε δὲ νύκτ΄ ἐπάγων μέγας Οὐρανόσ, ἀμφὶ δὲ Γαίῃ ἱμείρων φιλότητος ἐπέσχετο καί ῥ΄ ἐτανύσθη πάντη· ὃ δ΄ ἐκ λοχέοιο πάις ὠρέξατο χειρὶ σκαιῇ, δεξιτερῇ δὲ πελώριον ἔλλαβεν ἅρπην μακρὴν καρχαρόδοντα, φίλου δ΄ ἀπὸ μήδεα πατρὸς ἐσσυμένως ἤμησε, πάλιν δ΄ ἔρριψε φέρεσθαι ἐξοπίσω· τὰ μὲν οὔ τι ἐτώσια ἔκφυγε χειρόσ· ὅσσαι γὰρ ῥαθάμιγγες ἀπέσσυθεν αἱματόεσσαι, πάσας δέξατο Γαῖα· περιπλομένων δ΄ ἐνιαυτῶν γείνατ΄ ̓ερινῦς τε κρατερὰς μεγάλους τε Γίγαντασ,  τεύχεσι λαμπομένουσ, δολίχ΄ ἔγχεα χερσὶν ἔχοντασ, Νύμφας θ΄ ἃς Μελίας καλέουσ΄ ἐπ΄ ἀπείρονα γαῖαν. μήδεα δ΄ ὡς τὸ πρῶτον ἀποτμήξας ἀδάμαντι κάββαλ΄ ἀπ΄ ἠπείροιο πολυκλύστῳ ἐνὶ πόντῳ, ὣς φέρετ΄ ἂμ πέλαγος πουλὺν χρόνον, ἀμφὶ δὲ λευκὸς ἀφρὸς ἀπ΄ ἀθανάτου χροὸς ὤρνυτο· τῷ δ΄ ἔνι κούρη ἐθρέφθη· πρῶτον δὲ Κυθήροισιν ζαθέοισιν ἔπλητ΄, ἔνθεν ἔπειτα περίρρυτον ἵκετο Κύπρον. ἐκ δ΄ ἔβη αἰδοίη καλὴ θεόσ, ἀμφὶ δὲ ποίη  ποσσὶν ὕπο ῥαδινοῖσιν ἀέξετο· τὴν δ΄ ̓αφροδίτην ἀφρογενέα τε θεὰν καὶ ἐυστέφανον Κυθέρειαν  κικλῄσκουσι θεοί τε καὶ ἀνέρεσ, οὕνεκ΄ ἐν ἀφρῷ θρέφθη· ἀτὰρ Κυθέρειαν, ὅτι προσέκυρσε Κυθήροισ· Κυπρογενέα δ΄, ὅτι γέντο πολυκλύστῳ ἐνὶ Κύπρῳ· ἠδὲ φιλομμηδέα, ὅτι μηδέων ἐξεφαάνθη. τῇ δ΄ ̓́ερος ὡμάρτησε καὶ ̔́ιμερος ἕσπετο καλὸς γεινομένῃ τὰ πρῶτα θεῶν τ΄ ἐς φῦλον ἰούσῃ. ταύτην δ΄ ἐξ ἀρχῆς τιμὴν ἔχει ἠδὲ λέλογχε μοῖραν ἐν ἀνθρώποισι καὶ ἀθανάτοισι θεοῖσι,  παρθενίους τ΄ ὀάρους μειδήματά τ΄ ἐξαπάτας τε τέρψιν τε γλυκερὴν φιλότητά τε μειλιχίην τε.  τοὺς δὲ πατὴρ Τιτῆνας ἐπίκλησιν καλέεσκε παῖδας νεικείων μέγας Οὐρανόσ, οὓς τέκεν αὐτόσ· φάσκε δὲ τιταίνοντας ἀτασθαλίῃ μέγα ῥέξαι ἔργον, τοῖο δ΄ ἔπειτα τίσιν μετόπισθεν ἔσεσθαι. νὺξ δ΄ ἔτεκεν στυγερόν τε Μόρον καὶ Κῆρα μέλαιναν καὶ Θάνατον, τέκε δ΄ ̔́υπνον, ἔτικτε δὲ φῦλον ̓ονείρων·  δεύτερον αὖ Μῶμον καὶ ̓οιζὺν ἀλγινόεσσαν οὔ τινι κοιμηθεῖσα θεὰ τέκε Νὺξ ἐρεβεννή,  ̔εσπερίδας θ΄, ᾗς μῆλα πέρην κλυτοῦ ̓ωκεανοῖο χρύσεα καλὰ μέλουσι φέροντά τε δένδρεα καρπόν. καὶ Μοίρας καὶ Κῆρας ἐγείνατο νηλεοποίνουσ, Κλωθώ τε Λάχεσίν τε καὶ ̓́ατροπον, αἵτε βροτοῖσι γεινομένοισι διδοῦσιν ἔχειν ἀγαθόν τε κακόν τε,  αἵτ΄ ἀνδρῶν τε θεῶν τε παραιβασίας ἐφέπουσιν· οὐδέ ποτε λήγουσι θεαὶ δεινοῖο χόλοιο, πρίν γ΄ ἀπὸ τῷ δώωσι κακὴν ὄπιν, ὅς τις ἁμάρτῃ. τίκτε δὲ καὶ Νέμεσιν, πῆμα θνητοῖσι βροτοῖσι, Νὺξ ὀλοή· μετὰ τὴν δ΄ ̓απάτην τέκε καὶ Φιλότητα Γῆράς τ΄ οὐλόμενον, καὶ ̓́εριν τέκε καρτερόθυμον. αὐτὰρ ̓́ερις στυγερὴ τέκε μὲν Πόνον ἀλγινόεντα Λήθην τε Λιμόν τε καὶ ̓́αλγεα δακρυόεντα ̔υσμίνας τε Μάχας τε Φόνους τ΄ ̓ανδροκτασίας τε Νείκεά τε ψευδέας τε Λόγους ̓αμφιλλογίας τε Δυσνομίην τ΄ ̓́ατην τε, συνήθεας ἀλλήλῃσιν, ̔́ορκον θ΄, ὃς δὴ πλεῖστον ἐπιχθονίους ἀνθρώπους πημαίνει, ὅτε κέν τις ἑκὼν ἐπίορκον ὀμόσσῃ. Νηρέα δ΄ ἀψευδέα καὶ ἀληθέα γείνατο Πόντοσ, πρεσβύτατον παίδων· αὐτὰρ καλέουσι γέροντα, οὕνεκα νημερτής τε καὶ ἤπιοσ, οὐδὲ θεμιστέων λήθεται, ἀλλὰ δίκαια καὶ ἤπια δήνεα οἶδεν· αὖτις δ΄ αὖ Θαύμαντα μέγαν καὶ ἀγήνορα Φόρκυν Γαίῃ μισγόμενος καὶ Κητὼ καλλιπάρῃον Εὐρυβίην τ΄ ἀδάμαντος ἐνὶ φρεσὶ θυμὸν ἔχουσαν.   Νηρῆος δ΄ ἐγένοντο μεγήρατα τέκνα θεάων πόντῳ ἐν ἀτρυγέτῳ καὶ Δωρίδος ἠυκόμοιο, κούρης ̓ωκεανοῖο, τελήεντος ποταμοῖο, Πλωτώ τ΄ Εὐκράντη τε Σαώ τ΄ ̓αμφιτρίτη τε Εὐδώρη τε Θέτις τε Γαλήνη τε Γλαύκη τε  Κυμοθόη Σπειώ τε Θόη θ΄ ̓αλίη τ΄ ἐρόεσσα Πασιθέη τ΄ ̓ερατώ τε καὶ Εὐνίκη ῥοδόπηχυς καὶ Μελίτη χαρίεσσα καὶ Εὐλιμένη καὶ ̓αγαυὴ Δωτώ τε Πρωτώ τε Φέρουσά τε Δυναμένη τε Νησαίη τε καὶ ̓ακταίη καὶ Πρωτομέδεια  Δωρὶς καὶ Πανόπεια καὶ εὐειδὴς Γαλάτεια ̔ιπποθόη τ΄ ἐρόεσσα καὶ ̔ιππονόη ῥοδόπηχυς Κυμοδόκη θ΄, ἣ κύματ΄ ἐν ἠεροειδέι πόντῳ πνοιάς τε ζαέων ἀνέμων σὺν Κυματολήγῃ ῥεῖα πρηύ̈νει καὶ ἐυσφύρῳ ̓αμφιτρίτῃ,  Κυμώ τ΄ ̓ηιόνη τε ἐυστέφανός θ΄ ̔αλιμήδη Γλαυκονόμη τε φιλομμειδὴς καὶ Ποντοπόρεια Ληαγόρη τε καὶ Εὐαγόρη καὶ Λαομέδεια Πουλυνόη τε καὶ Αὐτονόη καὶ Λυσιάνασσα Εὐάρνη τε φυήν τ΄ ἐρατὴ καὶ εἶδος ἄμωμος  καὶ Ψαμάθη χαρίεσσα δέμας δίη τε Μενίππη Νησώ τ΄ Εὐπόμπη τε Θεμιστώ τε Προνόη τε Νημερτής θ΄, ἣ πατρὸς ἔχει νόον ἀθανάτοιο. αὗται μὲν Νηρῆος ἀμύμονος ἐξεγένοντο κοῦραι πεντήκοντα, ἀμύμονα ἔργα ἰδυῖαι.  Θαύμας δ΄ ̓ωκεανοῖο βαθυρρείταο θύγατρα ἠγάγετ΄ ̓ηλέκτρην· ἣ δ΄ ὠκεῖαν τέκεν ̓͂ιριν ἠυκόμους θ΄ ̔αρπυίας ̓αελλώ τ΄ ̓ωκυπέτην τε, αἵ ῥ΄ ἀνέμων πνοιῇσι καὶ οἰωνοῖς ἅμ΄ ἕπονται ὠκείῃς πτερύγεσσι· μεταχρόνιαι γὰρ ἴαλλον.   Φόρκυϊ δ΄ αὖ Κητὼ Γραίας τέκε καλλιπαρῄους ἐκ γενετῆς πολιάσ, τὰς δὴ Γραίας καλέουσιν ἀθάνατοί τε θεοὶ χαμαὶ ἐρχόμενοί τ΄ ἄνθρωποι, Πεμφρηδώ τ΄ ἐύπεπλον ̓ενυώ τε κροκόπεπλον, Γοργούς θ΄, αἳ ναίουσι πέρην κλυτοῦ ̓ωκεανοῖο ἐσχατιῇ πρὸς Νυκτόσ, ἵν΄ ̔εσπερίδες λιγύφωνοι, Σθεννώ τ΄ Εὐρυάλη τε Μέδουσά τε λυγρὰ παθοῦσα. ἣ μὲν ἔην θνητή, αἳ δ΄ ἀθάνατοι καὶ ἀγήρῳ, αἱ δύο· τῇ δὲ μιῇ παρελέξατο Κυανοχαίτης ἐν μαλακῷ λειμῶνι καὶ ἄνθεσιν εἰαρινοῖσιν. τῆς δ΄ ὅτε δὴ Περσεὺς κεφαλὴν ἀπεδειροτόμησεν,  ἔκθορε Χρυσαωρ τε μέγας καὶ Πήγασος ἵπποσ. τῷ μὲν ἐπώνυμον ἦεν, ὅτ΄ ̓ωκεανοῦ περὶ πηγὰς γένθ΄, ὃ δ΄ ἄορ χρύσειον ἔχων μετὰ χερσὶ φίλῃσιν. χὠ μὲν ἀποπτάμενος προλιπὼν χθόνα, μητέρα μήλων,  ἵκετ΄ ἐς ἀθανάτουσ· Ζηνὸς δ΄ ἐν δώμασι ναίει βροντήν τε στεροπήν τε φέρων Διὶ μητιόεντι. Χρυσάωρ δ΄ ἔτεκεν τρικέφαλον Γηρυονῆα μιχθεὶς Καλλιρόῃ κούρῃ κλυτοῦ ̓ωκεανοῖο. τὸν μὲν ἄρ΄ ἐξενάριξε βίη ̔ηρακληείη  βουσὶ παρ΄ εἰλιπόδεσσι περιρρύτῳ εἰν ̓ερυθείῃ ἤματι τῷ ὅτε περ βοῦς ἤλασεν εὐρυμετώπους Τίρυνθ΄ εἰς ἱερὴν διαβὰς πόρον ̓ωκεανοῖο ̓́ορθον τε κτείνας καὶ βουκόλον Εὐρυτίωνα σταθμῷ ἐν ἠερόεντι πέρην κλυτοῦ ̓ωκεανοῖο. ἣ δ΄ ἔτεκ΄ ἄλλο πέλωρον ἀμήχανον, οὐδὲν ἐοικὸς θνητοῖς ἀνθρώποις οὐδ΄ ἀθανάτοισι θεοῖσιν, σπῆι ἔνι γλαφυρῷ θείην κρατερόφρον΄ ̓́εχιδναν, ἥμισυ μὲν νύμφην ἑλικώπιδα καλλιπάρῃον, ἥμισυ δ΄ αὖτε πέλωρον ὄφιν δεινόν τε μέγαν τε αἰόλον ὠμηστὴν ζαθέης ὑπὸ κεύθεσι γαίησ.  ἔνθα δέ οἱ σπέος ἐστὶ κάτω κοίλῃ ὑπὸ πέτρῃ τηλοῦ ἀπ΄ ἀθανάτων τε θεῶν θνητῶν τ΄ ἀνθρώπων· ἔνθ΄ ἄρα οἱ δάσσαντο θεοὶ κλυτὰ δώματα ναίειν.  ἣ δ΄ ἔρυτ΄ εἰν ̓αρίμοισιν ὑπὸ χθονὶ λυγρὴ ̓́εχιδνα, ἀθάνατος νύμφη καὶ ἀγήραος ἤματα πάντα.  τῇ δὲ Τυφάονά φασι μιγήμεναι ἐν φιλότητι δεινόν θ΄ ὑβριστήν τ΄ ἄνομόν θ΄ ἑλικώπιδι κούρῃ· ἣ δ΄ ὑποκυσαμένη τέκετο κρατερόφρονα τέκνα. ̓́ορθον μὲν πρῶτον κύνα γείνατο Γηρυονῆι· δεύτερον αὖτις ἔτικτεν ἀμήχανον, οὔ τι φατειὸν Κέρβερον ὠμηστήν, ̓αίδεω κύνα χαλκεόφωνον, πεντηκοντακέφαλον, ἀναιδέα τε κρατερόν τε· τὸ τρίτον ̔́υδρην αὖτις ἐγείνατο λυγρὰ ἰδυῖαν Λερναίην, ἣν θρέψε θεὰ λευκώλενος ̔́ηρη ἄπλητον κοτέουσα βίῃ ̔ηρακληείῃ.  καὶ τὴν μὲν Διὸς υἱὸς ἐνήρατο νηλέι χαλκῷ ̓αμφιτρυωνιάδης σὺν ἀρηιφίλῳ ̓ιολάῳ Ηρακλέης βουλῇσιν ̓αθηναίης ἀγελείησ. ἣ δὲ Χίμαιραν ἔτικτε πνέουσαν ἀμαιμάκετον πῦρ,  δεινήν τε μεγάλην τε ποδώκεά τε κρατερήν τε· τῆς δ΄ ἦν τρεῖς κεφαλαί· μία μὲν χαροποῖο λέοντοσ, ἣ δὲ χιμαίρησ, ἣ δ΄ ὄφιοσ, κρατεροῖο δράκοντοσ, πρόσθε λέων, ὄπιθεν δὲ δράκων, μέσση δὲ χίμαιρα, δεινὸν ἀποπνείουσα πυρὸς μένος αἰθομένοιο.  τὴν μὲν Πήγασος εἷλε καὶ ἐσθλὸς Βελλεροφόντησ.  ἣ δ΄ ἄρα Φῖκ΄ ὀλοὴν τέκε Καδμείοισιν ὄλεθρον ̔́ορθῳ ὑποδμηθεῖσα Νεμειαῖόν τε λέοντα, τόν ῥ΄ ̔́ηρη θρέψασα Διὸς κυδρὴ παράκοιτις γουνοῖσιν κατένασσε Νεμείησ, πῆμ΄ ἀνθρώποισ. ἔνθ΄ ἄρ΄ ὃ οἰκείων ἐλεφαίρετο φῦλ΄ ἀνθρώπων,  κοιρανέων Τρητοῖο Νεμείης ἠδ΄ ̓απέσαντοσ· ἀλλά ἑ ἲς ἐδάμασσε βίης ̔ηρακληείησ. Κητὼ δ΄ ὁπλότατον Φόρκυι φιλότητι μιγεῖσα γείνατο δεινὸν ὄφιν, ὃς ἐρεμνῆς κεύθεσι γαίης πείρασιν ἐν μεγάλοις παγχρύσεα μῆλα φυλάσσει.  τοῦτο μὲν ἐκ Κητοῦς καὶ Φόρκυνος γένος ἐστίν.  Τηθὺς δ΄ ̓ωκεανῷ Ποταμοὺς τέκε δινήεντασ, Νεῖλόν τ΄ ̓αλφειόν τε καὶ ̓ηριδανὸν βαθυδίνην Στρυμόνα Μαίανδρόν τε καὶ ̓́ιστρον καλλιρέεθρον  Φᾶσίν τε ̔ρῆσόν τ΄ ̓αχελώιόν τ΄ ἀργυροδίνην Νέσσον τε ̔ροδίον θ΄ ̔αλιάκμονά θ΄ ̔επτάπορόν τε Γρήνικόν τε καὶ Αἴσηπον θεῖόν τε Σιμοῦντα Πηνειόν τε καὶ ̔́ερμον ἐυρρείτην τε Κάικον Σαγγάριόν τε μέγαν Λάδωνά τε Παρθένιόν τε Εὔηνόν τε καὶ ̓́αρδησκον θεῖόν τε Σκάμανδρον.  τίκτε δὲ θυγατέρων ἱερὸν γένοσ, αἳ κατὰ γαῖαν ἄνδρας κουρίζουσι σὺν ̓απόλλωνι ἄνακτι καὶ Ποταμοῖσ, ταύτην δὲ Διὸς πάρα μοῖραν ἔχουσι, Πειθώ τ΄ ̓αδμήτη τε ̓ιάνθη τ΄ ̓ηλέκτρη τε  Δωρίς τε Πρυμνώ τε καὶ Οὐρανίη θεοειδὴς ̔ιππώ τε Κλυμένη τε ̔ρόδειά τε Καλλιρόη τε Ζευξώ τε Κλυτίη τε ̓ιδυῖά τε Πασιθόη τε Πληξαύρη τε Γαλαξαύρη τ΄ ἐρατή τε Διώνη Μηλόβοσίς τε Φόη τε καὶ εὐειδὴς Πολυδώρη  Κερκηίς τε φυὴν ἐρατὴ Πλουτώ τε βοῶπις Περσηίς τ΄ ̓ιάνειρά τ΄ ̓ακάστη τε Ξάνθη τε Πετραίη τ΄ ἐρόεσσα Μενεσθώ τ΄ Εὐρώπη τε Μῆτίς τ΄ Εὐρυνόμη τε Τελεστώ τε Κροκοπεπλος Χρυσηίς τ΄ ̓ασίη τε καὶ ἱμερόεσσα Καλυψὼ  Εὐδώρη τε Τύχη τε καὶ ̓αμφιρὼ ̓ωκυρόη τε καὶ Στύξ, ἣ δή σφεων προφερεστάτη ἐστὶν ἁπασέων. αὗται δ΄ ̓ωκεανοῦ καὶ Τηθύος ἐξεγένοντο πρεσβύταται κοῦραι· πολλαί γε μέν εἰσι καὶ ἄλλαι. τρὶς γὰρ χίλιαί εἰσι τανύσφυροι ̓ωκεανῖναι,  αἵ ῥα πολυσπερέες γαῖαν καὶ βένθεα λίμνης πάντη ὁμῶς ἐφέπουσι, θεάων ἀγλαὰ τέκνα. τόσσοι δ΄ αὖθ΄ ἕτεροι ποταμοὶ καναχηδὰ ῥέοντεσ, υἱέες ̓ωκεανοῦ, τοὺς γείνατο πότνια Τηθύσ· τῶν ὄνομ΄ ἀργαλέον πάντων βροτὸν ἀνέρ΄ ἐνισπεῖν, οἳ δὲ ἕκαστοι ἴσασιν, ὅσοι περιναιετάωσιν.  θεία δ΄ ̓ηέλιόν τε μέγαν λαμπράν τε Σελήνην ̓ηῶ θ΄, ἣ πάντεσσιν ἐπιχθονίοισι φαείνει ἀθανάτοις τε θεοῖσι, τοὶ οὐρανὸν εὐρὺν ἔχουσι, γείναθ΄ ὑποδμηθεῖσ΄ ̔υπερίονος ἐν φιλότητι.  Κρίῳ δ΄ Εὐρυβίν τέκεν ἐν φιλότητι μιγεῖσα ̓αστραῖόν τε μέγαν Πάλλαντά τε δῖα θεάων Πέρσην θ΄, ὃς καὶ πᾶσι μετέπρεπεν ἰδμοσύνῃσιν. ̓αστραίῳ δ΄ ̓ηὼς ἀνέμους τέκε καρτεροθύμουσ, ἀργέστην Ζέφυρον Βορέην τ΄ αἰψηροκέλευθον καὶ Νότον, ἐν φιλότητι θεὰ θεῷ εὐνηθεῖσα. τοὺς δὲ μέτ΄ ἀστέρα τίκτεν ̔εωσφόρον ̓ηριγένεια ἄστρα τε λαμπετόωντα, τά τ΄ οὐρανὸς ἐστεφάνωται. Στὺξ δ΄ ἔτεκ΄ ̓ωκεανοῦ θυγάτηρ Πάλλαντι μιγεῖσα Ζῆλον καὶ Νίκην καλλίσφυρον ἐν μεγάροισιν· καὶ Κράτος ἠδὲ Βίην ἀριδείκετα γείνατο τέκνα,  τῶν οὐκ ἔστ΄ ἀπάνευθε Διὸς δόμοσ, οὐδέ τις ἕδρη, οὐδ΄ ὁδόσ, ὅππη μὴ κείνοις θεὸς ἡγεμονεύῃ, ἀλλ΄ αἰεὶ πὰρ Ζηνὶ βαρυκτύπῳ ἑδριόωνται. ὣς γὰρ ἐβούλευσεν Στὺξ ἄφθιτος ̓ωκεανίνη ἤματι τῷ, ὅτε πάντας ̓ολύμπιος ἀστεροπητὴς ἀθανάτους ἐκάλεσσε θεοὺς ἐς μακρὸν ̓́ολυμπον, εἶπε δ΄, ὃς ἂν μετὰ εἷο θεῶν Τιτῆσι μάχοιτο, μή τιν΄ ἀπορραίσειν γεράων, τιμὴν δὲ ἕκαστον ἑξέμεν, ἣν τὸ πάρος γε μετ΄ ἀθανάτοισι θεοῖσιν τὸν δ΄ ἔφαθ΄, ὅστις ἄτιμος ὑπὸ Κρόνου ἠδ΄ ἀγέραστοσ, τιμῆς καὶ γεράων ἐπιβησέμεν, ἧ θέμις ἐστίν. ἦλθε δ΄ ἄρα πρώτη Στὺξ ἄφθιτος Οὔλυμπόνδε σὺν σφοῖσιν παίδεσσι φίλου διὰ μήδεα πατρόσ. τὴν δὲ Ζεὺς τίμησε, περισσὰ δὲ δῶρα δέδωκεν. αὐτὴν μὲν γὰρ ἔθηκε θεῶν μέγαν ἔμμεναι ὅρκον,  παῖδας δ΄ ἤματα πάντα ἑοῦ μεταναιέτας εἶναι. ὣς δ΄ αὔτως πάντεσσι διαμπερέσ, ὥς περ ὑπέστη, ἐξετέλεσσ΄· αὐτὸς δὲ μέγα κρατεῖ ἠδὲ ἀνάσσει.  φοίβη δ΄ αὖ Κοίου πολυήρατον ἦλθεν ἐς εὐνήν·  κυσαμένη δὴ ἔπειτα θεὰ θεοῦ ἐν φιλότητι Δητὼ κυανόπεπλον ἐγείνατο, μείλιχον αἰεί, ἤπιον ἀνθρώποισι καὶ ἀθανάτοισι θεοῖσιν, μείλιχον ἐξ ἀρχῆσ, ἀγανώτατον ἐντὸς ̓ολύμπου. γείνατο δ΄ ̓αστερίην ἐυώνυμον, ἥν ποτε Πέρσης ἠγάγετ΄ ἐς μέγα δῶμα φίλην κεκλῆσθαι ἄκοιτιν.  ἢ δ΄ ὑποκυσαμένη ̔εκάτην τέκε, τὴν περὶ πάντων Ζεὺς Κρονίδης τίμησε· πόρεν δέ οἱ ἀγλαὰ δῶρα, μοῖραν ἔχειν γαίης τε καὶ ἀτρυγέτοιο θαλάσσησ. ἣ δὲ καὶ ἀστερόεντος ἀπ΄ οὐρανοῦ ἔμμορε τιμῆς ἀθανάτοις τε θεοῖσι τετιμένη ἐστὶ μάλιστα.  καὶ γὰρ νῦν, ὅτε πού τις ἐπιχθονίων ἀνθρώπων ἔρδων ἱερὰ καλὰ κατὰ νόμον ἱλάσκηται, κικλῄσκει ̔εκάτην. πολλή τέ οἱ ἕσπετο τιμὴ ῥεῖα μάλ΄, ᾧ πρόφρων γε θεὰ ὑποδέξεται εὐχάσ, καί τέ οἱ ὄλβον ὀπάζει, ἐπεὶ δύναμίς γε πάρεστιν. ὅσσοι γὰρ Γαίης τε καὶ Οὐρανοῦ ἐξεγένοντο καὶ τιμὴν ἔλαχον, τούτων ἔχει αἶσαν ἁπάντων. οὐδέ τί μιν Κρονίδης ἐβιήσατο οὐδέ τ΄ ἀπηύρα, ὅσσ΄ ἔλαχεν Τιτῆσι μετὰ προτέροισι θεοῖσιν, ἀλλ΄ ἔχει, ὡς τὸ πρῶτον ἀπ΄ ἀρχῆς ἔπλετο δασμόσ,  καὶ γέρας ἐν γαίῃ τε καὶ οὐρανῷ ἠδὲ θαλάσσῃ·  οὐδ΄, ὅτι μουνογενήσ, ἧσσον θεὰ ἔμμορε τιμῆσ, ἀλλ΄ ἔτι καὶ πολὺ μᾶλλον, ἐπεὶ Ζεὺς τίεται αὐτήν. ᾧ δ΄ ἐθέλει, μεγάλως παραγίγνεται ἠδ΄ ὀνίνησιν· ἔν τε δίκῃ βασιλεῦσι παρ΄ αἰδοίοισι καθίζει,  ἔν τ΄ ἀγορῇ λαοῖσι μεταπρέπει, ὅν κ΄ ἐθέλῃσιν· ἠδ΄ ὁπότ΄ ἐς πόλεμον φθεισήνορα θωρήσσωνται ἀνέρεσ, ἔνθα θεὰ παραγίγνεται, οἷς κ΄ ἐθέλῃσι νίκην προφρονέως ὀπάσαι καὶ κῦδος ὀρέξαι.  ἐσθλὴ δ΄ αὖθ΄ ὁπότ΄ ἄνδρες ἀεθλεύωσιν ἀγῶνι,  ἔνθα θεὰ καὶ τοῖς παραγίγνεται ἠδ΄ ὀνίνησιν· νικήσας δὲ βίῃ καὶ κάρτεϊ καλὸν ἄεθλον ῥεῖα φέρει χαίρων τε, τοκεῦσι δὲ κῦδος ὀπάζει. ἐσθλὴ δ΄ ἱππήεσσι παρεστάμεν, οἷς κ΄ ἐθέλῃσιν. καὶ τοῖσ, οἳ γλαυκὴν δυσπέμφελον ἐργάζονται, εὔχονται δ΄ ̔εκάτῃ καὶ ἐρικτύπῳ ̓εννοσιγαίῳ, ῥηιδίως ἄγρην κυδρὴ θεὸς ὤπασε πολλήν, ῥεῖα δ΄ ἀφείλετο φαινομένην, ἐθέλουσά γε θυμῷ. ἐσθλὴ δ΄ ἐν σταθμοῖσι σὺν ̔ερμῇ ληίδ΄ ἀέξειν·  βουκολίας δ΄ ἀγέλας τε καὶ αἰπόλια πλατέ΄ αἰγῶν ποίμνας τ΄ εἰροπόκων ὀίων, θυμῷ γ΄ ἐθέλουσα, ἐξ ὀλίγων βριάει κἀκ πολλῶν μείονα θῆκεν. οὕτω τοι καὶ μουνογενὴς ἐκ μητρὸς ἐοῦσα πᾶσι μετ΄ ἀθανάτοισι τετίμηται γεράεσσιν. θῆκε δέ μιν Κρονίδης κουροτρόφον, οἳ μετ΄ ἐκείνην ὀφθαλμοῖσιν ἴδοντο φάος πολυδερκέος ̓ηοῦσ. οὕτως ἐξ ἀρχῆς κουροτρόφοσ, αἳ δέ τε τιμαί.  ̔ρείη δὲ δμηθεῖσα Κρόνῳ τέκε φαίδιμα τέκνα, ̔ιστίην Δήμητρα καὶ ̔́ηρην χρυσοπέδιλον ἴφθιμόν τ΄ ̓αίδην, ὃς ὑπὸ χθονὶ δώματα ναίει νηλεὲς ἦτορ ἔχων, καὶ ἐρίκτυπον ̓εννοσίγαιον Ζῆνά τε μητιόεντα, θεῶν πατέρ΄ ἠδὲ καὶ ἀνδρῶν, τοῦ καὶ ὑπὸ βροντῆς πελεμίζεται εὐρεῖα χθών. καὶ τοὺς μὲν κατέπινε μέγας Κρόνοσ, ὥς τις ἕκαστος νηδύος ἐξ ἱερῆς μητρὸς πρὸς γούναθ΄ ἵκοιτο,  τὰ φρονέων, ἵνα μή τις ἀγαυῶν Οὐρανιώνων ἄλλος ἐν ἀθανάτοισιν ἔχοι βασιληίδα τιμήν. πεύθετο γὰρ Γαίης τε καὶ Οὐρανοῦ ἀστερόεντοσ, οὕνεκά οἱ πέπρωτο ἑῷ ὑπὸ παιδὶ δαμῆναι καὶ κρατερῷ περ ἐόντι, Διὸς μεγάλου διὰ βουλάσ· τῷ ὅ γ΄ ἄρ΄ οὐκ ἀλαὸς σκοπιὴν ἔχεν, ἀλλὰ δοκεύων παῖδας ἑοὺς κατέπινε· ̔ρέην δ΄ ἔχε πένθος ἄλαστον. ἀλλ΄ ὅτε δὴ Δί΄ ἔμελλε θεῶν πατέρ΄ ἠδὲ καὶ ἀνδρῶν τέξεσθαι, τότ΄ ἔπειτα φίλους λιτάνευε τοκῆας τοὺς αὐτῆσ, Γαῖάν τε καὶ Οὐρανὸν ἀστερόεντα, μῆτιν συμφράσσασθαι, ὅπως λελάθοιτο τεκοῦσα παῖδα φίλον, τίσαιτο δ΄ ἐρινῦς πατρὸς ἑοῖο παίδων θ΄, οὓς κατέπινε μέγας Κρόνος ἀγκυλομήτησ. οἳ δὲ θυγατρὶ φίλῃ μάλα μὲν κλύον ἠδ΄ ἐπίθοντο, καί οἱ πεφραδέτην, ὅσα περ πέπρωτο γενέσθαι ἀμφὶ Κρόνῳ βασιλῆι καὶ υἱέι καρτεροθύμῳ. πέμψαν δ΄ ἐς Λύκτον, Κρήτης ἐς πίονα δῆμον, ὁππότ΄ ἄρ΄ ὁπλότατον παίδων τέξεσθαι ἔμελλε, Ζῆνα μέγαν· τὸν μέν οἱ ἐδέξατο Γαῖα πελώρη Κρήτῃ ἐν εὐρείῃ τραφέμεν ἀτιταλλέμεναί τε.  ἔνθα μιν ἷκτο φέρουσα θοὴν διὰ νύκτα μέλαιναν πρώτην ἐς Λύκτον· κρύψεν δέ ἑ χερσὶ λαβοῦσα ἄντρῳ ἐν ἠλιβάτῳ, ζαθέης ὑπὸ κεύθεσι γαίησ, Αἰγαίῳ ἐν ὄρει πεπυκασμένῳ ὑλήεντι.  τῷ δὲ σπαργανίσασα μέγαν λίθον ἐγγυάλιξεν Οὐρανίδῃ μέγ΄ ἄνακτι, θεῶν προτέρῳ βασιλῆι. τὸν τόθ΄ ἑλὼν χείρεσσιν ἑὴν ἐσκάτθετο νηδὺν σχέτλιοσ· οὐδ΄ ἐνόησε μετὰ φρεσίν, ὥς οἱ ὀπίσσω ἀντὶ λίθου ἑὸς υἱὸς ἀνίκητος καὶ ἀκηδὴς λείπεθ΄, ὅ μιν τάχ΄ ἔμελλε βίῃ καὶ χερσὶ δαμάσσας τιμῆς ἐξελάειν, ὃ δ΄ ἐν ἀθανάτοισι ἀνάξειν.  καρπαλίμως δ΄ ἄρ΄ ἔπειτα μένος καὶ φαίδιμα γυῖα ηὔξετο τοῖο ἄνακτοσ· ἐπιπλομένων δ΄ ἐνιαυτῶν Γαίης ἐννεσίῃσι πολυφραδέεσσι δολωθεὶς  ὃν γόνον ἄψ ἀνέηκε μέγας Κρόνος ἀγκυλομήτης νικηθεὶς τέχνῃσι βίηφί τε παιδὸς ἑοῖο.  πρῶτον δ΄ ἐξέμεσεν λίθον, ὃν πύματον κατέπινεν·  τὸν μὲν Ζεὺς στήριξε κατὰ χθονὸς εὐρυοδείης Πυθοῖ ἐν ἠγαθέῃ γυάλοις ὕπο Παρνησοῖο σῆμ΄ ἔμεν ἐξοπίσω, θαῦμα θνητοῖσι βροτοῖσιν. λῦσε δὲ πατροκασιγνήτους ὀλοῶν ὑπὸ δεσμῶν Οὐρανίδασ, οὓς δῆσε πατὴρ ἀεσιφροσύνῃσιν· οἳ οἱ ἀπεμνήσαντο χάριν ἐυεργεσιάων, δῶκαν δὲ βροντὴν ἠδ΄ αἰθαλόεντα κεραυνὸν  καὶ στεροπήν· τὸ πρὶν δὲ πελώρη Γαῖα κεκεύθει· τοῖς πίσυνος θνητοῖσι καὶ ἀθανάτοισιν ἀνάσσει.  κούρην δ΄ ̓ιαπετὸς καλλίσφυρον ̓ωκεανίνην ἠγάγετο Κλυμένην καὶ ὁμὸν λέχος εἰσανέβαινεν. ἣ δέ οἱ ̓́ατλαντα κρατερόφρονα γείνατο παῖδα·  τίκτε δ΄ ὑπερκύδαντα Μενοίτιον ἠδὲ Προμηθέα ποικίλον αἰολόμητιν, ἁμαρτίνοόν τ΄ ̓επιμηθέα ὃς κακὸν ἐξ ἀρχῆς γένετ΄ ἀνδράσιν ἀλφηστῇσιν· πρῶτος γάρ ῥα Διὸς πλαστὴν ὑπέδεκτο γυναῖκα παρθένον. ὑβριστὴν δὲ Μενοίτιον εὐρύοπα Ζεὺς  εἰς ̓́ερεβος κατέπεμψε βαλὼν ψολόεντι κεραυνῷ εἵνεκ΄ ἀτασθαλίης τε καὶ ἠνορέης ὑπερόπλου. ̓́ατλας δ΄ οὐρανὸν εὐρὺν ἔχει κρατερῆς ὑπ΄ ἀνάγκης πείρασιν ἐν γαίησ, πρόπαρ Εσπερίδων λιγυφώνων, ἑστηὼς κεφαλῇ τε καὶ ἀκαμάτῃσι χέρεσσιν· ταύτην γάρ οἱ μοῖραν ἐδάσσατο μητίετα Ζεύσ.  δῆσε δ΄ ἀλυκτοπέδῃσι Προμηθέα ποικιλόβουλον δεσμοῖς ἀργαλέοισι μέσον διὰ κίον΄ ἐλάσσασ· καί οἱ ἐπ΄ αἰετὸν ὦρσε τανύπτερον· αὐτὰρ ὅ γ΄ ἧπαρ ἤσθιεν ἀθάνατον, τὸ δ΄ ἀέξετο ἶσον ἁπάντη νυκτός ὅσον πρόπαν ἦμαρ ἔδοι τανυσίπτερος ὄρνισ. τὸν μὲν ἄρ΄ ̓αλκμήνης καλλισφύρου ἄλκιμος υἱὸς ̔ηρακλέης ἔκτεινε, κακὴν δ΄ ἀπὸ νοῦσον ἄλαλκεν ̓ιαπετιονίδῃ καὶ ἐλύσατο δυσφροσυνάων οὐκ ἀέκητι Ζηνὸς ̓ολυμπίου ὑψιμέδοντοσ,  ὄφρ΄ ̔ηρακλῆος Θηβαγενέος κλέος εἴη πλεῖον ἔτ΄ ἢ τὸ πάροιθεν ἐπὶ χθόνα πουλυβότειραν. ταῦτ΄ ἄρα ἁζόμενος τίμα ἀριδείκετον υἱόν· καί περ χωόμενος παύθη χόλου, ὃν πρὶν ἔχεσκεν, οὕνεκ΄ ἐρίζετο βουλὰς ὑπερμενέι Κρονίωνι.  καὶ γὰρ ὅτ΄ ἐκρίνοντο θεοὶ θνητοί τ΄ ἄνθρωποι Μηκώνῃ, τότ΄ ἔπειτα μέγαν βοῦν πρόφρονι θυμῷ δασσάμενος προέθηκε, Διὸς νόον ἐξαπαφίσκων. τοῖς μὲν γὰρ σάρκας τε καὶ ἔγκατα πίονα δημῷ ἐν ῥινῷ κατέθηκε καλύψας γαστρὶ βοείῃ,  τῷ δ΄ αὖτ΄ ὀστέα λευκὰ βοὸς δολίῃ ἐπὶ τέχνῃ εὐθετίσας κατέθηκε καλύψας ἀργέτι δημῷ. δὴ τότε μιν προσέειπε πατὴρ ἀνδρῶν τε θεῶν τε· ̓ιαπετιονίδη, πάντων ἀριδείκετ΄ ἀνάκτων, ὦ πέπον, ὡς ἑτεροζήλως διεδάσσαο μοίρασ.  ὣς φάτο κερτομέων Ζεὺς ἄφθιτα μήδεα εἰδώσ.  τὸν δ΄ αὖτε προσέειπε Προμηθεὺς ἀγκυλομήτης ἦκ΄ ἐπιμειδήσασ, δολίης δ΄ οὐ λήθετο τέχνησ· ζεῦ κύδιστε μέγιστε θεῶν αἰειγενετάων, τῶν δ΄ ἕλε΄, ὁπποτέρην σε ἐνὶ φρεσὶ θυμὸς ἀνώγει.  Φῆ ῥα δολοφρονέων· Ζεὺς δ΄ ἄφθιτα μήδεα εἰδὼς γνῶ ῥ΄ οὐδ΄ ἠγνοίησε δόλον· κακὰ δ΄ ὄσσετο θυμῷ θνητοῖς ἀνθρώποισι, τὰ καὶ τελέεσθαι ἔμελλεν. χερσὶ δ΄ ὅ γ΄ ἀμφοτέρῃσιν ἀνείλετο λευκὸν ἄλειφαρ. χώσατο δὲ φρένας ἀμφί, χόλος δέ μιν ἵκετο θυμόν, ὡς ἴδεν ὀστέα λευκὰ βοὸς δολίῃ ἐπὶ τέχνῃ.  ἐκ τοῦ δ΄ ἀθανάτοισιν ἐπὶ χθονὶ φῦλ΄ ἀνθρώπων καίουσ΄ ὀστέα λευκὰ θυηέντων ἐπὶ βωμῶν. τὸν δὲ μέγ΄ ὀχθήσας προσέφη νεφεληγερέτα Ζεύσ· ̓ιαπετιονίδη, πάντων πέρι μήδεα εἰδώσ, ὦ πέπον, οὐκ ἄρα πω δολίης ἐπιλήθεο τέχνησ. ὣς φάτο χωόμενος Ζεὺς ἄφθιτα μήδεα εἰδώσ· ἐκ τούτου δὴ ἔπειτα δόλου μεμνημένος αἰεὶ οὐκ ἐδίδου Μελίῃσι πυρὸς μένος ἀκαμάτοιο θνητοῖς ἀνθρώποισ, οἳ ἐπὶ χθονὶ ναιετάουσιν.  ἀλλά μιν ἐξαπάτησεν ἐὺς πάις ̓ιαπετοῖο κλέψας ἀκαμάτοιο πυρὸς τηλέσκοπον. αὐγὴν ἐν κοί̈λῳ νάρθηκι· δάκεν δέ ἑ νειόθι θυμόν, Ζῆν΄ ὑψιβρεμέτην, ἐχόλωσε δέ μιν φίλον ἦτορ, ὡς ἴδ΄ ἐν ἀνθρώποισι πυρὸς τηλέσκοπον αὐγήν.  αὐτίκα δ΄ ἀντὶ πυρὸς τεῦξεν κακὸν ἀνθρώποισιν· γαίης γὰρ σύμπλασσε περικλυτὸς ̓αμφιγυήεις παρθένῳ αἰδοίῃ ἴκελον Κρονίδεω διὰ βουλάσ. ζῶσε δὲ καὶ κόσμησε θεὰ γλαυκῶπις ̓αθήνη ἀργυφέη ἐσθῆτι· κατὰ κρῆθεν δὲ καλύπτρην δαιδαλέην χείρεσσι κατέσχεθε, θαῦμα ἰδέσθαι· ἀμφὶ δέ οἱ στεφάνουσ, νεοθηλέος ἄνθεα ποίησ, ἱμερτοὺς περίθηκε καρήατι Παλλὰς ̓αθήνη.  ἀμφὶ δέ οἱ στεφάνην χρυσέην κεφαλῆφιν ἔθηκε, τὴν αὐτὸς ποίησε περικλυτὸς ̓αμφιγυήεις ἀσκήσας παλάμῃσι, χαριζόμενος Διὶ πατρί. τῇ δ΄ ἐνὶ δαίδαλα πολλὰ τετεύχατο, θαῦμα ἰδέσθαι, κνώδαλ΄, ὅσ΄ ἤπειρος πολλὰ τρέφει ἠδὲ θάλασσα, τῶν ὅ γε πόλλ΄ ἐνέθηκε,χάρις δ΄ ἀπελάμπετο πολλή, θαυμάσια, ζῴοισιν ἐοικότα φωνήεσσιν.  αὐτὰρ ἐπεὶ δὴ τεῦξε καλὸν κακὸν ἀντ΄ ἀγαθοῖο.  ἐξάγαγ΄, ἔνθα περ ἄλλοι ἔσαν θεοὶ ἠδ΄ ἄνθρωποι, κόσμῳ ἀγαλλομένην γλαυκώπιδος ὀβριμοπάτρησ. θαῦμα δ΄ ἔχ΄ ἀθανάτους τε θεοὺς θνητούς τ΄ ἀνθρώπουσ, ὡς εἶδον δόλον αἰπύν, ἀμήχανον ἀνθρώποισιν. ἐκ τῆς γὰρ γένος ἐστὶ γυναικῶν θηλυτεράων,  τῆς γὰρ ὀλώιόν ἐστι γένος καὶ φῦλα γυναικῶν, πῆμα μέγ΄ αἳ θνητοῖσι μετ΄ ἀνδράσι ναιετάουσιν οὐλομένης πενίης οὐ σύμφοροι, ἀλλὰ κόροιο. ὡς δ΄ ὁπότ΄ ἐν σμήνεσσι κατηρεφέεσσι μέλισσαι κηφῆνας βόσκωσι, κακῶν ξυνήονας ἔργων αἳ μέν τε πρόπαν ἦμαρ ἐς ἠέλιον καταδύντα ἠμάτιαι σπεύδουσι τιθεῖσί τε κηρία λευκά, οἳ δ΄ ἔντοσθε μένοντες ἐπηρεφέας κατὰ σίμβλους ἀλλότριον κάματον σφετέρην ἐς γαστέρ΄ ἀμῶνται ὣς δ΄ αὔτως ἄνδρεσσι κακὸν θνητοῖσι γυναῖκας Ζεὺς ὑψιβρεμέτης θῆκεν, ξυνήονας ἔργων ἀργαλέων· ἕτερον δὲ πόρεν κακὸν ἀντ΄ ἀγαθοῖο· ὅς κε γάμον φεύγων καὶ μέρμερα ἔργα γυναικῶν μὴ γῆμαι ἐθέλῃ, ὀλοὸν δ΄ ἐπὶ γῆρας ἵκοιτο  χήτεϊ γηροκόμοιο· ὅ γ΄ οὐ βιότου ἐπιδευὴς ζώει, ἀποφθιμένου δὲ διὰ κτῆσιν δατέονται χηρωσταί· ᾧ δ΄ αὖτε γάμου μετὰ μοῖρα γένηται, κεδνὴν δ΄ ἔσχεν ἄκοιτιν ἀρηρυῖαν πραπίδεσσι, τῷ δέ τ΄ ἀπ΄ αἰῶνος κακὸν ἐσθλῷ ἀντιφερίζει ἐμμενέσ· ὃς δέ κε τέτμῃ ἀταρτηροῖο γενέθλησ,  ζώει ἐνὶ στήθεσσιν ἔχων ἀλίαστον ἀνίην θυμῷ καὶ κραδίῃ, καὶ ἀνήκεστον κακόν ἐστιν. ὣς οὐκ ἔστι Διὸς κλέψαι νόον οὐδὲ παρελθεῖν. οὐδὲ γὰρ ̓ιαπετιονίδης ἀκάκητα Προμηθεὺς  τοῖό γ΄ ὑπεξήλυξε βαρὺν χόλον, ἀλλ΄ ὑπ΄ ἀνάγκης καὶ πολύιδριν ἐόντα μέγας κατὰ δεσμὸς ἐρύκει.  Βριάρεῳ δ΄ ὡς πρῶτα πατὴρ ὠδύσσατο θυμῷ Κόττῳ τ΄ ἠδὲ Γύῃ, δῆσεν κρατερῷ ἐνὶ δεσμῷ ἠνορέην ὑπέροπλον ἀγώμενος ἠδὲ καὶ εἶδος καὶ μέγεθοσ· κατένασσε δ΄ ὑπὸ χθονὸς εὐρυοδείησ.  ἔνθ΄ οἵ γ΄ ἄλγε΄ ἔχοντες ὑπὸ χθονὶ ναιετάοντες εἵατ΄ ἐπ΄ ἐσχατιῇ, μεγάλης ἐν πείρασι γαίησ, δηθὰ μάλ΄ ἀχνύμενοι, κραδίῃ μέγα πένθος ἔχοντεσ. ἀλλά σφεας Κρονίδης τε καὶ ἀθάνατοι θεοὶ ἄλλοι, οὓς τέκεν ἠύκομος ̔ρείη Κρόνου ἐν φιλότητι,  Γαίης φραδμοσύνῃσιν ἀνήγαγον ἐς φάος αὖτισ· αὐτὴ γάρ σφιν ἅπαντα διηνεκέως κατέλεξε σὺν κείνοις νίκην τε καὶ ἀγλαὸν εὖχος ἀρέσθαι. δηρὸν γὰρ μάρναντο πόνον θυμαλγέ΄ ἔχοντες Τιτῆνές τε θεοὶ καὶ ὅσοι Κρόνου ἐξεγένοντο,  ἀντίον ἀλλήλοισι διὰ κρατερὰς ὑσμίνασ, οἳ μὲν ἀφ΄ ὑψηλῆς ̓́οθρυος Τιτῆνες ἀγαυοί, οἳ δ΄ ἄρ΄ ἀπ΄ Οὐλύμποιο θεοί, δωτῆρες ἐάων, οὓς τέκεν ἠύκομος ̔ρείη Κρόνῳ εὐνηθεῖσα.  οἵ ῥα τότ΄ ἀλλήλοισι χόλον θυμαλγέ΄ ἔχοντες συνεχέως ἐμάχοντο δέκα πλείους ἐνιαυτούσ· οὐδέ τις ἦν ἔριδος χαλεπῆς λύσις οὐδὲ τελευτὴ οὐδετέροισ, ἶσον δὲ τέλος τέτατο πτολέμοιο. ἀλλ΄ ὅτε δὴ κείνοισι παρέσχεθεν ἄρμενα πάντα, νέκταρ τ΄ ἀμβροσίην τε, τά περ θεοὶ αὐτοὶ ἔδουσι, πάντων ἐν στήθεσσιν ἀέξετο θυμὸς ἀγήνωρ. ὡς νέκταρ τ΄ ἐπάσαντο καὶ ἀμβροσίην ἐρατεινήν, δὴ τότε τοῖς μετέειπε πατὴρ ἀνδρῶν τε θεῶν τε· κέκλυτε μευ, Γαίης τε καὶ Οὐρανοῦ ἀγλαὰ τέκνα, ὄφρ΄ εἴπω, τά με θυμὸς ἐνὶ στήθεσσι κελεύει. ἤδη γὰρ μάλα δηρὸν ἐναντίοι ἀλλήλοισι νίκης καὶ κράτεος πέρι μαρνάμεθ΄ ἤματα πάντα Τιτῆνές τε θεοὶ καὶ ὅσοι Κρόνου ἐκγενόμεσθα. ὑμεῖς δὲ μεγάλην τε βίην καὶ χεῖρας ἀάπτους  φαίνετε Τιτήνεσσιν ἐναντίοι ἐν δαὶ̈ λυγρῇ μνησάμενοι φιλότητος ἐνηέοσ, ὅσσα παθόντες ἐς φάος ἂψ ἀφίκεσθε δυσηλεγέος ὑπὸ δεσμοῦ ἡμετέρας διὰ βουλὰς ὑπὸ ζόφου ἠερόεντοσ.  ὣς φάτο· τὸν δ΄ ἐξαῦτις ἀμείβετο Κόττος ἀμύμων· Δαιμόνι΄, οὐκ ἀδάητα πιφαύσκεαι· ἀλλὰ καὶ αὐτοὶ ἴδμεν, ὅ τοι περὶ μὲν πραπίδεσ, περὶ δ΄ ἐστὶ νόημα, ἀλκτὴρ δ΄ ἀθανάτοισιν ἀρῆς γένεο κρυεροῖο. σῇσι δ΄ ἐπιφροσύνῃσιν ὑπὸ ζόφου ἠερόεντος ἄψορρον δ΄ ἐξαῦτις ἀμειλίκτων ὑπὸ δεσμῶν ἠλύθομεν, Κρόνου υἱὲ ἄναξ, ἀνάελπτα παθόντεσ. τῷ καὶ νῦν ἀτενεῖ τε νόῳ καὶ ἐπίφρονι βουλῇ ῥυσόμεθα κράτος ὑμὸν ἐν αἰνῇ δηϊοτῆτι μαρνάμενοι Τιτῆσιν ἀνὰ κρατερὰς ὑσμίνασ. ὣς φάτ΄· ἐπῄνεσσαν δὲ θεοί, δωτῆρες ἐάων,  μῦθον ἀκούσαντεσ· πολέμου δ΄ ἐλιλαίετο θυμὸς μᾶλλον ἔτ΄ ἢ τὸ πάροιθε· μάχην δ΄ ἀμέγαρτον ἔγειραν πάντεσ, θήλειαι τε καὶ ἄρσενεσ, ἤματι κείνῳ, Τιτῆνές τε θεοὶ καὶ ὅσοι Κρόνου ἐξεγένοντο, οὕς τε Ζεὺς ̓ερέβευσφιν ὑπὸ χθονὸς ἧκε φόωσδε δεινοί τε κρατεροί τε, βίην ὑπέροπλον ἔχοντεσ. τῶν ἑκατὸν μὲν χεῖρες ἀπ΄ ὤμων ἀίσσοντο πᾶσιν ὁμῶσ, κεφαλαὶ δὲ ἑκάστῳ πεντήκοντα ἐξ ὤμων ἐπέφυκον ἐπὶ στιβαροῖσι μέλεσσιν. οἳ τότε Τιτήνεσσι κατέσταθεν ἐν δαὶ̈ λυγρῇ πέτρας ἠλιβάτους στιβαρῇς ἐν χερσὶν ἔχοντεσ.  Τιτῆνες δ΄ ἑτέρωθεν ἐκαρτύναντο φάλαγγας προφρονέωσ, χειρῶν τε βίης θ΄ ἅμα ἔργον ἔφαινον ἀμφότεροι· δεινὸν δὲ περίαχε πόντος ἀπείρων, γῆ δὲ μέγ΄ ἐσμαράγησεν, ἐπέστενε δ΄ οὐρανὸς εὐρὺς σειόμενοσ, πεδόθεν δὲ τινάσσετο μακρὸς ̓́ολυμπος ῥιπῇ ὕπ΄ ἀθανάτων, ἔνοσις δ΄ ἵκανε βαρεῖα Τάρταρον ἠερόεντα, ποδῶν τ΄ αἰπεῖα ἰωὴ ἀσπέτου ἰωχμοῖο βολάων τε κρατεράων· ὣς ἄρ΄ ἐπ΄ ἀλλήλοις ἵεσαν βέλεα στονόεντα.  φωνὴ δ΄ ἀμφοτέρων ἵκετ΄ οὐρανὸν ἀστερόεντα κεκλομένων· οἳ δὲ ξύνισαν μεγάλῳ ἀλαλητῷ.  οὐδ΄ ἄρ΄ ἔτι Ζεὺς ἴσχεν ἑὸν μένοσ, ἀλλά νυ τοῦ γε εἶθαρ μὲν μένεος πλῆντο φρένεσ, ἐκ δέ τε πᾶσαν φαῖνε βίην· ἄμυδις δ΄ ἄρ΄ ἀπ΄ οὐρανοῦ ἠδ΄ ἀπ΄ ̓ολύμπου  ἀστράπτων ἔστειχε συνωχαδόν· οἱ δὲ κεραυνοὶ ἴκταρ ἅμα βροντῇ τε καὶ ἀστεροπῇ ποτέοντο χειρὸς ἄπο στιβαρῆσ, ἱερὴν φλόγα εἰλυφόωντες ταρφέεσ· ἀμφὶ δὲ γαῖα φερέσβιος ἐσμαράγιζε καιομένη, λάκε δ΄ ἀμφὶ πυρὶ μεγάλ΄ ἄσπετος ὕλη.  ἔζεε δὲ χθὼν πᾶσα καὶ ̓ωκεανοῖο ῥέεθρα πόντος τ΄ ἀτρύγετοσ· τοὺς δ΄ ἄμφεπε θερμὸς ἀυτμὴ Τιτῆνας χθονίουσ, φλὸξ δ΄ αἰθέρα δῖαν ἵκανεν ἄσπετοσ, ὄσσε δ΄ ἄμερδε καὶ ἰφθίμων περ ἐόντων αὐγὴ μαρμαίρουσα κεραυνοῦ τε στεροπῆς τε.  καῦμα δὲ θεσπέσιον κάτεχεν Χάοσ· εἴσατο δ΄ ἄντα ὀφθαλμοῖσιν ἰδεῖν ἠδ΄ οὔασι ὄσσαν ἀκοῦσαι αὔτωσ, ὡς εἰ Γαῖα καὶ Οὐρανὸς εὐρὺς ὕπερθε πίλνατο· τοῖος γάρ κε μέγας ὑπὸ δοῦπος ὀρώρει τῆς μὲν ἐρειπομένησ, τοῦ δ΄ ὑψόθεν ἐξεριπόντοσ· τόσσος δοῦπος ἔγεντο θεῶν ἔριδι ξυνιόντων.  σὺν δ΄ ἄνεμοι ἔνοσίν τε κονίην τ΄ ἐσφαράγιζον βροντήν τε στεροπήν τε καὶ αἰθαλόεντα κεραυνόν, κῆλα Διὸς μεγάλοιο, φέρον δ΄ ἰαχήν τ΄ ἐνοπήν τε ἐς μέσον ἀμφοτέρων· ὄτοβος δ΄ ἄπλητος ὀρώρει σμερδαλέης ἔριδοσ, κάρτος δ΄ ἀνεφαίνετο ἔργων. ἐκλίνθη δὲ μάχη· πρὶν δ΄ ἀλλήλοις ἐπέχοντες ἐμμενέως ἐμάχοντο διὰ κρατερὰς ὑσμίνασ. οἳ δ΄ ἄρ΄ ἐνὶ πρώτοισι μάχην δριμεῖαν ἔγειραν Κόττος τε Βριάρεώς τε Γύης τ΄ ἄατος πολέμοιο,  οἵ ῥα τριηκοσίας πέτρας στιβαρῶν ἀπὸ χειρῶν πέμπον ἐπασσυτέρασ, κατὰ δ΄ ἐσκίασαν βελέεσσι Τιτῆνασ, καὶ τοὺς μὲν ὑπὸ χθονὸς εὐρυοδείης πέμψαν καὶ δεσμοῖσιν ἐν ἀργαλέοισιν ἔδησαν χερσὶν νικήσαντες ὑπερθύμους περ ἐόντασ, τόσσον ἔνερθ΄ ὑπὸ γῆσ, ὅσον οὐρανός ἐστ΄ ἀπὸ γαίησ· τόσσον γάρ τ΄ ἀπὸ γῆς ἐς Τάρταρον ἠερόεντα. ἐννέα γὰρ νύκτας τε καὶ ἤματα χάλκεος ἄκμων οὐρανόθεν κατιὼν δεκάτῃ κ΄ ἐς γαῖαν ἵκοιτο· ἐννέα δ΄ αὖ νύκτας τε καὶ ἤματα χάλκεος ἄκμων ἐκ γαίης κατιὼν δεκάτῃ κ΄ ἐς Τάρταρον ἵκοι.  τὸν πέρι χάλκεον ἕρκος ἐλήλαται· ἀμφὶ δέ μιν νὺξ τριστοιχεὶ κέχυται περὶ δειρήν· αὐτὰρ ὕπερθεν γῆς ῥίζαι πεφύασι καὶ ἀτρυγέτοιο θαλάσσησ.  ἔνθα θεοὶ Τιτῆνες ὑπὸ ζόφῳ ἠερόεντι  κεκρύφαται βουλῇσι Διὸς νεφεληγερέταο χώρῳ ἐν εὐρώεντι, πελώρης ἔσχατα γαίησ. τοῖς οὐκ ἐξιτόν ἐστι. θύρας δ΄ ἐπέθηκε Ποσειδέων χαλκείασ, τεῖχος δὲ περοίχεται ἀμφοτέρωθεν. ἔνθα Γύης Κόττος τε καὶ ̓οβριάρεως μεγάθυμος ναίουσιν, φύλακες πιστοὶ Διὸς αἰγιόχοιο. ἔνθα δὲ γῆς δνοφερῆς καὶ Ταρτάρου ἠερόεντος πόντου τ΄ ἀτρυγέτοιο καὶ οὐρανοῦ ἀστερόεντος ἑξείης πάντων πηγαὶ καὶ πείρατ΄ ἔασιν ἀργαλέ΄ εὐρώεντα, τά τε στυγέουσι θεοί περ, χάσμα μέγ΄, οὐδέ κε πάντα τελεσφόρον εἰς ἐνιαυτὸν οὖδας ἵκοιτ΄, εἰ πρῶτα πυλέων ἔντοσθε γένοιτο, ἀλλά κεν ἔνθα καὶ ἔνθα φέροι πρὸ θύελλα θυέλλῃ ἀργαλέη· δεινὸν δὲ καὶ ἀθανάτοισι θεοῖσι τοῦτο τέρασ. Νυκτὸς δ΄ ἐρεβεννῆς οἰκία δεινὰ ἕστηκεν νεφέλῃς κεκαλυμμένα κυανέῃσιν.  τῶν πρόσθ΄ ̓ιαπετοῖο πάις ἔχει οὐρανὸν εὐρὺν ἑστηὼς κεφαλῇ τε καὶ ἀκαμάτῃσι χέρεσσιν ἀστεμφέωσ, ὅθι Νύξ τε καὶ ̔ημέρη ἆσσον ἰοῦσαι ἀλλήλας προσέειπον, ἀμειβόμεναι μέγαν οὐδὸν χάλκεον· ἣ μὲν ἔσω καταβήσεται, ἣ δὲ θύραζε ἔρχεται, οὐδέ ποτ΄ ἀμφοτέρας δόμος ἐντὸς ἐέργει, ἀλλ΄ αἰεὶ ἑτέρη γε δόμων ἔκτοσθεν ἐοῦσα γαῖαν ἐπιστρέφεται, ἣ δ΄ αὖ δόμου ἐντὸς ἐοῦσα μίμνει τὴν αὐτῆς ὥρην ὁδοῦ, ἔστ΄ ἂν ἵκηται, ἣ μὲν ἐπιχθονίοισι φάος πολυδερκὲς ἔχουσα,  ἣ δ΄ ̔́υπνον μετὰ χερσί, κασίγνητον Θανάτοιο. Νὺξ ὀλοή, νεφέλῃ κεκαλυμμένη ἠεροειδεῖ. ἔνθα δὲ Νυκτὸς παῖδες ἐρεμνῆς οἰκί΄ ἔχουσιν, ̔́υπνος καὶ Θάνατοσ, δεινοὶ θεοί· οὐδέ ποτ΄ αὐτοὺς  ̓ηέλιος φαέθων ἐπιδέρκεται ἀκτίνεσσιν οὐρανὸν εἲς ἀνιὼν οὐδ΄ οὐρανόθεν καταβαίνων. τῶν δ΄ ἕτερος γαῖάν τε καὶ εὐρέα νῶτα θαλάσσης ἥσυχος ἀνστρέφεται καὶ μείλιχος ἀνθρώποισι, τοῦ δὲ σιδηρέη μὲν κραδίη, χάλκεον δέ οἱ ἦτορ  νηλεὲς ἐν στήθεσσιν· ἔχει δ΄ ὃν πρῶτα λάβῃσιν ἀνθρώπων· ἐχθρὸς δὲ καὶ ἀθανάτοισι θεοῖσιν.  ἔνθα θεοῦ χθονίου πρόσθεν δόμοι ἠχήεντες ἰφθίμου τ΄ ̓αίδεω καὶ ἐπαινῆς Περσεφονείης ἑστᾶσιν, δεινὸς δὲ κύων προπάροιθε φυλάσσει νηλειήσ, τέχνην δὲ κακὴν ἔχει· ἐς μὲν ἰόντας σαίνει ὁμῶς οὐρῇ τε καὶ οὔασιν ἀμφοτέροισιν, ἐξελθεῖν δ΄ οὐκ αὖτις ἐᾷ πάλιν, ἀλλὰ δοκεύων ἐσθίει, ὅν κε λάβῃσι πυλέων ἔκτοσθεν ἰόντα. ἰφθίμου τ΄ ̓αίδεω καὶ ἐπαινῆς Περσεφονείησ.  ἔνθα δὲ ναιετάει στυγερὴ θεὸς ἀθανάτοισι,  δεινὴ Στύξ, θυγάτηρ ἀψορρόου ̓ωκεανοῖο πρεσβυτάτη· νόσφιν δὲ θεῶν κλυτὰ δώματα ναίει μακρῇσιν πέτρῃσι κατηρεφέ΄· ἀμφὶ δὲ πάντη κίοσιν ἀργυρέοισι πρὸς οὐρανὸν ἐστήρικται.  παῦρα δὲ Θαύμαντος θυγάτηρ πόδας ὠκέα ̓͂ιρις ἀγγελίην πωλεῖται ἐπ΄ εὐρέα νῶτα θαλάσσησ. ὁππότ΄ ἔρις καὶ νεῖκος ἐν ἀθανάτοισιν ὄρηται καί ῥ΄ ὅστις ψεύδηται ̓ολύμπια δώματ΄ ἐχόντων, Ζεὺς δέ τε ̓͂ιριν ἔπεμψε θεῶν μέγαν ὅρκον ἐνεῖκαι  τηλόθεν ἐν χρυσέῃ προχόῳ πολυώνυμον ὕδωρ ψυχρόν, ὅτ΄ ἐκ πέτρης καταλείβεται ἠλιβάτοιο ὑψηλῆσ· πολλὸν δὲ ὑπὸ χθονὸς εὐρυοδείης ἐξ ἱεροῦ ποταμοῖο ῥέει διὰ νύκτα μέλαιναν ̓ωκεανοῖο κέρασ· δεκάτη δ΄ ἐπὶ μοῖρα δέδασται·  ἐννέα μὲν περὶ γῆν τε καὶ εὐρέα νῶτα θαλάσσης δίνῃς ἀργυρέῃς εἱλιγμένος εἰς ἅλα πίπτει, ἣ δὲ μί΄ ἐκ πέτρης προρέει μέγα πῆμα θεοῖσιν. ὅς κεν τὴν ἐπίορκον ἀπολλείψας ἐπομόσσῃ ἀθανάτων, οἳ ἔχουσι κάρη νιφόεντος ̓ολύμπου,  κεῖται νήυτμος τετελεσμένον εἰς ἐνιαυτόν· οὐδέ ποτ΄ ἀμβροσίης καὶ νέκταρος ἔρχεται ἆσσον βρώσιοσ, ἀλλά τε κεῖται ἀνάπνευστος καὶ ἄναυδος στρωτοῖς ἐν λεχέεσσι, κακὸν δέ ἑ κῶμα καλύπτει. αὐτὰρ ἐπεὶ νοῦσον τελέσῃ μέγαν εἰς ἐνιαυτόν, ἄλλος γ΄ ἐξ ἄλλου δέχεται χαλεπώτερος ἄεθλοσ.  εἰνάετες δὲ θεῶν ἀπαμείρεται αἰὲν ἐόντων, οὐδέ ποτ΄ ἐς βουλὴν ἐπιμίσγεται οὐδ΄ ἐπὶ δαῖτας ἐννέα πάντα ἔτεα· δεκάτῳ δ΄ ἐπιμίσγεται αὖτις εἴρας ἐς ἀθανάτων, οἳ ̓ολύμπια δώματ΄ ἔχουσιν.  τοῖον ἄρ΄ ὅρκον ἔθεντο θεοὶ Στυγὸς ἄφθιτον ὕδωρ ὠγύγιον, τὸ δ΄ ἵησι καταστυφέλου διὰ χώρου.  ἔνθα δὲ γῆς δνοφερῆς καὶ Ταρτάρου ἠερόεντος πόντου τ΄ ἀτρυγέτοιο καὶ οὐρανοῦ ἀστερόεντος ἑξείης πάντων πηγαὶ καὶ πείρατ΄ ἔασιν ἀργαλέ΄ εὐρώεντα, τά τε στυγέουσι θεοί περ. ἔνθα δὲ μαρμάρεαί τε πύλαι καὶ χάλκεος οὐδὸς ἀστεμφήσ, ῥίζῃσι διηνεκέεσσιν ἀρηρώσ, αὐτοφυήσ· πρόσθεν δὲ θεῶν ἔκτοσθεν ἁπάντων Τιτῆνες ναίουσι, πέρην Χάεος ζοφεροῖο.  αὐτὰρ ἐρισμαράγοιο Διὸς κλειτοὶ ἐπίκουροι δώματα ναιετάουσιν ἐπ΄ ̓ωκεανοῖο θεμέθλοισ, Κόττος τ΄ ἠδὲ Γύησ· Βριάρεών γε μὲν ἠὺν ἐόντα γαμβρὸν ἑὸν ποίησε βαρύκτυπος ̓εννοσίγαιοσ, δῶκε δὲ Κυμοπόλειαν ὀπυίειν, θυγατέρα ἥν.  αὐτὰρ ἐπεὶ Τιτῆνας ἀπ΄ οὐρανοῦ ἐξέλασεν Ζεύσ,  ὁπλότατον τέκε παῖδα Τυφωέα Γαῖα πελώρη Ταρτάρου ἐν φιλότητι διὰ χρυσέην ̓αφροδίτην· οὗ χεῖρες μὲν ἔασιν ἐπ΄ ἰσχύι, ἔργματ΄ ἔχουσαι, καὶ πόδες ἀκάματοι κρατεροῦ θεοῦ· ἐκ δέ οἱ ὤμων ἣν ἑκατὸν κεφαλαὶ ὄφιοσ, δεινοῖο δράκοντοσ, γλώσσῃσιν δνοφερῇσι λελιχμότεσ, ἐκ δέ οἱ ὄσσων θεσπεσίῃς κεφαλῇσιν ὑπ΄ ὀφρύσι πῦρ ἀμάρυσσεν· πασέων δ΄ ἐκ κεφαλέων πῦρ καίετο δερκομένοιο· φωναὶ δ΄ ἐν πάσῃσιν ἔσαν δεινῇς κεφαλῇσι  παντοίην ὄπ΄ ἰεῖσαι ἀθέσφατον· ἄλλοτε μὲν γὰρ φθέγγονθ΄ ὥστε θεοῖσι συνιέμεν, ἄλλοτε δ΄ αὖτε ταύρου ἐριβρύχεω, μένος ἀσχέτου, ὄσσαν ἀγαύρου, ἄλλοτε δ΄ αὖτε λέοντος ἀναιδέα θυμὸν ἔχοντοσ, ἄλλοτε δ΄ αὖ σκυλάκεσσιν ἐοικότα, θαύματ΄ ἀκοῦσαι, ἄλλοτε δ΄ αὖ ῥοίζεσχ΄, ὑπὸ δ΄ ἤχεεν οὔρεα μακρά. καί νύ κεν ἔπλετο ἔργον ἀμήχανον ἤματι κείνῳ καί κεν ὅ γε θνητοῖσι καὶ ἀθανάτοισιν ἄναξεν, εἰ μὴ ἄρ΄ ὀξὺ νόησε πατὴρ ἀνδρῶν τε θεῶν τε. σκληρὸν δ΄ ἐβρόντησε καὶ ὄβριμον, ἀμφὶ δὲ γαῖα  σμερδαλέον κονάβησε καὶ οὐρανὸς εὐρὺς ὕπερθε πόντος τ΄ ̓ωκεανοῦ τε ῥοαὶ καὶ Τάρταρα γαίησ. ποσσὶ δ΄ ὕπ΄ ἀθανάτοισι μέγας πελεμίζετ΄ ̓́ολυμπος ὀρνυμένοιο ἄνακτοσ· ἐπεστενάχιζε δὲ γαῖα. καῦμα δ΄ ὑπ΄ ἀμφοτέρων κάτεχεν ἰοειδέα πόντον βροντῆς τε στεροπῆς τε, πυρός τ΄ ἀπὸ τοῖο πελώρου, πρηστήρων ἀνέμων τε κεραυνοῦ τε φλεγέθοντοσ. ἔζεε δὲ χθὼν πᾶσα καὶ οὐρανὸς ἠδὲ θάλασσα· θυῖε δ΄ ἄρ΄ ἀμφ΄ ἀκτὰς περί τ΄ ἀμφί τε κύματα μακρὰ ῥιπῇ ὕπ΄ ἀθανάτων, ἔνοσις δ΄ ἄσβεστος ὀρώρει· τρέε δ΄ ̓αίδησ, ἐνέροισι καταφθιμένοισιν ἀνάσσων, Τιτῆνές θ΄ ὑποταρτάριοι, Κρόνον ἀμφὶς ἐόντεσ, ἀσβέστου κελάδοιο καὶ αἰνῆς δηιοτῆτοσ.  Ζεὺς δ΄ ἐπεὶ οὖν κόρθυνεν ἑὸν μένοσ, εἵλετο δ΄ ὅπλα, βροντήν τε στεροπήν τε καὶ αἰθαλόεντα κεραυνόν,  πλῆξεν ἀπ΄ Οὐλύμποιο ἐπάλμενοσ· ἀμφὶ δὲ πάσας ἔπρεσε θεσπεσίας κεφαλὰς δεινοῖο πελώρου. αὐτὰρ ἐπεὶ δή μιν δάμασεν πληγῇσιν ἱμάσσασ, ἤριπε γυιωθείσ, στενάχιζε δὲ γαῖα πελώρη. φλὸξ δὲ κεραυνωθέντος ἀπέσσυτο τοῖο ἄνακτος οὔρεος ἐν βήσσῃσιν ἀιδνῇς παιπαλοέσσῃσ,  πληγέντοσ. πολλὴ δὲ πελώρη καίετο γαῖα ἀτμῇ θεσπεσίῃ καὶ ἐτήκετο κασσίτερος ὣς τέχνῃ ὕπ΄ αἰζηῶν ἐν ἐυτρήτοις χοάνοισι θαλφθείσ, ἠὲ σίδηροσ, ὅ περ κρατερώτατός ἐστιν.  οὔρεος ἐν βήσσῃσι δαμαζόμενος πυρὶ κηλέῳ τήκεται ἐν χθονὶ δίῃ ὑφ΄ ̔ηφαιστου παλάμῃσιν. ὣς ἄρα τήκετο γαῖα σέλαι πυρὸς αἰθομένοιο. ῥῖψε δέ μιν θυμῷ ἀκαχὼν ἐς Τάρταρον εὐρύν. ἐκ δὲ Τυφωέος ἔστ΄ ἀνέμων μένος ὑγρὸν ἀέντων,  νόσφι Νότου Βορέω τε καὶ ἀργέστεω Ζεφύροιο· οἵ γε μὲν ἐκ θεόφιν γενεή, θνητοῖς μέγ΄ ὄνειαρ· οἱ δ΄ ἄλλοι μαψαῦραι ἐπιπνείουσι θάλασσαν· αἳ δή τοι πίπτουσαι ἐς ἠεροειδέα πόντον, πῆμα μέγα θνητοῖσι, κακῇ θυίουσιν ἀέλλῃ·  ἄλλοτε δ΄ ἄλλαι ἄεισι διασκιδνᾶσί τε νῆας ναύτας τε φθείρουσι· κακοῦ δ΄ οὐ γίγνεται ἀλκὴ ἀνδράσιν, οἳ κείνῃσι συνάντωνται κατὰ πόντον· αἳ δ΄ αὖ καὶ κατὰ γαῖαν ἀπείριτον ἀνθεμόεσσαν ἔργ΄ ἐρατὰ φθείρουσι χαμαιγενέων ἀνθρώπων πιμπλεῖσαι κόνιός τε καὶ ἀργαλέου κολοσυρτοῦ.  αὐτὰρ ἐπεί ῥα πόνον μάκαρες θεοὶ ἐξετέλεσσαν, Τιτήνεσσι δὲ τιμάων κρίναντο βίηφι, δή ῥα τότ΄ ὤτρυνον βασιλευέμεν ἠδὲ ἀνάσσειν Γαίης φραδμοσύνῃσιν ̓ολύμπιον εὐρύοπα Ζῆν ἀθανάτων· ὃ δὲ τοῖσιν ἑὰς διεδάσσατο τιμάσ.   Ζεὺς δὲ θεῶν βασιλεὺς πρώτην ἄλοχον θέτο Μῆτιν πλεῖστα τε ἰδυῖαν ἰδὲ θνητῶν ἀνθρώπων. ἀλλ΄ ὅτε δὴ ἄρ΄ ἔμελλε θεὰν γλαυκῶπιν ̓αθήνην τέξεσθαι, τότ΄ ἔπειτα δόλῳ φρένας ἐξαπατήσας  αἱμυλίοισι λόγοισιν ἑὴν ἐσκάτθετο νηδὺν Γαίης φραδμοσύνῃσι καὶ Οὐρανοῦ ἀστερόεντοσ. τὼς γάρ οἱ φρασάτην, ἵνα μὴ βασιληίδα τιμὴν ἄλλος ἔχοι Διὸς ἀντὶ θεῶν αἰειγενετάων. ἐκ γὰρ τῆς εἵμαρτο περίφρονα τέκνα γενέσθαι·  πρώτην μὲν κούρην γλαυκώπιδα Τριτογένειαν ἶσον ἔχουσαν πατρὶ μένος καὶ ἐπίφρονα βουλήν. αὐτὰρ ἔπειτ΄ ἄρα παῖδα θεῶν βασιλῆα καὶ ἀνδρῶν ἤμελλεν τέξεσθαι, ὑπέρβιον ἦτορ ἔχοντα· ἀλλ΄ ἄρα μιν Ζεὺς πρόσθεν ἑὴν ἐσκάτθετο νηδύν, ὡς δή οἱ φράσσαιτο θεὰ ἀγαθόν τε κακόν τε.   δεύτερον ἠγάγετο λιπαρὴν Θέμιν, ἣ τέκεν ̔́ωρασ, Εὐνουμίην τε Δίκην τε καὶ Εἰρήνην τεθαλυῖαν, αἳ ἔργ΄ ὠρεύουσι καταθνητοῖσι βροτοῖσι, Μοίρας θ΄, ᾗ πλείστην τιμὴν πόρε μητίετα Ζεύσ, Κλωθώ τε Λάχεσίν τε καὶ ̓́ατροπον, αἵτε διδοῦσι θνητοῖς ἀνθρώποισιν ἔχειν ἀγαθόν τε κακόν τε. τρεῖς δέ οἱ Εὐρυνομη Χάριτας τέκε καλλιπαρῄουσ, ̓ωκεανοῦ κούρη, πολυήρατον εἶδος ἔχουσα, ̓αγλαί̈ην τε καὶ Εὐφροσύνην Θαλίην τ΄ ἐρατεινήν·  τῶν καὶ ἀπὸ βλεφάρων ἔρος εἴβετο δερκομενάων λυσιμελήσ· καλὸν δέ θ΄ ὑπ΄ ὀφρύσι δερκιόωνται. αὐτὰρ ὁ Δήμητρος πολυφόρβης ἐς λέχος ἦλθεν, ἣ τέκε Περσεφόνην λευκώλενον, ἣν ̓αιδωνεὺς ἥρπασε ἧς παρὰ μητρόσ· ἔδωκε δὲ μητίετα Ζεύσ. μνημοσύνης δ΄ ἐξαῦτις ἐράσσατο καλλικόμοιο,  ἐξ ἧς οἱ Μοῦσαι χρυσάμπυκες ἐξεγένοντο ἐννέα, τῇσιν ἅδον θαλίαι καὶ τέρψις ἀοιδῆσ. Λητὼ δ΄ ̓απόλλωνα καὶ ̓́αρτεμιν ἰοχέαιραν, ἱμερόεντα γόνον περὶ πάντων Οὐρανιώνων, γείνατ΄ ἄρ΄ αἰγιόχοιο Διὸς φιλότητι μιγεῖσα.  λοισθοτάτην δ΄ ̔́ηρην θαλερὴν ποιήσατ΄ ἄκοιτιν· ἣ δ΄ ̔́ηβην καὶ ̓́αρηα καὶ Εἰλείθυιαν ἔτικτε μιχθεῖσ΄ ἐν φιλότητι θεῶν βασιλῆι καὶ ἀνδρῶν. αὐτὸς δ΄ ἐκ κεφαλῆς γλαυκώπιδα Τριτογένειαν  δεινὴν ἐγρεκύδοιμον ἀγέστρατον ̓ατρυτώνην πότνιαν, ᾗ κέλαδοί τε ἅδον πόλεμοί τε μάχαι τε, ̔́ηρη δ΄ ̔́ηφαιστον κλυτὸν οὐ φιλότητι μιγεῖσα γείνατο, καὶ ζαμένησε καὶ ἤρισε ᾧ παρακοίτῃ, ἐκ πάντων τέχνῃσι κεκασμένον Οὐρανιώνων. <̔́ηρη δὲ ζαμένησε καὶ ἤρισε ᾧ παρακοίτῃ.  ἐκ ταύτης δ΄ ἔριδος ἣ μὲν τέκε φαίδιμον υἱὸν ̔́ηφαιστον, φιλότητος ἄτερ Διὸς αἰγιόχοιο, ἐκ πάντων παλάμῃσι κεκασμένον Οὐρανιώνων· αὐτὰρ ὅ γ΄ ̓ωκεανοῦ καὶ Τηθύος ἠυκόμοιο κούρῃ νόσφ΄ ̔́ηρης παρελέξατο καλλιπαρήῳ,  ἐξαπαφὼν Μῆτιν καίπερ πολυδήνε΄ ἐοῦσαν. συμμάρψας δ΄ ὅ γε χερσὶν ἑὴν ἐγκάτθετο νηδὺν δείσασ, μὴ τέξῃ κρατερώτερον ἄλλο κεραυνοῦ. τοὔνεκά μιν Κρονίδης ὑψίζυγος αἰθέρι ναίων κάππιεν ἐξαπίνησ· ἣ δ΄ αὐτίκα Παλλάδ΄ ̓αθήνην κύσατο· τὴν μὲν ἔτικτε πατὴρ ἀνδρῶν τε θεῶν τε πὰρ κορυφὴν Τρίτωνος ἐπ΄ ὄχθῃσιν ποταμοῖο. Μῆτις δ΄ αὖτε Ζηνὸς ὑπὸ σπλάγχνοις λελαθυῖα ἧστο, ̓αθηναίης μήτηρ, τέκταινα δικαίων πλεῖστα θεῶν τε ἰδυῖα καταθνητῶν τ΄ ἀνθρώπων, ἔνθα θεὰ παρέδεκτο ὅθεν παλάμαις περὶ πάντων ἀθανάτων ἐκέκασθ΄ οἳ ̓ολύμπια δώματ΄ ἔχουσιν, αἰγίδα ποιήσασα φοβέστρατον ἔντος ̓αθήνησ· σὺν τῇ ἐγείνατό μιν πολεμήια τεύχε΄ ἔχουσαν.>  ̓εκ δ΄ ̓αμφιτρίτης καὶ ἐρικτύπου ̓εννοσιγαίου Τρίτων εὐρυβίης γένετο μέγασ, ὅστε θαλάσσης πυθμέν΄ ἔχων παρὰ μητρὶ φίλῃ καὶ πατρὶ ἄνακτι ναίει χρύσεα δῶ, δεινὸς θεόσ. αὐτὰρ ̓́αρηι ῥινοτόρῳ Κυθέρεια Φόβον καὶ Δεῖμον ἔτικτε δεινούσ, οἵτ΄ ἀνδρῶν πυκινὰς κλονέουσι φάλαγγας ἐν πολέμῳ κρυόεντι σὺν ̓́αρηι πτολιπόρθῳ, ̔αρμονίην θ΄, ἣν Κάδμος ὑπέρθυμος θέτ΄ ἄκοιτιν.  Ζηνὶ δ΄ ἄρ΄ ̓ατλαντὶς Μαίη τέκε κύδιμον ̔ερμῆν, κήρυκ΄ ἀθανάτων, ἱερὸν λέχος εἰσαναβᾶσα. Καδμείη δ΄ ἄρα οἱ Σεμέλη τέκε φαίδιμον υἱὸν μιχθεῖσ΄ ἐν φιλότητι, Διώνυσον πολυγηθέα, ἀθάνατον θνητή· νῦν δ΄ ἀμφότεροι θεοί εἰσιν. ̓αλκμήνη δ΄ ἄρ΄ ἔτικτε βίην ̔ηρακληείην μιχθεῖσ΄ ἐν φιλότητι Διὸς νεφεληγερέταο. ἀγλαί̈ην δ΄ ̔́ηφαιστοσ, ἀγακλυτὸς ἀμφιγυήεισ, ὁπλοτάτην Χαρίτων θαλερὴν ποιήσατ΄ ἄκοιτιν. χρυσοκόμης δὲ Διώνυσος ξανθὴν ̓αριάδνην, κούρην Μίνωοσ, θαλερὴν ποιήσατ΄ ἄκοιτιν. τὴν δέ οἱ ἀθάνατον καὶ ἀγήρω θῆκε Κρονίων. ἥβην δ΄ ̓αλκμήνης καλλισφύρου ἄλκιμος υἱόσ,  ἲς ̔ηρακλῆοσ, τελέσας στονόεντας ἀέθλουσ, παῖδα Διὸς μεγάλοιο καὶ ̔́ηρης χρυσοπεδίλου, αἰδοίην θέτ΄ ἄκοιτιν ἐν Οὐλύμπῳ νιφόεντι, ὄλβιοσ, ὃς μέγα ἔργον ἐν ἀθανάτοισιν ἀνύσσας ναίει ἀπήμαντος καὶ ἀγήραος ἤματα πάντα.  ἠελίῳ δ΄ ἀκάμαντι τέκεν κλυτὸς ̓ωκεανίνη Περσηὶς Κίρκην τε καὶ Αἰήτην βασιλῆα. Αἰήτης δ΄ υἱὸς φαεσιμβρότου ̓ηελίοιο κούρην ̓ωκεανοῖο τελήεντος ποταμοῖο γῆμε θεῶν βουλῇσιν ̓ιδυῖαν καλλιπάρῃον.  ἣ δέ οἱ Μήδειαν ἐύσφυρον ἐν φιλότητι γείναθ΄ ὑποδμηθεῖσα διὰ χρυσέην ̓αφροδίτην.  ὑμεῖς μὲν νῦν χαίρετ΄, ̓ολύμπια δώματ΄ ἔχοντεσ, νῆσοί τ΄ ἤπειροί τε καὶ ἁλμυρὸς ἔνδοθι πόντοσ. νῦν δὲ θεάων φῦλον ἀείσατε, ἡδυέπειαι Μοῦσαι ̓ολυμπιάδεσ, κοῦραι Διὸς αἰγιόχοιο, ὅσσαι δὴ θνητοῖσι παρ΄ ἀνδράσιν εὐνηθεῖσαι ἀθάναται γείναντο θεοῖς ἐπιείκελα τέκνα. Δημήτηρ μὲν Πλοῦτον ἐγείνατο, δῖα θεάων,  ̓ιασίων΄ ἥρωι μιγεῖσ΄ ἐρατῇ φιλότητι νειῷ ἔνι τριπόλῳ, Κρήτης ἐν πίονι δήμῳ, ἐσθλόν, ὃς εἶσ΄ ἐπὶ γῆν τε καὶ εὐρέα νῶτα θαλάσσης πάντη· τῷ δὲ τυχόντι καὶ οὗ κ΄ ἐς χεῖρας ἵκηται, τὸν δ΄ ἀφνειὸν ἔθηκε, πολὺν δέ οἱ ὤπασεν ὄλβον. Κάδμῳ δ΄ ̔αρμονίη, θυγάτηρ χρυσέης ̓αφροδιτησ, ̓ινὼ καὶ Σεμέλην καὶ ̓αγαυὴν καλλιπάρῃον Αὐτονόην θ΄, ἣν γῆμεν ̓αρισταῖος βαθυχαίτησ, γείνατο καὶ Πολύδωρον ἐυστεφάνῳ ἐνὶ Θήβῃ. κούρη δ΄ ̓ωκεανοῦ, Χρυσάορι καρτεροθύμῳ μιχθεῖσ΄ ἐν φιλότητι πολυχρύσου ̓αφροδίτησ,  Καλλιρόη τέκε παῖδα βροτῶν κάρτιστον ἁπάντων, Γηρυονέα, τὸν κτεῖνε βίη ̔ηρακληείη βοῶν ἕνεκ΄ εἰλιπόδων ἀμφιρρύτῳ εἰν ̓ερυθείῃ. Τιθωνῷ δ΄ ̓ηὼς τέκε Μέμνονα χαλκοκορυστήν, Αἰθιόπων βασιλῆα, καὶ ̓ημαθίωνα ἄνακτα. αὐτὰρ ὑπαὶ Κεφάλῳ φιτύσατο φαίδιμον υἱόν, ἴφθιμον Φαέθοντα, θεοῖς ἐπιείκελον ἄνδρα. τόν ῥα νέον τέρεν ἄνθος ἔχοντ΄ ἐρικυδέος ἥβης παῖδ΄ ἀταλὰ φρονέοντα φιλομμειδὴς ̓αφροδίτη ὦρτ΄ ἀναρεψαμένη, καί μιν ζαθέοις ἐνὶ νηοῖς νηοπόλον νύχιον ποιήσατο, δαίμονα δῖον. κούρην δ΄ Αἰήταο διοτρεφέος βασιλῆος Αἰσονίδης βουλῇσι θεῶν αἰειγενετάων ἦγε παρ΄ Αἰήτεω, τελέσας στονόεντας ἀέθλουσ, τοὺς πολλοὺς ἐπέτελλε μέγας βασιλεὺς ὑπερήνωρ,  ὑβριστὴς Πελίης καὶ ἀτάσθαλοσ, ὀβριμοεργόσ. τοὺς τελέσας ̓ιαωλκὸν ἀφίκετο, πολλὰ μογήσασ, ὠκείης ἐπὶ νηὸς ἄγων ἑλικώπιδα κούρην Αἰσονίδησ, καί μιν θαλερὴν ποιήσατ΄ ἄκοιτιν. καί ῥ΄ ἥ γε δμηθεῖσ΄ ὑπ΄ ̓ιήσονι, ποιμένι λαῶν, Μήδειον τέκε παῖδα, τὸν οὔρεσιν ἔτρεφε Χείρων Φιλυρίδησ· μεγάλου δὲ Διὸς νόος ἐξετελεῖτο.  αὐτὰρ Νηρῆος κοῦραι,· ἁλίοιο γέροντοσ, ἦ τοι μὲν Φῶκον Ψαμάθη τέκε δῖα θεάων Αἰακοῦ ἐν φιλότητι διὰ χρυσέην ̓αφροδίτην,  Πηλέι δὲ δμηθεῖσα θεὰ Θέτις ἀργυρόπεζα γείνατ΄ ̓αχιλλῆα ῥηξήνορα θυμολέοντα. Αἰνείαν δ΄ ἄρ΄ ἔτικτεν ἐυστέφανος Κυθέρεια ̓αγχίσῃ ἥρωι μιγεῖσ΄ ἐρατῇ φιλότητι ̓́ιδης ἐν κορυφῇσι πολυπτύχου ὑληέσσησ.  Κίρκη δ΄, ̓ηελίου θυγάτηρ ̔υπεριονίδαο, γείνατ΄ ̓οδυσσῆος ταλασίφρονος ἐν φιλότητι ̓́αγριον ἠδὲ Λατῖνον ἀμύμονά τε κρατερόν τε· Τηλέγονον δ΄ ἄρ΄ ἔτικτε διὰ χρυσέην ̓αφροδίτην.   οἳ δή τοι μάλα τῆλε μυχῷ νήσων ἱεράων πᾶσιν Τυρσηνοῖσιν ἀγακλειτοῖσιν ἄνασσον. Ναυσίθοον δ΄ ̓οδυσῆι Καλυψὼ δῖα θεάων γείνατο Ναυσίνοόν τε μιγεῖσ΄ ἐρατῇ φιλότητι. αὗται μὲν θνητοῖσι παρ΄ ἀνδράσιν εὐνηθεῖσαι ἀθάναται γείναντο θεοῖς ἐπιείκελα τέκνα.  νῦν δὲ γυναικῶν φῦλον ἀείσατε, ἡδυέπειαι Μοῦσαι ̓ολυμπιάδεσ, κοῦραι Διὸς αἰγιόχοιο. 