    Οἰδίπους τέκνον τυφλοῦ γέροντος ̓αντιγόνη, τίνας χώρους ἀφίγμεθ΄ ἢ τίνων ἀνδρῶν πόλιν; τίς τὸν πλανήτην Οἰδίπουν καθ΄ ἡμέραν τὴν νῦν σπανιστοῖς δέξεται δωρήμασιν; σμικρὸν μὲν ἐξαιτοῦντα, τοῦ σμικροῦ δ΄ ἔτι μεῖον φέροντα, καὶ τόδ΄ ἐξαρκοῦν ἐμοί· στέργειν γὰρ αἱ πάθαι με χὠ χρόνος ξυνὼν μακρὸς διδάσκει καὶ τὸ γενναῖον τρίτον. ἀλλ΄, ὦ τέκνον, θάκησιν εἴ τινα βλέπεις ἢ πρὸς βεβήλοις ἢ πρὸς ἄλσεσιν θεῶν, στῆσόν με κἀξίδρυσον, ὡς πυθώμεθα ὅπου ποτ΄ ἐσμέν·  μανθάνειν γὰρ ἥκομεν ξένοι πρὸς ἀστῶν, ἃν δ΄ ἀκούσωμεν τελεῖν.  ̓αντιγόνη πάτερ ταλαίπωρ΄ Οἰδίπουσ, πύργοι μέν, οἳ πόλιν στέγουσιν, ὡς ἀπ΄ ὀμμάτων, πρόσω· χῶρος δ΄ ὅδ΄ ἱερόσ, ὡς ἀπεικάσαι, βρύων δάφνησ, ἐλαίασ, ἀμπέλου·  πυκνόπτεροι δ΄ εἴσω κατ΄ αὐτὸν εὐστομοῦσ΄ ἀηδόνεσ· οὗ κῶλα κάμψον τοῦδ΄ ἐπ΄ ἀξέστου πέτρου· μακρὰν γὰρ ὡς γέροντι προὐστάλης ὁδόν.  Οἰδίπους κάθιζέ νύν με καὶ φύλασσε τὸν τυφλόν.  ̓αντιγόνη χρόνου μὲν οὕνεκ΄ οὐ μαθεῖν με δεῖ τόδε.  Οἰδίπους ἔχεις διδάξαι δή μ΄ ὅποι καθέσταμεν;  ̓αντιγόνη τὰς γοῦν ̓αθήνας οἶδα, τὸν δὲ χῶρον οὔ.  Οἰδίπους πᾶς γάρ τις ηὔδα τοῦτό γ΄ ἡμὶν ἐμπόρων.  ̓αντιγόνη ἀλλ΄ ὅστις ὁ τόπος ἦ μάθω μολοῦσά ποι;  Οἰδίπους ναί, τέκνον, εἴπερ ἐστί γ΄ ἐξοικήσιμοσ.  ̓αντιγόνη ἀλλ΄ ἐστὶ μὴν οἰκητόσ· οἴομαι δὲ δεῖν οὐδέν·  πέλας γὰρ ἄνδρα τόνδε νῷν ὁρῶ.  Οἰδίπους ἦ δεῦρο προσστείχοντα κἀξορμώμενον;  ̓αντιγόνη καὶ δὴ μὲν οὖν παρόντα·  χὤ τί σοι λέγειν εὔκαιρόν ἐστιν, ἔννεφ΄, ὡς ἀνὴρ ὅδε.   Οἰδίπους ὦ ξεῖν΄, ἀκούων τῆσδε τῆς ὑπέρ τ΄ ἐμοῦ αὑτῆς θ΄ ὁρώσησ, οὕνεχ΄ ἡμὶν αἴσιος σκοπὸς προσήκεις ὧν ἀδηλοῦμεν φράσαι  Ξένος πρὶν νῦν τὰ πλείον΄ ἱστορεῖν, ἐκ τῆσδ΄ ἕδρας ἔξελθ΄·  ἔχεις γὰρ χῶρον οὐχ ἁγνὸν πατεῖν.  Οἰδίπους τίς δ΄ ἔσθ΄ ὁ χῶροσ; τοῦ θεῶν νομίζεται;  Ξένος ἄθικτος οὐδ΄ οἰκητόσ·  αἱ γὰρ ἔμφοβοι θεαί σφ΄ ἔχουσι, Γῆς τε καὶ Σκότου κόραι.  Οἰδίπους τίνων τὸ σεμνὸν ὄνομ΄ ἂν εὐξαίμην κλύων;  Ξένος τὰς πάνθ΄ ὁρώσας Εὐμενίδας ὅ γ΄ ἐνθάδ΄ ἂν εἴποι λεώς νιν·  ἄλλα δ΄ ἀλλαχοῦ καλά.  Οἰδίπους ἀλλ΄ ἵλεῳ μὲν τὸν ἱκέτην δεξαίατο· ὡς οὐχ ἕδρας γῆς τῆσδ΄ ἂν ἐξέλθοιμ΄ ἔτι.  Ξένος τί δ΄ ἐστὶ τοῦτο;  Οἰδίπους ξυμφορᾶς ξύνθημ΄ ἐμῆσ.  Ξένος ἀλλ΄ οὐδ΄ ἐμοί τοι τοὐξανιστάναι πόλεως δίχ΄ ἐστὶ θάρσοσ, πρίν γ΄ ἂν ἐνδείξω τί δρῶ.  Οἰδίπους πρός νυν θεῶν, ὦ ξεῖνε, μή μ΄ ἀτιμάσῃσ, τοιόνδ΄ ἀλήτην, ὧν σε προστρέπω φράσαι.  Ξένος σήμαινε, κοὐκ΄ ἄτιμος ἔκ γ΄ ἐμοῦ φανεῖ.  Οἰδίπους τίς ἔσθ΄ ὁ χῶρος δῆτ΄, ἐν ᾧ βεβήκαμεν;  Ξένος ὅσ΄ οἶδα κἀγὼ πάντ΄ ἐπιστήσει κλύων· χῶρος μὲν ἱερὸς πᾶς ὅδ΄ ἔστ΄· ἔχει δέ νιν σεμνὸς Ποσειδῶν· ἐν δ΄ ὁ πυρφόρος θεὸς Τιτὰν Προμηθεύσ· ὃν δ΄ ἐπιστείβεις τόπον, χθονὸς καλεῖται τῆσδε χαλκόπους ὀδόσ, ἔρεισμ΄ ̓αθηνῶν·  οἱ δὲ πλησίοι γύαι τόνδ΄ ἱππότην Κολωνὸν εὔχονται σφίσιν ἀρχηγὸν εἶναι καὶ φέρουσι τοὔνομα τὸ τοῦδε κοινὸν πάντες ὠνομασμένοι. τοιαῦτά σοι ταῦτ΄   ἐστίν, ὦ ξέν΄, οὐ λόγοις τιμώμεν΄, ἀλλὰ   τῇ ξυνουσίᾳ πλέον.  Οἰδίπους ἦ γάρ τινες ναίουσι τούσδε τοὺς τόπουσ;  Ξένος καὶ κάρτα, τοῦδε τοῦ θεοῦ γ΄ ἐπώνυμοι.  Οἰδίπους ἄρχει τις αὐτῶν ἢ ΄πὶ τῷ πλήθει λόγοσ;  Ξένος ἐκ τοῦ κατ΄ ἄστυ βασιλέως τάδ΄ ἄρχεται.  Οἰδίπους οὗτος δὲ τίς λόγῳ τε καὶ σθένει κρατεῖ;  Ξένος Θησεὺς καλεῖται, τοῦ πρὶν Αἰγέως τόκοσ.  Οἰδίπους ἆρ΄ ἄν τις αὐτῷ πομπὸς ἐξ ὑμῶν μόλοι;  Ξένος ὡς πρὸς τί λέξων ἢ καταρτύσων μολεῖν;  Οἰδίπους ὡς ἂν προσαρκῶν σμικρὰ κερδάνῃ μέγα.  Ξένος καὶ τίς πρὸς ἀνδρὸς μὴ βλέποντος ἄρκεσισ;  Οἰδίπους ὅσ΄ ἂν λέγωμεν πάνθ΄ ὁρῶντα λέξομεν.   Ξένος οἶσθ΄, ὦ ξέν΄, ὡς νῦν μὴ σφαλῇσ; ἐπείπερ εἰ γενναῖοσ, ὡς ἰδόντι, πλὴν τοῦ δαίμονοσ, αὐτοῦ μέν΄ οὗπερ κἀφάνησ, ἕως ἐγὼ τοῖς ἐνθάδ΄ αὐτοῦ μὴ κατ΄ ἄστυ δημόταις λέξω τάδ΄ ἐλθών·  οἵδε γὰρ κρινοῦσί σοι εἰ χρή σε μίμνειν ἢ πορεύεσθαι πάλιν.  Οἰδίπους ὦ τέκνον, ἦ βέβηκεν ἡμὶν ὁ ξένοσ;  ̓αντιγόνη βέβηκεν, ὥστε πᾶν ἐν ἡσύχῳ, πάτερ, ἔξεστι φωνεῖν, ὡς ἐμοῦ μόνης πέλασ.  Οἰδίπους ὦ πότνιαι δεινῶπεσ, εὖτε νῦν ἕδρας πρώτων ἐφ΄ ὑμῶν τῆσδε γῆς ἔκαμψ΄ ἐγώ, Φοίβῳ τε κἀμοὶ μὴ γένησθ΄ ἀγνώμονεσ, ὅς μοι, τὰ πόλλ΄ ἐκεῖν΄ ὅτ΄ ἐξέχρη κακά, ταύτην ἔλεξε παῦλαν ἐν χρόνῳ μακρῷ, ἐλθόντι χώραν τερμίαν, ὅπου θεῶν σεμνῶν ἕδραν λάβοιμι καὶ ξενόστασιν, ἐνταῦθα κάμψειν τὸν ταλαίπωρον βίον, κέρδη μὲν οἰκήσαντα τοῖς δεδεγμένοισ, ἄτην δὲ τοῖς πέμψασιν, οἵ μ΄ ἀπήλασαν· σημεῖα δ΄ ἥξειν τῶνδέ μοι παρηγγύα, ἢ σεισμὸν ἢ βροντήν τιν΄ ἢ Διὸς σέλασ, ἔγνωκα μέν νυν ὥς με τήνδε τὴν ὁδὸν οὐκ ἔσθ΄ ὅπως οὐ πιστὸν ἐξ ὑμῶν πτερὸν ἐξήγαγ΄ εἰς τόδ΄ ἄλσοσ·  οὐ γὰρ ἄν ποτε πρώταισιν ὑμῖν ἀντέκυρσ΄ ὁδοιπορῶν, νήφων ἀοίνοισ, κἀπὶ σεμνὸν ἑζόμην βάθρον τόδ΄ ἀσκέπαρνον.  ἀλλά μοι, θεαί, βίου κατ΄ ὀμφὰς τὰς ̓απόλλωνος δότε πέρασιν ἤδη καὶ καταστροφήν τινα, εἰ μὴ δοκῶ τι μειόνως ἔχειν, ἀεὶ μόχθοις λατρεύων τοῖς ὑπερτάτοις βροτῶν. ἴτ΄, ὦ γλυκεῖαι παῖδες ἀρχαίου Σκότου, ἴτ΄, ὦ μεγίστης Παλλάδος καλούμεναι πασῶν ̓αθῆναι τιμιωτάτη πόλισ, οἰκτίρατ΄ ἀνδρὸς Οἰδίπου τόδ΄ ἄθλιον εἴδωλον·  οὐ γὰρ δὴ τόδ΄ ἀρχαῖον δέμασ.  ̓αντιγόνη σίγα·  πορεύονται γὰρ οἵδε δή τινες χρόνῳ παλαιοί, σῆς ἕδρας ἐπίσκοποι.  Οἰδίπους σιγήσομαί τε καὶ σύ μ΄ ἐξ ὁδοῦ πόδα κρύψον κατ΄ ἄλσοσ, τῶνδ΄ ἕως ἂν ἐκμάθω τίνας λόγους ἐροῦσιν·  ἐν γὰρ τῷ μαθεῖν ἔνεστιν ηὑλάβεια τῶν ποιουμένων.    Χορός ὅρα.  τίς ἄρ΄ ἦν;  ποῦ ναίει; ποῦ κυρεῖ ἐκτόπιος συθεὶς ὁ πάντων ὁ πάντων ἀκορέστατοσ; προσδέρκου λεῦσσέ νιν, προσπεύθου πανταχῇ. πλανάτας πλανάτας τις ὁ πρέσβυς οὐδ΄ ἔγχωροσ·  προσέβα γὰρ οὐκ ἄν ποτ΄ ἀστιβὲς ἄλσος ἐς τᾶνδ΄ ἀμαιμακετᾶν κορᾶν, ἃς τρέμομεν λέγειν καὶ παραμειβόμεσθ΄ ἀδέρκτωσ, ἀφώνωσ, ἀλόγως τὸ τᾶσ. εὐφάμου στόμα φροντίδος ἱέντεσ, τὰ δὲ νῦν τιν΄ ἥκειν λόγος οὐδὲν ἅζονθ΄, ὃν ἐγὼ λεύσσων περὶ πᾶν οὔπω δύναμαι τέμενος γνῶναι ποῦ μοί ποτε ναίει. Οἰδίπους ὅδ΄ ἐκεῖνος ἐγώ·  φωνῇ γὰρ ὁρῶ, τὸ φατιζόμενον. Χορός ἰὼ ἰώ, δεινὸς μὲν ὁρᾶν, δεινὸς δὲ κλύειν. Οἰδίπους μή μ΄, ἱκετεύω, προσίδητ΄ ἄνομον. Χορός Ζεῦ ἀλεξῆτορ, τίς ποθ΄ ὁ πρέσβυσ; Οἰδίπους οὐ πάνυ μοίρας εὐδαιμονίσαι πρώτησ, ὦ τῆσδ΄ ἔφοροι χώρασ. δηλῶ δ΄·  οὐ γὰρ ἂν ὧδ΄ ἀλλοτρίοις ὄμμασιν εἷρπον κἀπὶ σμικροῖς μέγας ὥρμουν.   Χορός ἐή, ἀλαῶν ὀμμάτων ἆρα καὶ ἦσθα φυτάλμιοσ; δυσαίων μακραίων γ΄, ὅσ΄ ἐπεικάσαι. ἀλλ΄ οὐ μὰν ἔν γ΄ ἐμοὶ προσθήσει  τάσδ΄ ἀράσ. περᾷς γάρ, περᾷσ·  ἀλλ΄ ἵνα τῷδ΄ ἐν ἀ- φθέγκτῳ μὴ προπέσῃς νάπει ποιάεντι, κάθυδρος οὗ κρατὴρ μειλιχίων ποτῶν ῥεύματι συντρέχει, τόν, ξένε πάμμορ΄, εὖ φύλαξαι; μετάσταθ΄ ἀπόβαθι.  πολ- λὰ κέλευθος ἐρατύει· κλύεισ, ὦ πολύμοχθ΄ ἀλᾶτα; λόγον εἴ τιν΄ οἴσεις πρὸς ἐμὰν λέσχαν, ἀβάτων ἀποβάσ, ἵνα πᾶσι νόμοσ, φώνει·  πρόσθεν δ΄ ἀπερύκου. Οἰδίπους θύγατερ, ποῖ τις φροντίδος ἔλθῃ; ̓αντιγόνη ὦ πάτερ, ἀστοῖς ἴσα χρὴ μελετᾶν, εἴκοντας ἃ δεῖ κἀκούοντασ. Οἰδίπους πρόσθιγέ νύν μου. ̓αντιγόνη ψαύω καὶ δή. Οἰδίπους ὦ ξένε, μὴ δῆτ΄ ἀδικηθῶ σοὶ πιστεύσας καὶ μεταναστάσ.   Χορός οὔ τοι μήποτέ σ΄  ἐκ τῶνδ΄ ἑδράνων, ὦ γέρον, ἄκοντά τις ἄξει. Οἰδίπους ἔτ΄ οὖν; Χορός ἔτι βαῖνε πόρσω. Οἰδίπους ἔτι; Χορός προβίβαζε,  κούρα, πόρσω·  σὺ γὰρ ἀί̈εισ. ̓αντιγόνη <> Οἰδίπους <> ̓αντιγόνη <> ἕπεο μάν, ἕπε΄ ὧδ΄ ἀμαυρῷ κώλῳ, πάτερ, ᾇ σ΄ ἄγω. Οἰδίπους <> Χορός τόλμα ξεῖνος ἐπὶ ξένησ, ὦ τλάμων, ὅ τι καὶ πόλις τέτροφεν ἄφιλον ἀποστυγεῖν καὶ τὸ φίλον σέβεσθαι. Οἰδίπους ἄγε νυν σύ με, παῖ, ἵν΄ ἂν εὐσεβίας ἐπιβαίνοντες τὸ μὲν εἴποιμεν, τὸ δ΄  ἀκούσαιμεν, καὶ μὴ χρείᾳ πολεμῶμεν.   Χορός αὐτοῦ·  μηκέτι τοῦδ΄ αὐτοπέτρου βήματος ἔξω πόδα κλίνῃσ. Οἰδίπους οὕτωσ; Χορός ἅλισ, ὡς ἀκούεισ. Οἰδίπους ἦ ἑσθῶ; Χορός λέχριός γ΄ ἐπ΄ ἄκρου λᾶος βραχὺς ὀκλάσασ. ̓αντιγόνη πάτερ, ἐμὸν τόδ΄·  ἐν ἁσυχαίᾳ Οἰδίπους ἰώ μοί μοι. ̓αντιγόνη βάσει βάσιν ἅρμοσαι, γεραὸν ἐς χέρα σῶμα σὸν προκλίνας φιλίαν ἐμάν. Οἰδίπους ὤμοι δύσφρονος ἄτασ. Χορός ὦ τλάμων, ὅτε νῦν χαλᾷσ, αὔδασον, τίς ἔφυς βροτῶν; τίς ὁ πολύπονος ἄγει; τίν΄ ἂν σοῦ πατρίδ΄ ἐκπυθοίμαν;   Οἰδίπους ὦ ξένοι, ἀπόπτολισ·  ἀλλὰ μὴ Χορός τί τόδ΄ ἀπεννέπεισ, γέρον; Οἰδίπους μὴ μὴ μή μ΄ ἀνέρῃ τίς εἰμι, μηδ΄ ἐξετάσῃς πέρα ματεύων. Χορός τί τόδ΄; Οἰδίπους αἰνὰ φύσισ. Χορός αὔδα. Οἰδίπους τέκνον, ὤμοι, τί γεγώνω; Χορός τίνος εἶ σπέρματοσ, ὦ ξένε, φώνει, πατρόθεν. Οἰδίπους ὤμοι ἐγώ, τί πάθω, τέκνον ἐμόν; ̓αντιγόνη λέγ΄, ἐπείπερ ἐπ΄ ἔσχατα βαίνεισ. Οἰδίπους ἀλλ΄ ἐρῶ· οὐ γὰρ ἔχω κατακρυφάν. Χορός μακρὰ μέλλετον, ἀλλὰ τάχυνε. Οἰδίπους Λαί̈ου ἴστε τιν΄; Χορός ὢ ἰοὺ ἰού. Οἰδίπους τό τε Λαβδακιδᾶν γένοσ; Χορός ὦ Ζεῦ. Οἰδίπους ἄθλιον Οἰδιπόδαν; Χορός σὺ γὰρ ὅδ΄ εἶ; Οἰδίπους δέος ἴσχετε μηδὲν ὅσ΄ αὐδῶ. Χορός ἰὼ ὢ ὤ. Οἰδίπους δύσμοροσ. Χορός ὢ ὤ. Οἰδίπους θύγατερ, τί ποτ΄  αὐτίκα κύρσει; Χορός ἔξω πόρσω βαίνετε χώρασ. Οἰδίπους ἃ δ΄ ὑπέσχεο ποῖ καταθήσεισ, Χορός οὐδενὶ μοιριδία τίσις ἔρχεται ἃν προπάθῃ τὸ τίνειν·  ἀπάτα δ΄ ἀπά- ταις ἑτέραις ἑτέρα παραβαλλομέ- να πόνον, οὐ χάριν, ἀντιδίδωσιν ἔ- χειν.  σὺ δὲ τῶνδ΄ ἑδράνων πάλιν ἔκτοπος αὖθις ἄφορμος ἐμᾶς χθονὸς ἔκθορε, μή τι πέρα χρέος ἐμᾷ πόλει προσάψῃσ. ̓αντιγόνη ὦ ξένοι αἰδόφρονεσ, ἀλλ΄ ἐπεὶ γεραὸν πατέρα τόνδ΄ ἐμὸν οὐκ ἀνέτλατ΄, ἔργων ἀκόντων ἀί̈οντες αὐδάν, ἀλλ΄ ἐμὲ τὰν μελέαν, ἱκετεύομεν, ὦ ξένοι, οἰκτίραθ΄, ἃ πατρὸς ὑπὲρ τοὐμοῦ μόνου ἄντομαι οὐκ ἀλαοῖς προσορωμένα ὄμμα σὸν ὄμμασιν, ὥς τις ἀφ΄ αἵματος ὑμετέρου προφανεῖσα, τὸν ἄθλιον αἰδοῦς κῦρσαι·  ἐν ὔμμι γὰρ ὡς θεῷ κείμεθα τλάμονεσ.  ἀλλ΄ ἴτε, νεύσατε τὰν ἀδόκητον χάριν· πρός σ΄ ὅ τι σοι φίλον ἐκ σέθεν ἄντομαι, ἢ τέκνον ἢ λέχος ἢ χρέος ἢ θεόσ· οὐ γὰρ ἴδοις ἂν ἀθρῶν βροτὸν ὅστις ἄν, εἰ θεὸς ἄγοι, ἐκφυγεῖν δύναιτο.    Χορός ἀλλ΄ ἴσθι, τέκνον Οἰδίπου, σέ τ΄ ἐξ ἴσου οἰκτίρομεν καὶ τόνδε συμφορᾶς χάριν· τὰ δ΄ ἐκ θεῶν τρέμοντες οὐ σθένοιμεν ἂν φωνεῖν πέρα τῶν πρὸς σὲ νῦν εἰρημένων.  Οἰδίπους τί δῆτα δόξης ἢ τί κληδόνος καλῆς μάτην ῥεούσης ὠφέλημα γίγνεται, εἰ τάς γ΄ ̓αθήνας φασὶ θεοσεβεστάτας εἶναι, μόνας δὲ τὸν κακούμενον ξένον σῴζειν οἵας τε καὶ μόνας ἀρκεῖν ἔχειν; κἄμοιγε ποῦ τοῦτ΄ ἐστίν, οἵτινες βάθρων ἐκ τῶνδέ μ΄ ἐξάραντες εἶτ΄ ἐλαύνετε, ὄνομα μόνον δείσαντεσ; οὐ γὰρ δὴ τό γε σῶμ΄ οὐδὲ τἄργα τἄμ΄·  ἐπεὶ τά γ΄ ἔργα μου πεπονθότ΄ ἐστὶ μᾶλλον ἢ δεδρακότα, εἴ σοι τὰ μητρὸς καὶ πατρὸς χρείη λέγειν, ὧν οὕνεκ΄ ἐκφοβεῖ με·  τοῦτ΄ ἐγὼ καλῶς ἔξοιδα.  καίτοι πῶς ἐγὼ κακὸς φύσιν, ὅστις παθὼν μὲν ἀντέδρων, ὥστ΄ εἰ φρονῶν ἔπρασσον, οὐδ΄ ἂν ὧδ΄ ἐγιγνόμην κακόσ; νῦν δ΄ οὐδὲν εἰδὼς ἱκόμην ἵν΄ ἱκόμην, ὑφ΄ ὧν δ΄ ἔπασχον, εἰδότων ἀπωλλύμην. ἀνθ΄ ὧν ἱκνοῦμαι πρὸς θεῶν ὑμᾶσ, ξένοι, ὥσπερ με κἀνεστήσαθ΄, ὧδε σώσατε, καὶ μὴ θεοὺς τιμῶντες εἶτα τοὺς θεοὺς μοίρας  ποιεῖσθε μηδαμῶσ·  ἡγεῖσθε δὲ βλέπειν μὲν αὐτοὺς πρὸς τὸν εὐσεβῆ βροτῶν, βλέπειν δὲ πρὸς τοὺς δυσσεβεῖσ, φυγὴν δέ του μήπω γενέσθαι φωτὸς ἀνοσίου βροτῶν. ξὺν οἷς σὺ μὴ κάλυπτε τὰς εὐδαίμονας ἔργοις ̓αθήνας ἀνοσίοις ὑπηρετῶν, ἀλλ΄ ὥσπερ ἔλαβες τὸν ἱκέτην ἐχέγγυον, ῥύου με κἀκφύλασσε·  μηδέ μου κάρα τὸ δυσπρόσοπτον εἰσορῶν ἀτιμάσῃσ, ἥκω γὰρ ἱερὸς εὐσεβής τε καὶ φέρων ὄνησιν ἀστοῖς τοῖσδ΄·  ὅταν δ΄ ὁ κύριος παρῇ τισ, ὑμῶν ὅστις ἐστὶν ἡγεμών, τότ΄  εἰσακούων πάντ΄  ἐπιστήσει·  τὰ δὲ μεταξὺ τούτου μηδαμῶς γίγνου κακόσ.  Χορός ταρβεῖν μέν, ὦ γεραιέ, τἀνθυμήματα πολλή ΄στ΄ ἀνάγκη τἀπὸ σοῦ· λόγοισι γὰρ οὐκ ὠνόμασται βραχέσι·  τοὺς δὲ τῆσδε γῆς ἄνακτας ἀρκεῖ ταῦτά μοι διειδέναι.   Οἰδίπους καὶ ποῦ ΄σθ΄ ὁ κραίνων τῆσδε τῆς χώρασ, ξένοι;  Χορός πατρῷον ἄστυ γῆς ἔχει·  σκοπὸς δέ νιν, ὃς κἀμὲ δεῦρ΄ ἔπεμψεν, οἴχεται στελῶν.  Οἰδίπους ἦ καὶ δοκεῖτε τοῦ τυφλοῦ τιν΄ ἐντροπὴν ἢ φροντίδ΄, ἕξειν, αὐτὸν ὥστ΄  ἐλθεῖν πέλασ;  Χορός καὶ κάρθ΄, ὅταν  περ τοὔνομ΄ αἴσθηται τὸ σόν.  Οἰδίπους τίς δ΄ ἔσθ΄ ὁ κείνῳ τοῦτο τοὔπος ἀγγελῶν;  Χορός μακρὰ κέλευθοσ·  πολλὰ δ΄ ἐμπόρων ἔπη φιλεῖ πλανᾶσθαι, τῶν ἐκεῖνος ἀί̈ων, θάρσει, παρέσται.  πολὺ γάρ, ὦ γέρον, τὸ σὸν ὄνομα διήκει πάντασ, ὥστε κεἰ βραδὺς εὕδει, κλύων σοῦ δεῦρ΄ ἀφίξεται ταχύσ.  Οἰδίπους ἀλλ΄ εὐτυχὴς ἵκοιτο τῇ θ΄ αὑτοῦ πόλει ἐμοί τε·  τίς γὰρ ἐσθλὸς οὐχ αὑτῷ φίλοσ;  ̓αντιγόνη ὦ Ζεῦ, τί λέξω;  ποῖ φρενῶν ἔλθω, πάτερ;  Οἰδίπους τί δ΄ ἔστι, τέκνον ̓αντιγόνη;  ̓αντιγόνη γυναῖχ΄ ὁρῶ στείχουσαν ἡμῶν ἆσσον, Αἰτναίας ἐπὶ πώλου βεβῶσαν·  κρατὶ δ΄ ἡλιοστεγὴς κυνῆ πρόσωπα Θεσσαλίς νιν ἀμπέχει. τί φῶ; ἆρ΄ ἔστιν; ἆρ΄ οὐκ ἔστιν; ἢ γνώμη πλανᾷ; καὶ φημὶ κἀπόφημι κοὐκ ἔχω τί φῶ. τάλαινα. οὐκ ἔστιν ἄλλη·  φαιδρὰ γοῦν ἀπ΄ ὀμμάτων σαίνει με προσστείχουσα·  σημαίνει δ΄ ὅτι μόνης τόδ΄ ἐστὶ δῆλον ̓ισμήνης κάρα.  Οἰδίπους πῶς εἶπασ, ὦ παῖ;  ̓αντιγόνη παῖδα σήν, ἐμὴν δ΄ ὁρᾶν ὅμαιμον·  αὐδῇ δ΄ αὐτίκ΄ ἔξεστιν μαθεῖν.  ̓ισμήνη ὦ δισσὰ πατρὸς καὶ κασιγνήτης ἐμοὶ ἥδιστα προσφωνήμαθ΄, ὡς ὑμᾶς μόλις εὑροῦσα λύπῃ δεύτερον μόλις βλέπω.  Οἰδίπους ὦ τέκνον, ἥκεισ;  ̓ισμήνη ὦ πάτερ δύσμοιρ΄ ὁρᾶν.  Οἰδίπους τέκνον, πέφηνασ;  ̓ισμήνη οὐκ ἄνευ μόχθου γέ μοι.  Οἰδίπους πρόσψαυσον, ὦ παῖ.  ̓ισμήνη θιγγάνω δυοῖν ὁμοῦ.  Οἰδίπους ὦ σπέρμ΄ ὅμαιμον.  ̓ισμήνη ὦ δυσάθλιαι τροφαί.  Οἰδίπους ἦ τῆσδε κἀμοῦ;  ̓ισμήνη δυσμόρου τ΄ ἐμοῦ τρίτησ.  Οἰδίπους τέκνον, τί δ΄ ἦλθεσ;  ̓ισμήνη σῇ, πάτερ, προμηθίᾳ.  Οἰδίπους πότερα πόθοισι;  ̓ισμήνη καὶ λόγων γ΄ αὐτάγγελοσ, ξὺν ᾧπερ εἶχον οἰκετῶν πιστῷ μόνῳ.  Οἰδίπους οἱ δ΄ αὐθόμαιμοι ποῦ νεανίαι πονεῖν;  ̓ισμήνη εἴσ΄ οὗπέρ εἰσι·  δεινὰ τἀν κείνοις τανῦν.   Οἰδίπους ὦ πάντ΄ ἐκείνω τοῖς ἐν Αἰγύπτῳ νόμοις φύσιν κατεικασθέντε καὶ βίου τροφάσ· ἐκεῖ γὰρ οἱ μὲν ἄρσενες κατὰ στέγας θακοῦσιν ἱστουργοῦντεσ, αἱ δὲ  σύννομοι τἄξω βίου τροφεῖα πορσύνουσ΄ ἀεί. σφῷν δ΄, ὦ τέκν΄, οὓς μὲν εἰκὸς ἦν πονεῖν τάδε, κατ΄ οἶκον οἰκουροῦσιν ὥστε παρθένοι, σφὼ δ΄ ἀντ΄ ἐκείνων τἀμὰ δυστήνου κακὰ ὑπερπονεῖτον.  ἡ μὲν ἐξ ὅτου νέας τροφῆς ἔληξε καὶ κατίσχυσεν δέμασ, ἀεὶ μεθ΄ ἡμῶν δύσμορος πλανωμένη γερονταγωγεῖ, πολλὰ μὲν κατ΄ ἀγρίαν ὕλην ἄσιτος νηλίπους τ΄ ἀλωμένη, πολλοῖσι δ΄ ὄμβροις ἡλίου τε καύμασιν μοχθοῦσα τλήμων δεύτερ΄ ἡγεῖται τὰ τῆς οἴκοι διαίτησ, εἰ πατὴρ τροφὴν ἔχοι. σὺ δ΄, ὦ τέκνον, πρόσθεν μὲν ἐξίκου πατρὶ μαντεῖ΄ ἄγουσα πάντα, Καδμείων λάθρᾳ, ἃ τοῦδ΄ ἐχρήσθη σώματοσ, φύλαξ τέ μου πιστὴ κατέστησ, γῆς ὅτ΄ ἐξηλαυνόμην· νῦν δ΄ αὖ τίν΄ ἥκεις μῦθον, ̓ισμήνη, πατρὶ φέρουσα; τίς σ΄ ἐξῆρεν οἴκοθεν στόλοσ; ἥκεις γὰρ οὐ κενή γε, τοῦτ΄ ἐγὼ σαφῶς ἔξοιδα, μὴ οὐχὶ δεῖμ΄ ἐμοὶ φέρουσά τι.  ̓ισμήνη ἐγὼ τὰ μὲν παθήμαθ΄ ἅπαθον, πάτερ, ζητοῦσα τὴν σὴν ποῦ κατοικοίης τροφήν, παρεῖσ΄ ἐάσω·  δὶς γὰρ οὐχὶ βούλομαι πονοῦσά τ΄ ἀλγεῖν καὶ λέγουσ΄ αὖθις πάλιν. ἃ δ΄ ἀμφὶ τοῖν σοῖν δυσμόροιν παίδοιν κακὰ νῦν ἐστι, ταῦτα σημανοῦσ΄ ἐλήλυθα. πρὶν μὲν γὰρ αὐτοῖς ἦν ἔρως  Κρέοντί τε θρόνους ἐᾶσθαι μηδὲ χραίνεσθαι πόλιν, λόγῳ σκοποῦσι τὴν πάλαι γένους φθοράν, οἵα κατέσχε τὸν σὸν ἄθλιον δόμον· νῦν δ΄ ἐκ θεῶν του κἀλιτηρίου  φρενὸς εἰσῆλθε τοῖν τρὶς ἀθλίοιν ἔρις κακή, ἀρχῆς λαβέσθαι καὶ κράτους τυραννικοῦ. χὠ μὲν νεάζων καὶ χρόνῳ μείων γεγὼς τὸν πρόσθε γεννηθέντα Πολυνείκη θρόνων ἀποστερίσκει, κἀξελήλακεν πάτρασ. ὁ δ΄, ὡς καθ΄ ἡμᾶς ἔσθ΄ ὁ πληθύων λόγοσ, τὸ κοῖλον ̓́αργος βὰς φυγὰς προσλαμβάνει κῆδός τε καινὸν καὶ ξυνασπιστὰς φίλους ὡς αὐτίκ΄  ̓́αργος ἢ τὸ Καδμείων πέδον τιμῇ καθέξον ἢ πρὸς οὐρανὸν βιβῶν. ταῦτ΄ οὐκ ἀριθμός ἐστιν, ὦ πάτερ, λόγων, ἀλλ΄ ἔργα δεινά·  τοὺς δὲ σοὺς ὅπου  θεοὶ πόνους κατοικτιοῦσιν οὐκ ἔχω μαθεῖν.   Οἰδίπους ἤδη γὰρ ἔσχες ἐλπίδ΄ ὡς ἐμοῦ θεοὺς ὤραν τιν΄ ἕξειν, ὥστε σωθῆναί ποτε;  ̓ισμήνη ἔγωγε τοῖς νὺν γ΄, ὦ πάτερ, μαντεύμασιν.  Οἰδίπους ποίοισι τούτοισ; τί δὲ τεθέσπισται, τέκνον;  ̓ισμήνη σὲ τοῖς ἐκεῖ ζητητὸν ἀνθρώποις ποτὲ θανόντ΄ ἔσεσθαι ζῶντά τ΄ εὐσοίας  χάριν.  Οἰδίπους τίς δ΄ ἂν τοιοῦδ΄ ὑπ΄ ἀνδρὸς εὖ πράξειεν ἄν;  ̓ισμήνη ἐν σοὶ τὰ κείνων  φασὶ γίγνεσθαι κράτη.  Οἰδίπους ὅτ΄ οὐκέτ΄ εἰμί, τηνικαῦτ΄ ἄρ΄ εἴμ΄ ἀνήρ;  ̓ισμήνη νῦν γὰρ θεοί σ΄ ὀρθοῦσι, πρόσθε δ΄ ὤλλυσαν.  Οἰδίπους γέροντα δ΄ ὀρθοῦν φλαῦρον ὃς νέος πέσῃ.  ̓ισμήνη καὶ μὴν Κρέοντά γ΄ ἴσθι σοι τούτων χάριν ἥξοντα βαιοῦ κοὐχὶ μυρίου χρόνου.  Οἰδίπους ὅπως τί δράσῃ,  θύγατερ; ἑρμήνευέ μοι.  ̓ισμήνη ὥς σ΄ ἄγχι γῆς στήσωσι Καδμείασ, ὅπως κρατῶσι μὲν σοῦ, γῆς δὲ μὴ ΄μβαίνῃς ὅρων.  Οἰδίπους ἡ δ΄ ὠφέλησις τίς θύρασι κειμένου;  ̓ισμήνη κείνοις ὁ τύμβος δυστυχῶν ὁ σὸς βαρύσ.  Οἰδίπους κἄνευ θεοῦ τις τοῦτό γ΄ ἂν γνώμῃ μάθοι.  ̓ισμήνη τούτου χάριν τοίνυν σε προσθέσθαι πέλας χώρας θέλουσι, μηδ΄ ἵν΄ ἂν σαυτοῦ κρατοῖσ.  Οἰδίπους ἦ καὶ κατασκιῶσι Θηβαίᾳ κόνει;  ̓ισμήνη ἀλλ΄ οὐκ ἐᾷ τοὔμφυλον αἷμά σ΄, ὦ πάτερ.  Οἰδίπους οὐκ ἆρ΄ ἐμοῦ γε μὴ κρατήσωσίν ποτε.  ̓ισμήνη ἔσται ποτ΄ ἆρα τοῦτο Καδμείοις βάροσ.  Οἰδίπους ποίας φανείσησ, ὦ τέκνον, συναλλαγῆσ;  ̓ισμήνη τῆς σῆς ὑπ΄ ὀργῆσ, σοῖς ὅταν στῶσιν τάφοισ.  Οἰδίπους ἃ δ΄ ἐννέπεισ, κλύουσα τοῦ λέγεισ, τέκνον;  ̓ισμήνη ἀνδρῶν θεωρῶν Δελφικῆς ἀφ΄ ἑστίασ.  Οἰδίπους καὶ ταῦτ΄ ἐφ΄ ἡμῖν Φοῖβος εἰρηκὼς κυρεῖ;  ̓ισμήνη ὥς φασιν οἱ μολόντες εἰς Θήβης πέδον.  Οἰδίπους παίδων τις οὖν ἤκουσε τῶν ἐμῶν τάδε;  ̓ισμήνη ἄμφω γ΄ ὁμοίωσ, κἀξεπίστασθον καλῶσ.  Οἰδίπους κᾆθ΄ οἱ κάκιστοι τῶνδ΄ ἀκούσαντεσ, πάρος τοὐμοῦ πόθου προύθεντο τὴν τυραννίδα;  ̓ισμήνη ἀλγῶ κλύουσα ταῦτ΄  ἐγώ, φέρω δ΄  ὅμωσ.   Οἰδίπους ἀλλ΄ οἱ θεοί σφιν μήτε τὴν πεπρωμένην ἔριν κατασβέσειαν, ἔν τ΄ ἐμοὶ τέλος αὐτοῖν γένοιτο τῆσδε τῆς μάχης πέρι, ἧς νῦν ἔχονται κἀπαναίρονται δόρυ· ὡς οὔτ΄ ἂν ὃς νῦν σκῆπτρα καὶ θρόνους ἔχει μείνειεν οὔτ΄ ἂν οὑξεληλυθὼς πάλιν ἔλθοι ποτ΄ αὖθισ·  οἵ γε τὸν φύσαντ΄ ἐμὲ οὕτως ἀτίμως πατρίδος ἐξωθούμενον οὐκ ἔσχον οὐδ΄ ἤμυναν, ἀλλ΄ ἀνάστατος αὐτοῖς ἐπέμφθην κἀξεκηρύχθην φυγάσ. εἴποις ἂν ὡς θέλοντι τοῦτ΄ ἐμοὶ τότε πόλις τὸ δῶρον εἰκότως κατῄνεσεν. οὐ δῆτ΄, ἐπεί τοι τὴν μὲν αὐτίχ΄ ἡμέραν, ὁπηνίκ΄ ἔζει θυμόσ, ἥδιστον δέ μοι τὸ κατθανεῖν ἦν καὶ τὸ λευσθῆναι πέτροισ, οὐδεὶς ἔρωτ΄ ἐς τόνδ΄  ἐφαίνετ΄ ὠφελῶν· χρόνῳ δ΄, ὅτ΄ ἤδη πᾶς ὁ μόχθος ἦν πέπων, κἀμάνθανον τὸν θυμὸν ἐκδραμόντα μοι μείζω κολαστὴν τῶν πρὶν ἡμαρτημένων, τὸ τηνίκ΄  ἤδη τοῦτο μὲν πόλις βίᾳ ἤλαυνέ μ΄ ἐκ γῆς χρόνιον, οἱ δ΄ ἐπωφελεῖν, οἱ τοῦ πατρόσ, τῷ πατρὶ δυνάμενοι, τὸ δρᾶν οὐκ ἠθέλησαν, ἀλλ΄ ἔπους σμικροῦ χάριν φυγάς σφιν ἔξω πτωχὸς ἠλώμην ἀεί. ἐκ ταῖνδε δ΄, οὔσαιν παρθένοιν, ὅσον φύσις δίδωσιν αὐταῖν, καὶ τροφὰς ἔχω βίου καὶ  γῆς ἄδειαν καὶ γένους ἐπάρκεσιν· τὼ δ΄ ἀντὶ τοῦ φύσαντος εἱλέσθην θρόνους καὶ σκῆπτρα κραίνειν καὶ τυραννεύειν χθονόσ. ἀλλ΄ οὔ τι μὴ λάχωσι τοῦδε συμμάχου, οὐδέ σφιν ἀρχῆς τῆσδε Καδμείας ποτὲ ὄνησις ἥξει·  τοῦτ΄ ἐγῷδα, τῆσδέ τε μαντεῖ΄ ἀκούων συννοῶν τε τἀξ ἐμοῦ παλαίφαθ΄ ἁμοὶ Φοῖβος ἤνυσέν ποτε. πρὸς ταῦτα καὶ Κρέοντα πεμπόντων ἐμοῦ μαστῆρα, κεἴ τις ἄλλος ἐν πόλει σθένει. ἐὰν γὰρ ὑμεῖσ, ὦ ξένοι, θέληθ΄ ὁμοῦ προστάτισι ταῖς  σεμναῖσι δημούχοις θεαῖς ἀλκὴν ποεῖσθαι, τῇδε τῇ πόλει μέγαν σωτῆρ΄ ἀρεῖσθε, τοῖς δ΄ ἐμοῖς ἐχθροῖς πόνουσ.   Χορός ἐπάξιος μέν, Οἰδίπουσ, κατοικτίσαι, αὐτός τε παῖδές θ΄ αἵδ΄·  ἐπεὶ δὲ τῆσδε γῆς σωτῆρα σαυτὸν τῷδ΄ ἐπεμβάλλεις λόγῳ, παραινέσαι σοι βούλομαι τὰ σύμφορα.  Οἰδίπους ὦ φίλταθ΄, ὡς νῦν πᾶν τελοῦντι προξένει.  Χορός θοῦ νῦν καθαρμὸν τῶνδε δαιμόνων, ἐφ΄ ἃς τὸ πρῶτον ἵκου καὶ κατέστειψας πέδον.  Οἰδίπους τρόποισι ποίοισ; ὦ ξένοι, διδάσκετε.  Χορός πρῶτον μὲν ἱερὰς ἐξ ἀειρύτου χοὰς κρήνης ἐνεγκοῦ,  δι΄ ὁσίων χειρῶν θιγών.  Οἰδίπους ὅταν δὲ τοῦτο χεῦμ΄ ἀκήρατον λάβω;  Χορός κρατῆρές εἰσιν, ἀνδρὸς εὔχειρος τέχνη, ὧν κρᾶτ΄ ἔρεψον καὶ λαβὰς ἀμφιστόμουσ.  Οἰδίπους θαλλοῖσιν ἢ κρόκαισιν, ἢ ποίῳ τρόπῳ;  Χορός οἰός  γε νεαρᾶς νεοπόκῳ μαλλῷ λαβών.  Οἰδίπους εἶεν·  τὸ δ΄ ἔνθεν ποῖ τελευτῆσαί με χρή;  Χορός χοὰς χέασθαι στάντα πρὸς πρώτην ἕω.  Οἰδίπους ἦ τοῖσδε κρωσσοῖς οἷς λέγεις χέω τάδε;  Χορός τρισσάς γε πηγάσ·  τὸν τελευταῖον δ΄ ὅλον.  Οἰδίπους τοῦ τόνδε πλήσας θῶ; δίδασκε καὶ τόδε.  Χορός ὕδατοσ, μελίσσησ·  μηδὲ προσφέρειν μέθυ.  Οἰδίπους ὅταν δὲ τούτων γῆ μελάμφυλλος τύχῃ;  Χορός τρὶς ἐννέ΄ αὐτῇ κλῶνας ἐξ ἀμφοῖν χεροῖν τιθεὶς ἐλαίας τάσδ΄ ἐπεύχεσθαι λιτάσ.  Οἰδίπους τούτων ἀκοῦσαι βούλομαι·  μέγιστα γάρ.  Χορός ὥς σφας καλοῦμεν Εὐμενίδασ, ἐξ εὐμενῶν στέρνων δέχεσθαι τὸν ἱκέτην σωτήριον, αἰτοῦ σύ τ΄ αὐτὸς κεἴ τις ἄλλος ἀντὶ σοῦ, ἄπυστα φωνῶν μηδὲ μηκύνων βοήν· ἔπειτ΄  ἀφέρπειν ἄστροφοσ.   καὶ ταῦτά σοι δράσαντι θαρσῶν ἂν παρασταίην ἐγώ· ἄλλως δὲ δειμαίνοιμ΄ ἄν, ὦ ξέν΄, ἀμφὶ σοι.  Οἰδίπους ὦ παῖδε, κλύετον τῶνδε προσχώρων ξένων;  ̓αντιγόνη ἠκούσαμέν τε χὤ  τι δεῖ πρόστασσε δρᾶν.  Οἰδίπους ἐμοὶ μὲν οὐχ ὁδωτά·  λείπομαι γὰρ ἐν τῷ μὴ δύνασθαι μήδ΄ ὁρᾶν, δυοῖν κακοῖν· σφῷν δ΄ ἁτέρα μολοῦσα πραξάτω τάδε. ἀρκεῖν γὰρ οἶμαι κἀντὶ μυρίων μίαν ψυχὴν τάδ΄ ἐκτίνουσαν, ἢν εὔνους παρῇ. ἀλλ΄ ἐν τάχει τι πράσσετον·  μόνον δέ με μὴ λείπετ΄·  οὐ γὰρ ἂν σθένοι τοὐμὸν δέμας ἔρημον ἕρπειν οὐδ΄ ὑφηγητοῦ δίχα.  ̓ισμήνη ἀλλ΄ εἶμ΄ ἐγὼ τελοῦσα·  τὸν τόπον δ΄ ἵνα χρῆσταί μ΄ ἐφευρεῖν, τοῦτο βούλομαι μαθεῖν.  Χορός τοὐκεῖθεν ἄλσουσ, ὦ ξένη, τοῦδ΄·  ἢν δέ του σπάνιν τιν΄ ἴσχῃσ, ἔστ΄ ἔποικος ὃς φράσει.  ̓ισμήνη χωροῖμ΄ ἂν ἐς τόδ΄·  ̓αντιγόνη, σὺ δ΄ ἐνθάδε φύλασσε πατέρα τόνδε·  τοῖς τεκοῦσι γὰρ οὐδ΄ εἰ πονεῖ τισ, δεῖ  πόνου μνήμην ἔχειν.    Χορός δεινὸν μὲν τὸ πάλαι κείμενον ἤδη κακόν, ὦ ξεῖν΄, ἐπεγείρειν· ὅμως δ΄ ἔραμαι πυθέσθαι Οἰδίπους τί τοῦτο; Χορός τᾶς δειλαίας ἀπόρου φανείσας ἀλγηδόνοσ, ᾇ ξυνέστασ. Οἰδίπους μὴ πρὸς ξενίας ἀνοίξῃς τᾶς σᾶς ἃ πέπονθ΄ ἀναιδῆ. Χορός τό τοι πολὺ καὶ μηδαμὰ λῆγον χρῄζω,  ξεῖν΄, ὀρθὸν ἄκουσμ΄ ἀκοῦσαι. Οἰδίπους ὤμοι. Χορός στέρξον, ἱκετεύω. Οἰδίπους φεῦ φεῦ. Χορός πείθου·  κἀγὼ γὰρ ὅσον σὺ προσχρῄζεισ.   Οἰδίπους ἤνεγκ΄ οὖν κακότατ΄, ὦ ξένοι, ἤνεγκ΄ ἀέκων μέν, θεὸς ἴστω, τούτων δ΄ αὐθαίρετον οὐδέν. Χορός ἀλλ΄  ἐς τί; Οἰδίπους κακᾷ μ΄ εὐνᾷ πόλις οὐδὲν ἴδριν γάμων ἐνέδησεν ἄτᾳ. Χορός ἦ ματρόθεν, ὡς ἀκούω, δυσώνυμα λέκτρ΄ ἐπλήσω; Οἰδίπους ὤμοι θάνατος μὲν τάδ΄ ἀκούειν, ὦ ξεῖν΄·  αὗται δὲ δύ΄ ἐξ ἐμοῦ μὲν Χορός πῶς φῄσ; Οἰδίπους παῖδε, δύο δ΄ ἄτα Χορός ὦ Ζεῦ. Οἰδίπους ματρὸς κοινᾶς ἀπέβλαστον ὠδῖνοσ.   Χορός σαί τ΄ εἴσ΄ ἄρ΄  ἀπόγονοί τε καὶ  Οἰδίπους κοιναί γε πατρὸς ἀδελφεαί. Χορός ἰώ. Οἰδίπους ἰὼ δῆτα μυρίων γ΄ ἐπιστροφαὶ κακῶν. Χορός ἔπαθες Οἰδίπους ἔπαθον ἄλαστ΄ ἔχειν. Χορός ἔρεξας Οἰδίπους οὐκ ἔρεξα. Χορός τί γάρ; Οἰδίπους ἐδεξάμην δῶρον, ὃ μήποτ΄ ἐγὼ ταλακάρδιος ἐπωφέλησας  πόλεος ἐξελέσθαι.   Χορός δύστανε, τί γάρ; ἔθου φόνον Οἰδίπους τί τοῦτο; τί δ΄ ἐθέλεις μαθεῖν; Χορός πατρόσ; Οἰδίπους παπαῖ. δευτέραν ἔπαισασ, ἐπὶ νόσῳ νόσον, Χορός ἔκανες Οἰδίπους ἔκανον.  ἔχει δέ μοι Χορός τί τοῦτο; Οἰδίπους πρὸς δίκας τι. Χορός τί γάρ; Οἰδίπους ἐγὼ φράσω. καὶ  γὰρ ἄν, οὓς ἐφόνευσ΄, ἔμ΄ ἀπώλεσαν· νόμῳ δὲ καθαρόσ,  ἄϊδρις εἰς τόδ΄ ἦλθον.    Χορός καὶ  μὴν ἄναξ ὅδ΄ ἡμὶν Αἰγέως γόνος Θησεὺς κατ΄  ὀμφὴν σὴν ἐφ΄  ἁστάλη    πάρα.  Θησεύς πολλῶν ἀκούων ἔν τε τῷ πάρος χρόνῳ τὰς αἱματηρὰς ὀμμάτων διαφθορὰς ἔγνωκά σ΄, ὦ παῖ Λαί̈ου, τανῦν θ΄ ὁδοῖς ἐν ταῖσδ΄ ἀκούων μᾶλλον ἐξεπίσταμαι. σκευή τε γάρ σε καὶ τὸ δύστηνον κάρα δηλοῦτον ἡμῖν ὄνθ΄ ὃς εἶ, καί σ΄ οἰκτίσας θέλω ΄περέσθαι, δύσμορ΄ Οἰδίπουσ, τίνα πόλεως ἐπέστης προστροπὴν ἐμοῦ τ΄  ἔχων, αὐτός τε χἠ σὴ δύσμορος παραστάτισ. δίδασκε·  δεινὴν γάρ τιν΄ ἂν πρᾶξιν τύχοις λέξας ὁποίας ἐξαφισταίμην ἐγώ, ὃς οἶδα καὐτὸς ὡς ἐπαιδεύθην ξένοσ, ὥσπερ σύ, χὢς εἷς πλεῖστ΄ ἀνὴρ ἐπὶ ξένης ἤθλησα κινδυνεύματ΄ ἐν τὠμῷ κάρᾳ· ὥστε ξένον γ΄ ἂν οὐδέν΄ ὄνθ΄, ὥσπερ σὺ νῦν, ὑπεκτραποίμην μὴ οὐ συνεκσῴζειν·  ἐπεὶ ἔξοιδ΄ ἀνὴρ ὢν χὤτι τῆς εἰς αὔριον οὐδὲν πλέον μοι σοῦ μέτεστιν ἡμέρασ.  Οἰδίπους Θησεῦ, τὸ σὸν γενναῖον ἐν σμικρῷ λόγῳ παρῆκεν, ὥστε βραχέα μοι δεῖσθαι φράσαι. σὺ γάρ μ΄ ὅς εἰμι κἀφ΄ ὅτου πατρὸς γεγὼς καὶ γῆς ὁποίας ἦλθον, εἰρηκὼς κυρεῖσ· ὥστ΄ ἐστί μοι τὸ λοιπὸν οὐδὲν ἄλλο πλὴν εἰπεῖν ἃ χρῄζω, χὠ λόγος διοίχεται.  Θησεύς τοῦτ΄ αὐτὸ νῦν δίδασχ΄, ὅπως ἂν ἐκμάθω.  Οἰδίπους δώσων ἱκάνω τοὐμὸν ἄθλιον δέμας σοὶ δῶρον, οὐ σπουδαῖον εἰς ὄψιν· τὰ δὲ κέρδη παρ΄ αὐτοῦ κρείσσον΄ ἢ μορφὴ καλή.   Θησεύς ποῖον δὲ κέρδος ἀξιοῖς ἥκειν φέρων;  Οἰδίπους χρόνῳ μάθοις ἄν, οὐχὶ τῷ παρόντι που.  Θησεύς ποίῳ γὰρ ἡ σὴ προσφορὰ δηλώσεται;  Οἰδίπους ὅταν θάνω ΄γὼ   καὶ σύ μου ταφεὺς γένῃ  Θησεύς τὰ λοίσθι΄ αἰτεῖ τοῦ βίου, τὰ δ΄ ἐν μέσῳ ἢ λῆστιν ἴσχεις ἢ δι΄ οὐδενὸς ποεῖ.  Οἰδίπους ἐνταῦθα γάρ μοι κεῖνα συγκομίζεται.  Θησεύς ἀλλ΄ ἐν βραχεῖ δὴ τήνδε μ΄ ἐξαιτεῖ χάριν.  Οἰδίπους ὅρα γε μήν·  οὐ σμικρόσ, οὔχ, ἁγὼν ὅδε.  Θησεύς πότερα τὰ τῶν σῶν ἐκγόνων κἀμοῦ  λέγεισ;  Οἰδίπους κεῖνοι κομίζειν κεῖσ΄ ἄναξ, χρῄζουσί με.  Θησεύς ἀλλ΄  εἰ θέλοντά γ΄  οὐδὲ σοὶ φεύγειν καλόν.  Οἰδίπους ἀλλ΄ οὐδ΄, ὅτ΄ αὐτὸς ἤθελον, παρίεσαν.  Θησεύς ὦ μῶρε, θυμὸς δ΄ ἐν κακοῖς οὐ ξύμφορον.  Οἰδίπους ὅταν μάθῃς μου, νουθέτει, τανῦν δ΄ ἔα.  Θησεύς δίδασκ΄·  ἄνευ γνώμης γὰρ οὔ με χρὴ λέγειν.  Οἰδίπους πέπονθα, Θησεῦ, δεινὰ πρὸς κακοῖς κακά.  Θησεύς ἦ τὴν παλαιὰν ξυμφορὰν γένους ἐρεῖσ;  Οἰδίπους οὐ δῆτ΄, ἐπεὶ πᾶς τοῦτό γ΄ ̔ελλήνων θροεῖ.  Θησεύς τί γὰρ τὸ μεῖζον ἢ κατ΄ ἄνθρωπον νοσεῖσ;  Οἰδίπους οὕτως ἔχει μοι.  γῆς ἐμῆς ἀπηλάθην πρὸς τῶν ἐμαυτοῦ σπερμάτων·  ἔστιν δέ μοι πάλιν κατελθεῖν μήποθ΄, ὡς πατροκτόνῳ.  Θησεύς πῶς δῆτα σ΄ ἂν πεμψαίαθ΄, ὥστ΄ οἰκεῖν δίχα;  Οἰδίπους τὸ θεῖον αὐτοὺς ἐξαναγκάσει στόμα.  Θησεύς ποῖον πάθος δείσαντας ἐκ χρηστηρίων;  Οἰδίπους ὅτι σφ΄ ἀνάγκη τῇδε πληγῆναι χθονί.  Θησεύς καὶ πῶς γένοιτ΄ ἂν τἀμὰ κἀκείνων πικρά;   Οἰδίπους ὦ φίλτατ΄ Αἰγέως παῖ, μόνοις οὐ γίγνεται θεοῖσι γῆρας οὐδὲ κατθανεῖν ποτε. τὰ δ΄ ἄλλα συγχεῖ πάνθ΄ ὁ παγκρατὴς χρόνοσ. φθίνει μὲν ἰσχὺς γῆσ, φθίνει δὲ σώματοσ, θνῄσκει δὲ πίστισ, βλαστάνει δ΄ ἀπιστία, καὶ πνεῦμα ταὐτὸν οὔποτ΄ οὔτ΄ ἐν ἀνδράσιν φίλοις βέβηκεν οὔτε πρὸς πόλιν πόλει. τοῖς μὲν γὰρ ἤδη, τοῖς δ΄ ἐν ὑστέρῳ χρόνῳ τὰ τερπνὰ πικρὰ γίγνεται καὖθις φίλα. καὶ ταῖσι Θήβαις εἰ τανῦν εὐημερεῖ καλῶς τὰ πρὸς σέ, μυρίας ὁ μυρίος χρόνος τεκνοῦται νύκτας ἡμέρας τ΄ ἰών, ἐν αἷς τὰ νῦν ξύμφωνα δεξιώματα δόρει διασκεδῶσιν ἐκ σμικροῦ λόγου· ἵν΄ οὑμὸς εὕδων καὶ κεκρυμμένος νέκυς ψυχρός ποτ΄ αὐτῶν θερμὸν αἷμα πίεται, εἰ Ζεὺς ἔτι Ζεὺς χὠ Διὸς Φοῖβος σαφήσ. ἀλλ΄ οὐ γὰρ αὐδᾶν ἡδὺ τἀκίνητ΄ ἔπη, ἔα μ΄ ἐν οἷσιν ἠρξάμην, τὸ σὸν μόνον πιστὸν φυλάσσων, κοὔποτ΄ Οἰδίπουν ἐρεῖς ἀχρεῖον οἰκητῆρα δέξασθαι τόπων τῶν ἐνθάδ΄, εἴπερ μὴ θεοὶ ψεύσουσί με.  Χορός ἄναξ, πάλαι καὶ ταῦτα καὶ τοιαῦτ΄ ἔπη γῇ τῇδ΄ ὅδ΄ ἁνὴρ ὡς τελῶν ἐφαίνετο.  Θησεύς τίς δῆτ΄ ἂν ἀνδρὸς εὐμένειαν ἐκβάλοι τοιοῦδ΄, ὅτῳ πρῶτον μὲν ἡ δορύξενος κοινή παρ΄ ἡμῖν αἰέν ἐστιν ἑστία; ἔπειτα δ΄ ἱκέτης δαιμόνων ἀφιγμένος γῇ τῇδε κἀμοὶ δασμὸν οὐ σμικρὸν τίνει. ἁγὼ σεβισθεὶς οὔποτ΄ ἐκβαλῶ χάριν τὴν τοῦδε, χώρᾳ δ΄ ἔμπολιν  κατοικιῶ. εἰ δ΄ ἐνθάδ΄ ἡδὺ τῷ ξένῳ μίμνειν, σέ νιν τάξω φυλάσσειν, εἴτ΄ ἐμοῦ στείχειν μέτα, τόδ΄  ἡδύ, τούτων, Οἰδίπουσ, δίδωμί σοι κρίναντι χρῆσθαι·  τῇδε γὰρ ξυνοίσομαι.   Οἰδίπους ὦ Ζεῦ, διδοίης τοῖσι τοιούτοισιν εὖ.  Θησεύς τί δῆτα χρῄζεισ; ἦ δόμους στείχειν ἐμούσ;  Οἰδίπους εἴ μοι θέμις γ΄ ἦν·  ἀλλ΄ ὁ χῶρός ἐσθ΄ ὅδε,  Θησεύς ἐν ᾧ τί πράξεισ; οὐ γὰρ ἀντιστήσομαι.  Οἰδίπους ἐν ᾧ κρατήσω τῶν ἔμ΄ ἐκβεβληκότων.  Θησεύς μέγ΄ ἂν λέγοις δώρημα τῆς συνουσίασ.  Οἰδίπους εἰ σοί γ΄ ἅπερ φῂς ἐμμενεῖ τελοῦντί μοι.  Θησεύς θάρσει τὸ τοῦδέ γ΄ ἀνδρόσ·  οὔ σε μὴ προδῶ.  Οἰδίπους οὔτοι σ΄ ὑφ΄ ὅρκου γ΄ ὡς κακὸν πιστώσομαι.  Θησεύς οὔκουν πέρα γ΄ ἂν οὐδὲν ἢ λόγῳ φέροισ.  Οἰδίπους πῶς οὖν ποήσεισ;  Θησεύς τοῦ μάλιστ΄ ὄκνος σ΄ ἔχει;  Οἰδίπους ἥξουσιν ἄνδρες  Θησεύς ἀλλὰ τοῖσδ΄ ἔσται μέλον.  Οἰδίπους ὅρα με λείπων  Θησεύς μὴ δίδασχ΄ ἃ χρή με δρᾶν.  Οἰδίπους ὀκνοῦντ΄ ἀνάγκη.  Θησεύς τοὐμὸν οὐκ ὀκνεῖ κέαρ.  Οἰδίπους οὐκ οἶσθ΄ ἀπειλὰς  Θησεύς οἶδ΄ ἐγώ σε μή τινα ἐνθένδ΄ ἀπάξοντ΄ ἄνδρα πρὸς βίαν ἐμοῦ. πολλαὶ δ΄ ἀπειλαὶ πολλὰ δὴ μάτην ἔπη θυμῷ κατηπείλησαν, ἀλλ΄ ὁ νοῦς ὅταν αὑτοῦ γένηται, φροῦδα τἀπειλήματα. κείνοις δ΄ ἴσως κεἰ δείν΄ ἐπερρώσθη λέγειν τῆς σῆς ἀγωγῆσ, οἶδ΄ ἐγώ, φανήσεται μακρὸν τὸ δεῦρο πέλαγος οὐδὲ πλώσιμον. θαρσεῖν μὲν οὖν ἔγωγε κἂν ἐμῆς ἄνευ γνώμης ἐπαινῶ,    Φοῖβος εἰ προὔπεμψέ σε· ὅμως δὲ κἀμοῦ μὴ παρόντος οἶδ΄ ὅτι τοὐμὸν φυλάξει σ΄ ὄνομα μὴ πάσχειν κακῶσ.    Χορός εὐίππου, ξένε, τᾶσδε χώρας ἵκου τὰ κράτιστα γᾶς ἔπαυλα, τὸν ἀργῆτα Κολωνόν, ἔνθ΄ ἁ λίγεια μινύρεται θαμίζουσα μάλιστ΄ ἀηδὼν χλωραῖς ὑπὸ βάσσαισ, τὸν οἰνωπὸν ἔχουσα κισσὸν καὶ τὰν ἄβατον θεοῦ φυλλάδα μυριόκαρπον ἀνήλιον ἀνήνεμόν τε πάντων χειμώνων· ἵν΄ ὁ βακχιώτας ἀεὶ Διόνυσος ἐμβατεύει θεαῖς ἀμφιπολῶν τιθήναισ.   Χορός θάλλει δ΄ οὐρανίας ὑπ΄  ἄχνας ὁ καλλίβοτρυς κατ΄ ἦμαρ ἀεὶ νάρκισσοσ, μεγάλαιν θεαῖν ἀρχαῖον στεφάνωμ΄, ὅ τε χρυσαυγὴς κρόκοσ·  οὐδ΄ ἄϋπνοι κρῆναι μινύθουσιν Κηφισοῦ  νομάδες ῥεέθρων, ἀλλ΄ αἰὲν ἐπ΄ ἤματι ὠκυτόκος πεδίων ἐπινίσσεται ἀκηράτῳ σὺν ὄμβρῳ στερνούχου χθονόσ·  οὐδὲ Μουσᾶν χοροί νιν ἀπεστύγησαν οὐδ΄ ἁ   Χορός χρυσάνιος ̓αφροδίτα. ἔστιν δ΄ οἷον ἐγὼ γᾶς ̓ασίας οὐκ ἐπακούω οὐδ΄ ἐν τᾷ μεγάλᾳ Δωρίδι νάσῳ Πέλοπος πώποτε βλαστὸν φύτευμ΄ ἀχείρωτον αὐτόποιον, ἐγχέων φόβημα δαί̈ων, ὃ τᾷδε θάλλει μέγιστα χώρᾳ, γλαυκᾶς παιδοτρόφου φύλλον ἐλαίασ· τὸ μέν τις οὐ νεαρὸς οὐδὲ  γήρᾳ συνναίων  ἁλιώσει χερὶ πέρσασ·  ὁ γὰρ αἰὲν ὁρῶν κύκλος λεύσσει νιν μορίου Διὸς χἀ γλαυκῶπις ̓αθάνα.   Χορός ἄλλον δ΄ αἶνον ἔχω ματροπόλει τᾷδε κράτιστον δῶρον τοῦ μεγάλου δαίμονοσ, εἰπεῖν, χθονὸς αὔχημα μέγιστον, εὔιππον, εὔπωλον, εὐθάλασσον. ὦ παῖ Κρόνου, σὺ γάρ νιν εἰς τόδ΄ εἷσας αὔχημ΄, ἄναξ Ποσειδάν, ἵπποισιν τὸν ἀκεστῆρα χαλινὸν πρώταισι ταῖσδε κτίσας ἀγυιαῖσ. ἁ δ΄ εὐήρετμος ἔκπαγλ΄ ἁλία χερσὶ παραπτομένα πλάτα θρῴσκει, τῶν ἑκατομπόδων Νηρῄδων ἀκόλουθοσ.    ̓αντιγόνη ὦ πλεῖστ΄  ἐπαίνοις εὐλογούμενον πέδον, νῦν σὸν τὰ λαμπρὰ ταῦτα δὴ φαίνειν ἔπη.  Οἰδίπους τί δ΄ ἔστιν, ὦ παῖ, καινόν;  ̓αντιγόνη ἆσσον ἔρχεται Κρέων ὅδ΄ ἡμῖν οὐκ ἄνευ πομπῶν, πάτερ.  Οἰδίπους ὦ φίλτατοι γέροντεσ, ἐξ ὑμῶν ἐμοὶ φαίνοιτ΄ ἂν ἤδη τέρμα τῆς σωτηρίασ.  Χορός θάρσει, παρέσται·  καὶ γὰρ εἰ γέρων ἐγώ, τὸ τῆσδε χώρας οὐ γεγήρακεν σθένοσ.  Κρέων ἄνδρες χθονὸς τῆσδ΄ εὐγενεῖς οἰκήτορεσ, ὁρῶ τιν΄ ὑμᾶς ὀμμάτων εἰληφότας φόβον νεώρη τῆς ἐμῆς ἐπεισόδου, ὃν μήτ΄ ὀκνεῖτε μήτ΄ ἀφῆτ΄ ἔπος κακόν. ἥκω γὰρ οὐχ ὡς δρᾶν τι βουληθείσ, ἐπεὶ γέρων μέν εἰμι, πρὸς πόλιν δ΄ ἐπίσταμαι σθένουσαν ἥκων, εἴ τιν΄ ̔ελλάδοσ, μέγα. ἀλλ΄ ἄνδρα τόνδε τηλικόσδ΄ ἀπεστάλην πείσων ἕπεσθαι πρὸς τὸ Καδμείων πέδον, οὐκ ἐξ ἑνὸς στείλαντοσ, ἀλλ΄ ἀνδρῶν ὑπὸ πάντων κελευσθείσ, οὕνεχ΄ ἧκέ μοι γένει τὰ τοῦδε πενθεῖν πήματ΄ εἰς πλεῖστον πόλεωσ. ἀλλ΄ ὦ ταλαίπωρ΄ Οἰδίπουσ, κλύων ἐμοῦ ἱκοῦ πρὸς οἴκουσ.  πᾶς σε Καδμείων λεὼς καλεῖ δικαίωσ, ἐκ δὲ τῶν μάλιστ΄ ἐγώ, ὅσῳπερ, εἰ μὴ πλεῖστον ἀνθρώπων ἔφυν κάκιστοσ, ἀλγῶ τοῖσι σοῖς κακοῖσ, γέρον, ὁρῶν σε τὸν δύστηνον ὄντα μὲν ξένον, ἀεὶ δ΄ ἀλήτην κἀπὶ προσπόλου μιᾶς βιοστερῆ χωροῦντα·  τὴν ἐγὼ τάλας οὐκ ἄν ποτ΄ ἐς τοσοῦτον αἰκίας πεσεῖν ἔδοξ΄, ὅσον πέπτωκεν ἥδε δύσμοροσ, ἀεί σε κηδεύουσα καὶ  τὸ σὸν κάρα πτωχῷ διαίτῃ, τηλικοῦτοσ, οὐ γάμων ἔμπειροσ, ἀλλὰ τοὐπιόντος ἁρπάσαι. ἆρ΄ ἄθλιον τοὔνειδοσ, ὦ τάλας ἐγώ, ὠνείδισ΄ εἰς σὲ κἀμὲ καὶ τὸ πᾶν γένοσ; ἀλλ΄ οὐ γὰρ ἔστι τἀμφανῆ κρύπτειν, σύ νιν πρὸς θεῶν πατρῴων, Οἰδίπουσ, πεισθεὶς ἐμοὶ κρύψον, θελήσας ἄστυ καὶ δόμους μολεῖν τοὺς σοὺς πατρῴουσ, τήνδε τὴν πόλιν φίλως εἰπών·  ἐπαξία γάρ·  ἡ δ΄ οἴκοι πλέον δίκῃ σέβοιτ΄ ἄν, οὖσα σὴ πάλαι τροφόσ.   Οἰδίπους ὦ πάντα τολμῶν κἀπὸ παντὸς ἂν φέρων λόγου δικαίου μηχάνημα ποικίλον, τί ταῦτα πειρᾷ κἀμὲ δεύτερον θέλεις ἑλεῖν ἐν οἷς μάλιστ΄ ἂν ἀλγοίην ἁλούσ; πρόσθεν τε γάρ με τοῖσιν οἰκείοις κακοῖς νοσοῦνθ΄, ὅτ΄ ἦν μοι τέρψις ἐκπεσεῖν χθονόσ, οὐκ ἤθελες θέλοντι προσθέσθαι χάριν· ἀλλ΄ ἡνίκ΄ ἤδη μεστὸς ἦ θυμούμενος καὶ τοὐν δόμοισιν ἦν διαιτᾶσθαι γλυκύ, τότ΄  ἐξεώθεις κἀξέβαλλεσ, οὐδέ σοι τὸ συγγενὲς τοῦτ΄ οὐδαμῶς τότ΄ ἦν φίλον· νῦν τ΄ αὖθις ἡνίκ΄ εἰσορᾷς πόλιν τέ μοι ξυνοῦσαν εὔνουν τήνδε καὶ γένος τὸ πᾶν, πειρᾷ μετασπᾶν, σκληρὰ μαλθακῶς λέγων. καίτοι τίς αὕτη τέρψις ἄκοντας φιλεῖν; ὥσπερ τις εἴ σοι λιπαροῦντι μὲν τυχεῖν μηδὲν διδοίη μηδ΄ ἐπαρκέσαι θέλοι, πλήρη δ΄ ἔχοντι θυμὸν ὧν χρῄζοισ, τότε δωροῖθ΄, ὅτ΄ οὐδὲν ἡ χάρις χάριν φέροι· ἆρ΄ ἂν ματαίου τῆσδ΄ ἂν ἡδονῆς τύχοισ; τοιαῦτα μέντοι καὶ σὺ προσφέρεις ἐμοί, λόγῳ μὲν ἐσθλά.  τοῖσι δ΄ ἔργοισιν κακά. φράσω δὲ καὶ τοῖσδ΄, ὥς σε δηλώσω κακόν. ἥκεις ἔμ΄ ἄξων, οὐχ΄ ἵν΄ ἐς δόμους ἄγῃσ, ἀλλ΄ ὡς πάραυλον οἰκίσῃσ, πόλις δέ σοι κακῶν ἄνατος τῆσδ΄ ἀπαλλαχθῇ χθονόσ. οὐκ ἔστι σοι ταῦτ΄, ἀλλά σοι τάδ΄ ἔστ΄, ἐκεῖ χώρας ἀλάστωρ οὑμὸς ἐνναίων ἀεί· ἔστιν δὲ παισὶ τοῖς ἐμοῖσι τῆς ἐμῆς χθονὸς λαχεῖν τοσοῦτον, ἐνθανεῖν μόνον. ἆρ΄ οὐκ ἄμεινον ἢ σὺ τἀν Θήβαις φρονῶ; πολλῷ γ΄, ὅσῳπερ κἀκ σαφεστέρων κλύω, Φοίβου τε καὐτοῦ Ζηνόσ, ὃς κείνου πατήρ. τὸ σὸν δ΄ ἀφῖκται δεῦρ΄ ὑπόβλητον στόμα, πολλὴν ἔχον στόμωσιν·  ἐν δὲ τῷ λέγειν κάκ΄ ἂν λάβοις τὰ πλείον΄ ἢ σωτήρια. ἀλλ΄ οἶδα γάρ σε ταῦτα μὴ τείθων, ἴθι· ἡμᾶς δ΄ ἔα ζῆν ἐνθάδ΄·  οὐ γὰρ ἂν κακῶς οὐδ΄ ὧδ΄ ἔχοντες ζῷμεν, εἰ τερποίμεθα.   Κρέων πότερα νομίζεις δυστυχεῖν ἔμ΄ ἐς τὰ σά, ἤ σ΄ εἰς τὰ σαυτοῦ μᾶλλον, ἐς τῷ νῦν λόγῳ;  Οἰδίπους ἐμοὶ μέν ἐσθ΄ ἥδιστον, εἰ σὺ μήτ΄ ἐμὲ πείθειν οἷός τ΄ εἶ μήτε τούσδε τοὺς πέλασ.  Κρέων ὦ δύσμορ΄, οὐδὲ τῷ χρόνῳ φύσας φανεῖ φρένας ποτ΄ ἀλλὰ λῦμα τῷ γήρᾳ τρέφει;  Οἰδίπους γλώσσῃ σὺ δεινόσ·  ἄνδρα δ΄ οὐδέν΄ οἶδ΄ ἐγὼ δίκαιον ὅστις ἐξ ἅπαντος εὖ λέγει.  Κρέων χωρὶς τό τ΄ εἰπεῖν πολλὰ καὶ τὰ καίρια.  Οἰδίπους ὡς δὴ σὺ βραχέα, ταῦτα δ΄ ἐν καιρῷ λέγεισ.  Κρέων οὐ δῆθ΄  ὅτῳ γε νοῦς ἴσος καὶ σοὶ πάρα.  Οἰδίπους ἄπελθ΄, ἐρῶ γὰρ καὶ πρὸ τῶνδε, μηδέ με φύλασσ΄ ἐφορμῶν ἔνθα χρὴ ναίειν ἐμέ.  Κρέων μαρτύρομαι τούσδ΄, οὐ σέ· πρὸς δὲ τοὺς φίλους οἷ΄ ἀνταμείβει ῥήματ΄, ἤν σ΄ ἕλω ποτέ  Οἰδίπους τίς δ΄ ἄν με τῶνδε συμμάχων ἕλοι βίᾳ;  Κρέων ἦ μὴν σὺ κἄνευ τοῦδε λυπηθεὶς ἔσει.  Οἰδίπους ποίῳ σὺν ἔργῳ τοῦτ΄ ἀπειλήσας ἔχεισ;  Κρέων παίδοιν δυοῖν σοι τὴν μὲν ἀρτίως ἐγὼ ξυναρπάσας ἔπεμψα, τὴν δ΄ ἄξω τάχα.  Οἰδίπους οἴμοι.  Κρέων τάχ΄  ἕξεις μᾶλλον οἰμώζειν τάδε.  Οἰδίπους τὴν παῖδ΄ ἔχεις μου;  Κρέων τήνδε τ΄ οὐ μακροῦ χρόνου.  Οἰδίπους ἰὼ ξένοι, τί δράσετ΄; ἦ προδώσετε, κοὐκ ἐξελᾶτε τὸν ἀσεβῆ τῆσδε χθονόσ;  Χορός χώρει, ξέν΄, ἔξω θᾶσσον.  οὔτε γὰρ τὰ νῦν δίκαια πράσσεις οὔθ΄ ἃ πρόσθεν εἴργασαι.  Κρέων ὑμῖν ἂν εἴη τήνδε καιρὸς ἐξάγειν ἄκουσαν, εἰ θέλουσα μὴ πορεύεται.  ̓αντιγόνη οἴμοι τάλαινα, ποῖ φύγω; ποίαν λάβω θεῶν ἄρηξιν ἢ βροτῶν;  Χορός τί δρᾷσ, ξένε;  Κρέων οὐχ ἅψομαι τοῦδ΄ ἀνδρόσ, ἀλλὰ τῆς ἐμῆσ.  Οἰδίπους ὦ γῆς ἄνακτεσ.  Χορός ὦ ξέν΄, οὐ δίκαια δρᾷσ.  Κρέων δίκαια.  Χορός πῶς δίκαια;  Κρέων τοὺς ἐμοὺς ἄγω.  Οἰδίπους ἰὼ πόλισ.  Χορός τί δρᾷσ, ὦ ξέν΄; οὐκ ἀφήσεισ; τάχ΄ εἰς βάσανον εἶ χερῶν.  Κρέων εἴργου.  Χορός σοῦ μὲν οὔ, τάδε γε μωμένου.  Κρέων πόλει μαχεῖ γάρ, εἴ τι πημανεῖς ἐμέ.  Οἰδίπους οὐκ ἠγόρευον ταῦτ΄ ἐγώ;  Χορός μέθες χεροῖν τὴν παῖδα θᾶσσον.  Κρέων μὴ ΄πίτασσ΄ ἃ μὴ κρατεῖσ.  Χορός χαλᾶν λέγω σοι.  Κρέων σοὶ  δ΄ ἔγωγ΄ ὁδοιπορεῖν.  Χορός πρόβαθ΄ ὧδε, βᾶτε βᾶτ΄, ἔντοποι· πόλις ἐναίρεται, πόλις ἐμά, σθένει·  πρόβαθ΄ ὧδέ μοι.  ̓αντιγόνη ἀφέλκομαι δύστηνοσ,  ὦ ξένοι ξένοι.  Οἰδίπους ποῦ, τέκνον, εἴ μοι;  ̓αντιγόνη πρὸς βίαν πορεύομαι.  Οἰδίπους ὄρεξον, ὦ παῖ, χεῖρασ.  ̓αντιγόνη ἀλλ΄ οὐδὲν σθένω.  Κρέων οὐκ ἄξεθ΄ ὑμεῖσ;  Οἰδίπους ὦ τάλας ἐγώ, τάλασ.   Κρέων οὔκουν ποτ΄ ἐκ τούτοιν γε μὴ σκήπτροιν ἔτι ὁδοιπορήσῃσ·  ἀλλ΄ ἐπεὶ νικᾶν θέλεις πατρίδα τε τὴν σὴν καὶ φίλουσ, ὑφ΄  ὧν ἐγὼ ταχθεὶς τάδ΄ ἔρδω, καὶ τύραννος ὢν ὅμωσ, νίκα.  χρόνῳ γάρ, οἶδ΄ ἐγώ, γνώσει τάδε, ὁθούνεκ΄ αὐτὸς αὑτὸν οὔτε νῦν καλὰ δρᾷς οὔτε πρόσθεν εἰργάσω βίᾳ φίλων, ὀργῇ χάριν δούσ, ἥ σ΄ ἀεὶ λυμαίνεται.  Χορός ἐπίσχες αὐτοῦ,  ξεῖνε.  Κρέων μὴ ψαύειν λέγω.  Χορός οὔτοι σ΄ ἀφήσω, τῶνδέ γ΄ ἐστερημένοσ.  Κρέων καὶ μεῖζον ἆρα ῥύσιον πόλει τάχα θήσεισ·  ἐφάψομαι γὰρ οὐ ταύταιν μόναιν.  Χορός ἀλλ΄ ἐς τί τρέψει;  Κρέων τόνδ΄  ἀπάξομαι λαβών.  Χορός δεινὸν λέγοις ἄν.  Κρέων τοῦτο νῦν πεπράξεται.  Χορός ἢν μή σ΄ ὁ κραίνων τῆσδε γῆς ἀπειργάθῃ.  Οἰδίπους ὦ φθέγμ΄ ἀναιδέσ, ἦ σὺ γὰρ ψαύσεις ἐμοῦ;  Κρέων αὐδῶ σιωπᾶν.  Οἰδίπους μὴ γὰρ αἵδε δαίμονες θεῖέν μ΄ ἄφωνον τῆσδε τῆς ἀρᾶς ἔτι, ὅς μ΄, ὦ κάκιστε, ψιλὸν ὄμμ΄ ἀποσπάσας πρὸς ὄμμασιν τοῖς πρόσθεν ἐξοίχει βίᾳ. τοιγὰρ σέ τ΄ αὐτὸν καὶ γένος τὸ σὸν θεῶν ὁ πάντα λεύσσων ̔́ηλιος δοίη βίον τοιοῦτον οἷον κἀμὲ γηρᾶναί ποτε.  Κρέων ὁρᾶτε ταῦτα, τῆσδε γῆς ἐγχώριοι;  Οἰδίπους ὁρῶσι κἀμὲ καὶ σέ, καὶ φρονοῦσ΄ ὅτι ἔργοις πεπονθὼς ῥήμασίν σ΄ ἀμύνομαι.  Κρέων οὔτοι καθέξω θυμόν, ἀλλ΄ ἄξω βίᾳ κεἰ μοῦνός εἰμι τόνδε καὶ χρόνῳ βραδύσ.  Οἰδίπους ἰὼ τάλασ.  Χορός ὅσον λῆμ΄ ἔχων ἀφίκου, ξέν΄, εἰ τάδε δοκεῖς τελεῖν.  Κρέων δοκῶ.  Χορός τάνδ΄ ἄρ΄ οὐκέτι νεμῶ πόλιν.  Κρέων τοῖς τοι δικαίοις χὠ βραχὺς νικᾷ μέγαν.  Οἰδίπους ἀκούεθ΄ οἷα φθέγγεται;  Χορός τά γ΄ οὐ τελεῖ. ἴστω μέγας Ζεύσ.  Κρέων Ζεύς γ΄ ἂν εἰδείη, σὺ δ΄ οὔ.  Χορός ἆρ΄ οὐχ ὕβρις τάδ΄;  Κρέων ὕβρισ, ἀλλ΄ ἀνεκτέα.  Χορός ἰὼ πᾶς λεώσ, ἰὼ γᾶς πρόμοι, μόλετε σὺν τάχει, μόλετ΄, ἐπεὶ πέραν περῶσ΄ οἵδε δή.  Οἰδίπους τίς ποθ΄ ἡ βοή; τί τοὔργον; ἐκ τίνος φόβου ποτὲ βουθυτοῦντά μ΄ ἀμφὶ βωμὸν ἔσχετ΄ ἐναλίῳ θεῷ τοῦδ΄ ἐπιστάτῃ Κολωνοῦ; λέξαθ΄, ὡς εἰδῶ τὸ πᾶν, οὗ χάριν δεῦρ΄ ᾖξα θᾶσσον ἢ καθ΄  ἡδονὴν   ποδόσ.  Οἰδίπους ὦ φίλτατ΄, ἔγνων γὰρ τὸ προσφώνημά σου, πέπονθα δεινὰ τοῦδ΄ ὑπ΄ ἀνδρὸς ἀρτίωσ.  Θησεύς τὰ ποῖα ταῦτα, τίς δ΄ ὁ πημήνασ; λέγε.  Οἰδίπους Κρέων ὅδ΄, ὃν δέδορκασ, οἴχεται τέκνων ἀποσπάσας μου τὴν μόνην ξυνωρίδα.  Θησεύς πῶς εἶπασ;  Οἰδίπους οἷά περ πέπονθ΄ ἀκήκοασ.   Θησεύς οὔκουν τις ὡς τάχιστα προσπόλων μολὼν πρὸς τούσδε βωμούσ, πάντ΄ ἀναγκάσει λεὼν ἄνιππον ἱππότην τε θυμάτων ἄπο σπεύδειν ἀπὸ ῥυτῆροσ, ἔνθα δίστομοι μάλιστα συμβάλλουσιν ἐμπόρων ὁδοί, ὡς μὴ παρέλθωσ΄ αἱ κόραι, γέλως δ΄ ἐγὼ ξένῳ γένωμαι τῷδε, χειρωθεὶς βίᾳ. ἴθ΄, ὡς ἄνωγα, σὺν τάχει.  τοῦτον δ΄ ἐγώ, εἰ μὲν δι΄ ὀργῆς ἧκον, ἧς ὅδ΄ ἄξιοσ, ἄτρωτον οὐ μεθῆκ΄ ἂν ἐξ ἐμῆς χερόσ. νῦν δ΄ οὕσπερ αὐτὸς τοὺς νόμους εἰσῆλθ΄ ἔχων, τούτοισι κοὐκ ἄλλοισιν ἁρμοσθήσεται. οὐ γάρ ποτ΄ ἔξει τῆσδε τῆς χώρασ, πρὶν ἂν κείνας ἐναργεῖς δεῦρό μοι στήσῃς ἄγων· ἐπεὶ δέδρακας οὔτ΄ ἐμοῦ καταξίως οὔθ΄ ὧν πέφυκας αὐτὸς οὔτε σῆς χθονόσ· ὅστις δίκαι΄ ἀσκοῦσαν εἰσελθὼν πόλιν κἄνευ νόμου κραίνουσαν οὐδέν, εἶτ΄ ἀφεὶς τὰ τῆσδε τῆς γῆς κύρι΄, ὧδ΄ ἐπεισπεσὼν ἄγεις θ΄ ἃ χρῄζεις καὶ παρίστασαι βίᾳ, καί μοι πόλιν κένανδρον ἢ δούλην τινὰ ἔδοξας εἶναι κἄμ΄ ἴσον τῷ μηδενί. καίτοι σε Θῆβαί γ΄ οὐκ ἐπαίδευσαν κακόν· οὐ γὰρ φιλοῦσιν ἄνδρας ἐκδίκους τρέφειν, οὐδ΄ ἄν σ΄ ἐπαινέσειαν, εἰ πυθοίατο συλῶντα τἀμὰ καὶ τὰ τῶν θεῶν, βίᾳ ἄγοντα φωτῶν ἀθλίων ἱκτήρια. οὔκουν ἔγωγ΄ ἂν σῆς ἐπεμβαίνων χθονόσ, οὐδ΄ εἰ τὰ πάντων εἶχον ἐνδικώτατα, ἄνευ γε τοῦ κραίνοντοσ, ὅστις ἦν, χθονὸς οὔθ΄ εἷλκον οὔτ΄ ἂν ἦγον, ἀλλ΄ ἠπιστάμην ξένον παρ΄ ἀστοῖς ὡς διαιτᾶσθαι χρεών. σὺ δ΄ ἀξίαν οὐκ οὖσαν αἰσχύνεις πόλιν τὴν αὐτὸς αὑτοῦ, καί σ΄  ὁ πληθύων χρόνος γέρονθ΄ ὁμοῦ τίθησι καὶ τοῦ νοῦ κενόν. εἶπον μὲν οὖν καὶ πρόσθεν, ἐννέπω δὲ νῦν, τὰς παῖδας ὡς τάχιστα δεῦρ΄ ἄγειν τινά, εἰ μὴ μέτοικος τῆσδε τῆς χώρας θέλεις εἶναι βίᾳ τε κοὐχ ἑκών·  καὶ ταῦτά σοι τῷ νῷ θ΄ ὁμοίως κἀπὸ τῆς γλώσσης λέγω.  Χορός ὁρᾷς ἵν΄ ἥκεισ, ὦ ξέν΄; ὡς ἀφ΄ ὧν μὲν εἶ φαίνει δίκαιοσ, δρῶν δ΄ ἐφευρίσκει κακά.   Κρέων ἐγὼ οὔτ΄ ἄνανδρον τήνδε τὴν πόλιν νέμων, ὦ τέκνον Αἰγέωσ, οὔτ΄ ἄβουλον, ὡς σὺ φῄσ, τοὔργον τόδ΄ ἐξέπραξα, γιγνώσκων δ΄ ὅτι οὐδείς ποτ΄ αὐτοὺς τῶν ἐμῶν ἂν ἐμπέσοι ζῆλος ξυναίμων, ὥστ΄ ἐμοῦ τρέφειν βίᾳ. ᾔδη δ΄ ὁθούνεκ΄ ἄνδρα καὶ πατροκτόνον κἄναγνον οὐ δεξοίατ΄, οὐδ΄ ὅτῳ γάμοι ξυνόντες ηὑρέθησαν ἀνόσιοι τέκνων. τοιοῦτον αὐτοῖς ̓́αρεος εὔβουλον πάγον ἐγὼ ξυνῄδη χθόνιον ὄνθ΄, ὃς οὐκ ἐᾷ τοιούσδ΄ ἀλήτας τῇδ΄ ὁμοῦ ναίειν πόλει· ᾧ πίστιν ἴσχων τήνδ΄ ἐχειρούμην ἄγραν. καὶ ταῦτ΄ ἂν οὐκ ἔπρασσον, εἰ μή μοι πικρὰς αὐτῷ τ΄ ἀρὰς ἠρᾶτο καὶ τὠμῷ γένει· ἀνθ΄ ὧν πεπονθὼς ἠξίουν τάδ΄ ἀντιδρᾶν. θυμοῦ γὰρ οὐδὲν γῆράς ἐστιν ἄλλο πλὴν θανεῖν·  θανόντων δ΄ οὐδὲν ἄλγος ἅπτεται. πρὸς ταῦτα πράξεις οἷον ἂν θέλῃσ·  ἐπεὶ ἐρημία με, κεἰ δίκαι΄, ὅμως λέγω, σμικρὸν τίθησι· πρὸς δὲ τὰς πράξεις ὅμωσ, καὶ τηλικόσδ΄ ὤν, ἀντιδρᾶν πειράσομαι.   Οἰδίπους ὦ λῆμ΄  ἀναιδέσ, τοῦ καθυβρίζειν δοκεῖσ, πότερον ἐμοῦ γέροντος ἢ σαυτοῦ, τόδε; ὅστις φόνους μοι καὶ γάμους καὶ συμφορὰς τοῦ σοῦ διῆκας στόματοσ, ἃς ἐγὼ τάλας ἤνεγκον ἄκων·  θεοῖς γὰρ ἦν οὕτω φίλον, τάχ΄ ἄν τι μηνίουσιν εἰς γένος πάλαι. ἐπεὶ καθ΄ αὑτόν γ΄ οὐκ ἂν ἐξεύροις ἐμοὶ ἁμαρτίας ὄνειδος οὐδέν, ἀνθ΄ ὅτου τάδ΄ εἰς ἐμαυτὸν τοὺς ἐμούς θ΄ ἡμάρτανον. ἐπεὶ δίδαξον, εἴ τι θέσφατον πατρὶ χρησμοῖσιν ἱκνεῖθ΄ ὥστε πρὸς παίδων θανεῖν, πῶς ἂν δικαίως τοῦτ΄ ὀνειδίζοις ἐμοί, ὃς οὔτε βλάστας πω γενεθλίους πατρόσ, οὐ μητρὸς εἶχον, ἀλλ΄ ἀγέννητος τότ΄ ἦ; εἰ δ΄ αὖ φανεὶς δύστηνοσ, ὡς ἐγὼ ΄φάνην, ἐς χεῖρας ἦλθον πατρὶ καὶ κατέκτανον, μηδὲν ξυνιεὶς ὧν ἔδρων εἰς οὕς τ΄ ἔδρων, πῶς ἂν τό γ΄ ἆκον πρᾶγμ΄ ἂν εἰκότως ψέγοισ; μητρὸς δέ, τλῆμον, οὐκ ἐπαισχύνει γάμους οὔσης ὁμαίμου σῆς μ΄ ἀναγκάζων λέγειν, οἵους ἐρῶ τάχ΄·  οὐ γὰρ οὖν σιγήσομαι, σοῦ γ΄ εἰς τόδ΄ ἐξελθόντος ἀνόσιον στόμα. ἔτικτε γάρ μ΄ ἔτικτεν, ὤμοι μοι κακῶν, οὐκ εἰδότ΄ οὐκ εἰδυῖα, καὶ τεκοῦσά με, αὑτῆς ὄνειδος παῖδας ἐξέφυσέ μοι. ἀλλ΄ ἓν γὰρ οὖν ἔξοιδα, σὲ μὲν ἑκόντ΄ ἐμὲ κείνην τε ταῦτα δυσστομεῖν·  ἐγὼ δέ νιν ἄκων ἔγημα φθέγγομαί τ΄ ἄκων τάδε. ἀλλ΄ οὐ γὰρ οὔτ΄ ἐν τοῖσδ΄ ἁλώσομαι κακὸς γάμοισιν οὔθ΄ οὓς αἰὲν ἐμφορεῖς σύ μοι φόνους πατρῴους ἐξονειδίζων πικρῶσ. ἓν γάρ μ΄ ἄμειψαι μοῦνον ὧν σ΄ ἀνιστορῶ. εἴ τις σὲ τὸν δίκαιον αὐτίκ΄ ἐνθάδε κτείνοι παραστάσ,   πότερα πυνθάνοι΄ ἂν εἰ πατήρ σ΄ ὁ καίνων ἢ τίνοι΄ ἂν εὐθέωσ; δοκῶ μέν, εἴπερ ζῆν φιλεῖσ, τὸν αἴτιον τίνοι΄ ἂν οὐδὲ τοὔνδικον περιβλέποισ. τοιαῦτα μέντοι καὐτὸς εἰσέβην κακά, θεῶν ἀγόντων·  οἷς ἐγὼ οὐδὲ τὴν πατρὸς ψυχὴν ἂν οἶμαι ζῶσαν ἀντειπεῖν ἐμοί. σὺ δ΄, εἶ γὰρ οὐ δίκαιοσ, ἀλλ΄ ἅπαν καλὸν λέγειν νομίζων ῥητὸν ἄρρητόν τ΄ ἔποσ, τοιαῦτ΄ ὀνειδίζεις με τῶνδ΄ ἐναντίον. καί σοι τὸ Θησέως ὄνομα θωπεῦσαι καλόν, καὶ τὰς ̓αθήνασ, ὡς κατῴκηνται καλῶσ· κᾆθ΄ ὧδ΄ ἐπαινῶν πολλὰ τοῦδ΄ ἐκλανθάνει, ὁθούνεκ΄ εἴ τις γῆ θεοὺς ἐπίσταται τιμαῖς σεβίζειν, ἥδε τοῦθ΄ ὑπερφέρει· ἀφ΄ ἧς σὺ κλέψας τὸν ἱκέτην γέροντ΄ ἐμὲ αὐτόν τ΄ ἐχειροῦ τὰς κόρας τ΄ οἴχει λαβών. ἀνθ΄ ὧν ἐγὼ νῦν τάσδε τὰς θεὰς ἐμοὶ καλῶν ἱκνοῦμαι καὶ κατασκήπτω λιταῖς ἐλθεῖν ἀρωγοὺς ξυμμάχους θ΄, ἵν΄ ἐκμάθῃς οἵων ὑπ΄ ἀνδρῶν ἥδε φρουρεῖται πόλισ.   Χορός ὁ ξεῖνοσ, ὦναξ, χρηστόσ·  αἱ δὲ συμφοραὶ αὐτοῦ πανώλεισ, ἄξιαι δ΄ ἀμυναθεῖν.  Θησεύς ἅλις λόγων, ὡς οἱ μὲν ἐξειργασμένοι σπεύδουσιν, ἡμεῖς δ΄ οἱ παθόντες ἕσταμεν.  Κρέων τί δῆτ΄ ἀμαυρῷ φωτὶ προστάσσεις ποεῖν;  Θησεύς ὁδοῦ κατάρχειν τῆς ἐκεῖ, πομπὸν δέ με χωρεῖν, ἵν΄, εἰ μὲν ἐν τόποισι τοῖσδ΄ ἔχεις τὰς παῖδας ἡμῖν  αὐτὸς ἐκδείξῃς ἐμοί· εἰ δ΄ ἐγκρατεῖς φεύγουσιν, οὐδὲν δεῖ πονεῖν. ἄλλοι γὰρ οἱ σπεύδοντεσ, οὓς οὐ μή ποτε χώρας φυγόντες τῆσδ΄ ἐπεύξωνται θεοῖσ. ἀλλ΄ ἐξυφηγοῦ·  γνῶθι δ΄ ὡς ἔχων ἔχει καί σ΄ εἷλε θηρῶνθ΄ ἡ τύχη·  τὰ γὰρ δόλῳ τῷ μὴ δικαίῳ κτήματ΄ οὐχὶ σῴζεται. κοὐκ ἄλλον ἕξεις εἰς τάδ΄·  ὡς ἔξοιδά σε οὐ ψιλὸν οὐδ΄ ἄσκευον ἐς τοσήνδ΄ ὕβριν ἥκοντα τόλμης τῆς παρεστώσης τανῦν, ἀλλ΄ ἔσθ΄ ὅτῳ σὺ πιστὸς ὢν ἔδρας τάδε. ἃ δεῖ μ΄ ἀθρῆσαι, μηδὲ τήνδε τὴν πόλιν ἑνὸς ποῆσαι φωτὸς ἀσθενεστέραν. νοεῖς τι τούτων, ἢ μάτην τὰ νῦν τέ σοι δοκεῖ λελέχθαι χὤτε ταῦτ΄ ἐμηχανῶ;  Κρέων οὐδὲν σὺ μεμπτὸν ἐνθάδ΄ ὢν ἐρεῖς ἐμοί· οἴκοι δὲ χἠμεῖς εἰσόμεσθ΄ ἃ χρὴ ποεῖν.  Θησεύς χωρῶν ἀπείλει νῦν·  σὺ δ΄ ἡμίν, Οἰδίπουσ, ἕκηλος αὐτοῦ μίμνε, πιστωθεὶς ὅτι, ἢν μὴ θάνω ΄γὼ πρόσθεν, οὐχὶ παύσομαι πρὶν ἄν σε τῶν σῶν κύριον στήσω τέκνων.  Οἰδίπους ὄναιο, Θησεῦ, τοῦ τε γενναίου χάριν καὶ τῆς πρὸς ἡμᾶς ἐνδίκου προμηθίασ.    Χορός εἴην ὅθι δαί̈ων ἀνδρῶν τάχ΄ ἐπιστροφαὶ τὸν χαλκοβόαν ̓́αρη μείξουσιν, ἢ πρὸς Πυθίαις ἢ λαμπάσιν ἀκταῖσ, οὗ πότνιαι σεμνὰ τιθηνοῦνται τέλη θνατοῖσιν, ὧν καὶ χρυσέα κλῂς ἐπὶ γλώσσᾳ βέβακε προσπόλων Εὐμολπιδᾶν· ἔνθ΄ οἶμαι τὸν ἐγρεμάχαν Θησέα καὶ τὰς διστόλους ἀδμῆτας ἀδελφὰς αὐτάρκει τάχ΄ ἐμμίξειν βοᾷ τούσδ΄ ἀνὰ χώρουσ·   Χορός ἤ που τὸν ἐφεσπέρου πέτρας νιφάδος πελῶσ΄ Οἰάτιδος εἰς νόμον, πώλοισιν ἢ ῥιμφαρμάτοις φεύγοντες ἁμίλλαισ. ἁλώσεται·  δεινὸς ὁ προσχώρων ̓́αρησ, δεινὰ δὲ Θησειδᾶν ἀκμά. πᾶς γὰρ ἀστράπτει χαλινόσ, πᾶσα δ΄ ὁρμᾶται καθεῖσ΄ ἀμπυκτήρια  στομίων ἄμβασισ, οἳ τὰν ἱππίαν τιμῶσιν ̓αθάναν καὶ τὸν πόντιον γαιάοχον ̔ρέας φίλον υἱόν.   Χορός ἔρδουσ΄ ἢ μέλλουσιν;  ὡς προμνᾶταί τί μοι γνώμα τάχ΄ ἀντάσειν τᾶν δεινὰ τλασᾶν, δεινὰ δ΄ εὑρουσᾶν πρὸς αὐθαίμων πάθη. τελεῖ τελεῖ Ζεύς τι κατ΄ ἆμαρ μάντις εἴμ΄ ἐσθλῶν ἀγώνων. εἴθ΄ ἀελλαία ταχύρρωστος πελειὰς αἰθερίας νεφέλας κύρσαιμ΄  ἄνωθ΄  ἀγώνων αἰωρήσασα  τοὐμὸν ὄμμα.   Χορός ἰὼ θεῶν πάνταρχε, παντ- όπτα Ζεῦ, πόροις γᾶς τᾶσδε δαμούχοις σθένει ΄πινικείῳ τὸν εὔαγρον τελειῶσαι λόχον, σεμνά τε παῖς Παλλὰς ̓αθάνα. καὶ τὸν ἀγρευτὰν ̓απόλλω καὶ κασιγνήταν πυκνοστίκτων ὀπαδὸν ὠκυπόδων ἐλάφων στέργω διπλᾶς ἀρωγὰς μολεῖν γᾷ τᾷδε καὶ πολίταισ. ὦ ξεῖν΄ ἀλῆτα, τῷ σκοπῷ μὲν οὐκ ἐρεῖς ὡς ψευδόμαντισ·  τὰς κόρας γὰρ εἰσορῶ τάσδ΄ ἆσσον αὖθις ὧδε προσπολουμένασ.    Οἰδίπους ποῦ ποῦ; τί φήσ; πῶς εἶπασ;  ̓αντιγόνη ὦ πάτερ πάτερ, τίς ἂν θεῶν σοι τόνδ΄ ἄριστον ἄνδρ΄ ἰδεῖν δοίη, τὸν ἡμᾶς δεῦρο προσπέμψαντά σοι;  Οἰδίπους ὦ τέκνον, ἦ πάρεστον;  ̓αντιγόνη αἵδε γὰρ χέρες Θησέως ἔσωσαν φιλτάτων τ΄ ὀπαόνων.  Οἰδίπους προσέλθετ΄ ὦ παῖ, πατρὶ καὶ τὸ μηδαμὰ ἐλπισθὲν ἥξειν σῶμα βαστάσαι δότε.  ̓αντιγόνη αἰτεῖς ἃ τεύξει· σὺν πόθῳ γὰρ ἡ χάρισ.  Οἰδίπους ποῦ δῆτα, ποῦ ΄στόν;  ̓αντιγόνη αἵδ΄ ὁμοῦ πελάζομεν.  Οἰδίπους ὦ φίλτατ΄ ἔρνη.  ̓αντιγόνη τῷ τεκόντι πᾶν φίλον.  Οἰδίπους ὦ σκῆπτρα φωτόσ.  ̓αντιγόνη δυσμόρου γε δύσμορα.  Οἰδίπους ἔχω τὰ φίλτατ΄, οὐδ΄  ἔτ΄  ἂν πανάθλιος θανὼν ἂν εἴην σφῷν παρεστώσαιν ἐμοί. ἐρείσατ΄, ὦ παῖ, πλευρὸν ἀμφιδέξιον ἐμφύντε  τῷ φύσαντι, κἀναπαύσατον τοῦ πρόσθ΄ ἐρήμου τοῦδε δυστήνου πλάνου. καί μοι τὰ πραχθέντ΄ εἴπαθ΄ ὡς βράχιστ΄, ἐπεὶ ταῖς τηλικαῖσδε σμικρὸς ἐξαρκεῖ λόγοσ.  ̓αντιγόνη ὅδ΄ ἔσθ΄ ὁ σώσασ·  τοῦδε χρὴ κλύειν, πάτερ, οὗ κἄστι τοὔργον·  τοὐμὸν ὧδ΄ ἔσται βραχύ.  Οἰδίπους ὦ ξεῖνε, μὴ θαύμαζε, πρὸς τὸ λιπαρὲς τέκν΄  εἰ φανέντ΄  ἄελπτα μηκύνω λόγον. ἐπίσταμαι γὰρ τήνδε τὴν ἐς τάσδε μοι τέρψιν παρ΄ ἄλλου μηδενὸς πεφασμένην· σὺ  γάρ νιν ἐξέσωσασ, οὐκ ἄλλος βροτῶν. καί σοι θεοὶ πόροιεν ὡς ἐγὼ θέλω, αὐτῷ τε καὶ γῇ τῇδ΄, ἐπεὶ τό γ΄ εὐσεβὲς μόνοις παρ΄ ὑμῖν ηὗρον ἀνθρώπων ἐγὼ καὶ τοὐπιεικὲς καὶ τὸ μὴ ψευδοστομεῖν. εἰδὼς δ΄ ἀμύνω τοῖσδε τοῖς λόγοις τάδε· ἔχω γὰρ ἅχω διὰ σὲ κοὐκ ἄλλον βροτῶν· καί μοι χέρ΄, ὦναξ, δεξιὰν ὄρεξον, ὡς ψαύσω φιλήσω τ΄, εἰ θέμισ, τὸ σὸν κάρα. καίτοι τί φωνῶ; πῶς σ΄ ἂν ἄθλιος γεγὼς θιγεῖν θελήσαιμ΄ ἀνδρόσ, ᾧ τίς οὐκ ἔνι κηλὶς κακῶν ξύνοικοσ; οὐκ ἔγωγέ σε, οὐδ΄ οὖν ἐάσω·  τοῖς γὰρ ἐμπείροις βροτῶν μόνοις οἷόν τε συνταλαιπωρεῖν τάδε. σὺ δ΄ αὐτόθεν μοι χαῖρε καὶ τὰ λοιπά μου μέλου δικαίωσ, ὥσπερ ἐς τόδ΄ ἡμέρασ.   Θησεύς οὔτ΄ εἴ τι μῆκος τῶν λόγων ἔθου πλέον, τέκνοισι τερφθεὶς τοῖσδε, θαυμάσας ἔχω, οὔτ΄ εἰ πρὸ τοὐμοῦ προύλαβες τὰ τῶνδ΄ ἔπη. βάρος γὰρ ἡμᾶς οὐδὲν ἐκ τούτων ἔχει. οὐ γὰρ λόγοισι τὸν βίον σπουδάζομεν λαμπρὸν ποεῖσθαι μᾶλλον ἢ τοῖς δρωμένοισ. δείκνυμι δ΄·  ὧν γὰρ ὤμοσ΄ οὐκ ἐψευσάμην οὐδέν σε, πρέσβυ·  τάσδε γὰρ πάρειμ΄ ἄγων ζώσασ, ἀκραιφνεῖς τῶν κατηπειλημένων. χὤπως μὲν ἁγὼν ᾑρέθη, τί δεῖ μάτην κομπεῖν, ἅ γ΄ εἴσει καὐτὸς ἐκ ταύταιν ξυνών; λόγος δ΄  ὃς ἐμπέπτωκεν ἀρτίως ἐμοὶ στείχοντι δεῦρο, συμβαλοῦ γνώμην, ἐπεὶ σμικρὸς μὲν εἰπεῖν, ἄξιος δὲ θαυμάσαι· πρᾶγος δ΄ ἀτίζειν οὐδὲν ἄνθρωπον χρεών.  Οἰδίπους τί δ΄ ἔστι, τέκνον Αἰγέωσ; δίδασκέ με ὡς μὴ εἰδότ΄ αὐτὸν μηδὲν ὧν σὺ πυνθάνει.  Θησεύς φασίν τιν΄ ἡμῖν ἄνδρα, σοὶ μὲν ἔμπολιν οὐκ ὄντα, συγγενῆ δέ, προσπεσόντα πως βωμῷ καθῆσθαι τῷ Ποσειδῶνοσ, παρ΄ ᾧ θύων ἔκυρον, ἡνίχ΄ ὡρμώμην ἐγώ.  Οἰδίπους ποδαπόν;  τί προσχρῄζοντα τῷ θακήματι·  Θησεύς οὐκ οἶδα πλὴν ἕν·  σοῦ γάρ, ὡς λέγουσί μοι, βραχύν τιν΄ αἰτεῖ μῦθον οὐκ ὄγκου πλέων.  Οἰδίπους ποῖόν τιν΄; οὐ γὰρ ἥδ΄ ἕδρα σμικροῦ λόγου. σοὶ φασὶν αὐτὸν ἐς λόγους ἐλθεῖν μόνον αἰτεῖν ἀπελθεῖν τ΄ ἀσφαλῶς τῆς δεῦρ΄ ὁδοῦ.  Οἰδίπους τίς δῆτ΄ ἂν εἴη τήνδ΄ ὁ προσθακῶν ἕδραν;  Θησεύς ὅρα κατ΄ ̓́αργος εἴ τις ὑμὶν ἐγγενὴς ἔσθ΄, ὅστις ἄν σου τοῦτο προσχρῄζοι τυχεῖν.  Οἰδίπους ὦ φίλτατε, σχὲς οὗπερ εἶ.  Θησεύς τί δ΄ ἔστι σοι;  Οἰδίπους μή μου δεηθῇσ.  Θησεύς πράγματος ποίου;  λέγε.  Οἰδίπους ἔξοιδ΄ ἀκούων τῶνδ΄ ὅς ἐσθ΄ ὁ προστάτησ.  Θησεύς καὶ τίς ποτ΄ ἐστὶν ὅν γ΄ ἐγὼ ψέξαιμί τι;  Οἰδίπους παῖς οὑμόσ, ὦναξ, στυγνόσ, οὗ λόγων ἐγὼ ἄλγιστ΄ ἂν ἀνδρῶν ἐξανασχοίμην κλύων.  Θησεύς τί δ΄; οὐκ ἀκούειν ἔστι καὶ μὴ δρᾶν ἃ μὴ χρῄζεισ; τί σοι τοῦτ΄ ἐστὶ λυπηρὸν κλύειν;  Οἰδίπους ἔχθιστον, ὦναξ, φθέγμα τοῦθ΄ ἥκει πατρί· καὶ μή μ΄ ἀνάγκῃ προσβάλῃς τάδ΄ εἰκαθεῖν.  Θησεύς ἀλλ΄ εἰ τὸ θάκημ΄ ἐξαναγκάζει, σκόπει μή σοι πρόνοι΄ ᾖ τοῦ θεοῦ φυλακτέα.   ̓αντιγόνη πάτερ, πιθοῦ μοι, κεἰ νέα παραινέσω. τὸν ἄνδρ΄ ἔασον τόνδε τῇ θ΄ αὑτοῦ φρενὶ χάριν παρασχεῖν τῷ θεῷ θ΄ ἃ βούλεται, καὶ νῷν ὕπεικε τὸν κασίγνητον μολεῖν. οὐ γάρ σε, θάρσει, πρὸς βίαν παρασπάσει γνώμησ, ἃ μή σοι συμφέροντα λέξεται. λόγων δ΄ ἀκοῦσαι τίς βλάβη; τά τοι κακῶς ηὑρημέν΄ ἔργα τῷ λόγῳ μηνύεται. ἔφυσας αὐτόν·  ὥστε μηδὲ δρῶντά σε τὰ τῶν κακίστων δυσσεβέστατ΄, ὦ πάτερ, θέμις σέ γ΄ εἶναι κεῖνον ἀντιδρᾶν κακῶσ. ἀλλ΄  ἔασον·    εἰσὶ χἀτέροις γοναὶ κακαὶ καὶ θυμὸς ὀξύσ, ἀλλὰ νουθετούμενοι φίλων ἐπῳδαῖς ἐξεπᾴδονται φύσιν. σὺ δ΄ εἰς ἐκεῖνα, μὴ τὰ νῦν, ἀποσκόπει πατρῷα καὶ μητρῷα πήμαθ΄ ἅπαθεσ· κἂν κεῖνα λεύσσῃσ, οἶδ΄ ἐγώ, γνώσει κακοῦ θυμοῦ τελευτὴν ὡς κακὴ προσγίγνεται. ἔχεις γὰρ οὐχὶ βαιὰ τἀνθυμήματα, τῶν σῶν ἀδέρκτων ὀμμάτων τητώμενοσ. ἀλλ΄ ἡμὶν εἶκε·  λιπαρεῖν γὰρ οὐ καλὸν δίκαια προσχρῄζουσιν, οὐδ΄ αὐτὸν μὲν εὖ πάσχειν, παθόντα δ΄ οὐκ ἐπίστασθαι τίνειν.  Οἰδίπους τέκνον, βαρεῖαν ἡδονὴν νικᾶτέ με λέγοντεσ·  ἔστω δ΄ οὖν ὅπως ὑμῖν φίλον. μόνον, ξέν΄, εἴπερ κεῖνος ὧδ΄ ἐλεύσεται, μηδεὶς κρατείτω τῆς ἐμῆς ψυχῆς ποτε.  Θησεύς ἅπαξ τὰ τοιαῦτ΄, οὐχὶ δὶς χρῄζω κλύειν, ὦ πρέσβυ.  κομπεῖν δ΄ οὐχὶ βούλομαι·  σὺ δ΄ ὢν σῶς ἴσθ΄, ἐάν περ κἀμέ τις σῴζῃ θεῶν.    Χορός ὅστις τοῦ πλέονος μέρους χρῄζει τοῦ μετρίου παρεὶς ζώειν, σκαιοσύναν φυλάσσων ἐν ἐμοὶ κατάδηλος ἔσται. ἐπεὶ πολλὰ μὲν αἱ μακραὶ ἁμέραι κατέθεντο δὴ λύπας ἐγγυτέρω, τὰ τέρποντα δ΄ οὐκ ἂν ἴδοις ὅπου, ὅταν τις ἐς πλέον πέσῃ τοῦ δέοντοσ·  ὁ δ΄ ἐπίκουρος ἰσοτέλεστοσ, ̓́αϊδος ὅτε μοῖρ΄ ἀνυμέναιος ἄλυρος ἄχορος ἀναπέφηνε, θάνατος ἐς τελευτάν.   Χορός μὴ φῦναι τὸν ἅπαντα νικᾷ λόγον·  τὸ δ΄, ἐπεὶ φανῇ, βῆναι κεῖθεν ὅθεν περ ἥκει, πολὺ δεύτερον, ὡς τάχιστα. ὡς εὖτ΄ ἂν τὸ νέον παρῇ κούφας ἀφροσύνας φέρον, τίς πλαγὰ  πολύμοχθος ἔξω; τίς οὐ καμάτων ἔνι; φθόνοσ, στάσεισ, ἔρισ, μάχαι καὶ φόνοι·  τό τε κατάμεμπτον ἐπιλέλογχε πύματον ἀκρατὲς ἀπροσόμιλον γῆρας ἄφιλον, ἵνα πρόπαντα κακὰ κακῶν ξυνοικεῖ.   Χορός ἐν ᾧ τλάμων ὅδ΄, οὐκ ἐγὼ μόνοσ, πάντοθεν βόρειος ὥς τις ἀκτὰ κυματοπλὴξ χειμερία κλονεῖται, ὣς καὶ τόνδε κατ΄ ἄκρας δειναὶ κυματοαγεῖς ἆται κλονέουσιν ἀεὶ ξυνοῦσαι, αἱ μὲν ἀπ΄ ἀελίου δυσμᾶν, αἱ δ΄ ἀνατέλλοντοσ· αἱ δ΄ ἀνὰ μέσσαν ἀκτῖν΄, αἱ δ΄ ἐννυχιᾶν ἀπὸ ̔ριπᾶν.    ̓αντιγόνη καὶ μὴν ὅδ΄ ἡμῖν, ὡς ἔοικεν, ὁ ξένος ἀνδρῶν γε μοῦνοσ, ὦ πάτερ, δι΄  ὄμματος ἀστακτὶ λείβων δάκρυον ὧδ΄ ὁδοιπορεῖ.  Οἰδίπους τίς οὗτοσ;  Οἰδίπους ὅνπερ καὶ πάλαι κατείχομεν γνώμῃ, πάρεστι δεῦρο Πολυνείκης ὅδε.  Πολυνείκης οἴμοι, τί δράσω; πότερα τἀμαυτοῦ κακὰ πρόσθεν δακρύσω, παῖδεσ, ἢ τὰ τοῦδ΄ ὁρῶν πατρὸς γέροντοσ; ὃς ξένης ἐπὶ χθονὸς σὺν σφῷν ἐφηύρηκ΄ ἐνθάδ΄ ἐκβεβλημένον ἐσθῆτι σὺν τοιᾷδε, τῆς ὁ δυσφιλὴς γέρων γέροντι συγκατῴκηκεν πίνος πλευρὰν μαραίνων, κρατὶ δ΄ ὀμματοστερεῖ κόμη δι΄  αὔρας ἀκτένιστος ᾄσσεται· ἀδελφὰ δ΄, ὡς ἔοικε, τούτοισιν φορεῖ τὰ τῆς ταλαίνης νηδύος θρεπτήρια. ἁγὼ πανώλης ὄψ΄ ἄγαν ἐκμανθάνω· καὶ μαρτυρῶ κάκιστος ἀνθρώπων τροφαῖς ταῖς σαῖσιν ἥκειν·  τἀμὰ μὴ ΄ξ ἄλλων πύθῃ. ἀλλ΄ ἔστι γὰρ καὶ Ζηνὶ σύνθακος θρόνων Αἰδὼς ἐπ΄ ἔργοις πᾶσι, καὶ πρὸς σοί, πάτερ, παρασταθήτω·  τῶν γὰρ ἡμαρτημένων ἄκη μέν ἐστι, προσφορὰ δ΄  οὐκ ἔστ΄  ἔτι. τί σιγᾷσ; φώνησον, ὦ πάτερ, τι·  μή μ΄ ἀποστραφῇσ. οὐδ΄ ἀνταμείβει μ΄ οὐδέν, ἀλλ΄ ἀτιμάσας πέμψεις ἄναυδοσ, οὐδ΄ ἃ μηνίεις φράσασ; ὦ σπέρματ΄ ἀνδρὸς τοῦδ΄, ἐμαὶ δ΄ ὁμαίμονεσ, πειράσατ΄ ἀλλ΄ ὑμεῖς γε κινῆσαι πατρὸς τὸ δυσπρόσοιστον κἀπροσήγορον στόμα, ὡς μή μ΄ ἄτιμον, τοῦ θεοῦ γε προστάτην, οὕτως ἀφῇ με μηδὲν ἀντειπὼν ἔποσ.  ̓αντιγόνη λέγ΄, ὦ ταλαίπωρ΄, αὐτὸς ὧν χρείᾳ πάρει· τὰ πολλὰ γάρ τοι ῥήματ΄ ἢ τέρψαντά τι, ἢ δυσχεράναντ΄ ἢ κατοικτίσαντά πωσ, παρέσχε φωνὴν τοῖς ἀφωνήτοις τινά.   Πολυνείκης ἀλλ΄ ἐξερῶ·  καλῶς γὰρ ἐξηγεῖ σύ μοι· πρῶτον μὲν αὐτὸν τὸν θεὸν ποιούμενος ἀρωγόν, ἔνθεν μ΄ ὧδ΄ ἀνέστησεν μολεῖν ὁ τῆσδε τῆς γῆς κοίρανοσ, διδοὺς ἐμοὶ λέξαι τ΄ ἀκοῦσαί τ΄ ἀσφαλεῖ σὺν ἐξόδῳ. καὶ ταῦτ΄ ἀφ΄ ὑμῶν, ὧ ξένοι, βουλήσομαι καὶ ταῖνδ΄ ἀδελφαῖν καὶ πατρὸς κυρεῖν ἐμοί. ἃ δ΄ ἦλθον, ἤδη σοι θέλω λέξαι, πάτερ. γῆς ἐκ πατρῴας ἐξελήλαμαι φυγάσ, τοῖς σοῖς πανάρχοις οὕνεκ΄ ἐνθακεῖν θρόνοις γονῇ πεφυκὼς ἠξίουν γεραίτεροσ. ἀνθ΄ ὧν μ΄ ̓ετεοκλῆσ, ὢν φύσει νεώτεροσ, γῆς ἐξέωσεν, οὔτε νικήσας λόγῳ οὔτ΄ εἰς ἔλεγχον χειρὸς οὐδ΄ ἔργου μολών, πόλιν δὲ πείσασ.  ὧν ἐγὼ μάλιστα μὲν τὴν σὴν ἐρινὺν αἰτίαν εἶναι λέγω. ἔπειτα κἀπὸ μάντεων ταύτῃ κλύω. ἐπεὶ γὰρ ἦλθον ̓́αργος ἐς τὸ Δωρικόν, λαβὼν ̓́αδραστον πενθερόν, ξυνωμότας ἔστησ΄ ἐμαυτῷ γῆς ὅσοιπερ ̓απίας πρῶτοι καλοῦνται καὶ τετίμηνται δόρει, ὅπως τὸν ἑπτάλογχον ἐς Θήβας στόλον ξὺν τοῖσδ΄ ἀγείρας ἢ θάνοιμι πανδίκως ἢ τοὺς τάδ΄ ἐκπράξαντας ἐκβάλοιμι γῆσ. εἶεν·  τί δῆτα νῦν ἀφιγμένος κυρῶ; σοὶ προστροπαίουσ, ὦ πάτερ, λιτὰς ἔχων αὐτός τ΄  ἐμαυτοῦ ξυμμάχων τε τῶν ἐμῶν, οἳ νῦν σὺν ἑπτὰ τάξεσιν σὺν ἑπτά τε λόγχαις τὸ Θήβης πέδιον ἀμφεστᾶσι πᾶν· οἷος δορυσσοῦς ̓αμφιάρεωσ, τὰ πρῶτα μὲν δόρει κρατύνων, πρῶτα δ΄ οἰωνῶν ὁδοῖσ· ὁ δεύτερος δ΄ Αἰτωλὸς Οἰνέως τόκος Τυδεύσ.  τρίτος δ΄ ̓ετέοκλοσ, ̓αργεῖος γεγώσ· τέταρτον ̔ιππομέδοντ΄ ἀπέστειλεν πατὴρ Ταλαόσ·  ὁ πέμπτος δ΄ εὔχεται κατασκαφῇ Καπανεὺς τὸ Θήβης ἄστυ δῃώσειν πυρί· ἕκτος δὲ Παρθενοπαῖος ̓αρκὰς ὄρνυται, ἐπώνυμος τῆς πρόσθεν ἀδμήτης χρόνῳ μητρὸς λοχευθείσ, πιστὸς ̓αταλάντης γόνοσ· ἐγὼ δὲ σόσ, κεἰ μὴ σόσ, ἀλλὰ τοῦ κακοῦ πότμου φυτευθείσ, σός γέ τοι καλούμενοσ, ἄγω τὸν ̓́αργους ἄφοβον ἐς Θήβας στρατόν. οἵ σ΄ ἀντὶ παίδων τῶνδε καὶ ψυχῆσ, πάτερ, ἱκετεύομεν ξύμπαντες ἐξαιτούμενοι μῆνιν βαρεῖαν εἰκαθεῖν ὁρμωμένῳ τῷδ΄ ἀνδρὶ τοὐμοῦ πρὸς κασιγνήτου τίσιν, ὅς μ΄ ἐξέωσε κἀπεσύλησεν πάτρασ. εἰ γάρ τι πιστόν ἐστιν ἐκ χρηστηρίων, οἷς ἂν σὺ προσθῇ, τοῖσδ΄ ἔφασκ΄ εἶναι κράτοσ. πρὸς νῦν σε κρηνῶν καὶ θεῶν ὁμογνίων αἰτῶ πιθέσθαι καὶ παρεικαθεῖν, ἐπεὶ πτωχοὶ μὲν ἡμεῖς καὶ ξένοι, ξένος δὲ σύ. ἄλλους δὲ θωπεύοντες οἰκοῦμεν σύ τε κἀγώ, τὸν αὐτὸν δαίμον΄ ἐξειληχότεσ. ὁ δ΄ ἐν δόμοις τύραννοσ, ὦ τάλας ἐγώ, κοινῇ καθ΄ ἡμῶν ἐγγελῶν ἁβρύνεται· ὅν, εἰ σὺ τἠμῇ ξυμπαραστήσει φρενί, βραχεῖ σὺν ὄγκῳ καὶ χρόνῳ διασκεδῶ. ὥστ΄ ἐν δόμοισι τοῖσι σοῖς στήσω σ΄ ἄγων. στήσω δ΄ ἐμαυτόν, κεῖνον ἐκβαλὼν βίᾳ. καὶ ταῦτα σοῦ μὲν ξυνθέλοντος ἔστι μοι κομπεῖν, ἄνευ σοῦ δ΄ οὐδὲ σωθῆναι σθένω.   Χορός τὸν ἄνδρα τοῦ πέμψαντος οὕνεκ΄, Οἰδίπους εἰπὼν ὁποῖα ξύμφορ΄ ἔκπεμψαι πάλιν.  Οἰδίπους ἀλλ΄ εἰ μέν, ἄνδρεσ, τῆσδε δημοῦχοι χθονός μὴ ΄τύγχαν΄ αὐτὸν δεῦρο προσπέμψας ἐμοὶ Θησεύσ, δικαιῶν ὥστ΄ ἐμοῦ κλύειν λόγουσ, οὔ τἄν ποτ΄ ὀμφῆς τῆς ἐμῆς ἐπῄσθετο· νῦν δ΄ ἀξιωθεὶς εἶσι κἀκούσας γ΄ ἐμοῦ τοιαῦθ΄ ἃ τὸν τοῦδ΄ οὔ ποτ΄ εὐφρανεῖ βίον· ὅς γ΄, ὦ κάκιστε, σκῆπτρα καὶ θρόνους ἔχων, ἃ νῦν ὁ σὸς ξύναιμος ἐν Θήβαις ἔχει, τὸν αὐτὸς αὑτοῦ πατέρα τόνδ΄ ἀπήλασας κἄθηκας ἄπολιν καὶ στολὰς ταύτας φορεῖν, ἃς νῦν δακρύεις εἰσορῶν, ὅτ΄ ἐν πόνῳ ταὐτῷ βεβηκὼς τυγχάνεις κακῶν ἐμοί. οὐ κλαυστὰ δ΄ ἐστίν, ἀλλ΄ ἐμοὶ μὲν οἰστέα τάδ΄, ἕωσπερ ἂν ζῶ, σοῦ φονέως μεμνημένοσ· σὺ γάρ με μόχθῳ τῷδ΄ ἔθηκας ἔντροφον, σύ μ΄ ἐξέωσασ, ἐκ σέθεν δ΄ ἀλώμενος ἄλλους ἐπαιτῶ τὸν καθ΄ ἡμέραν βίον. εἰ δ΄ ἐξέφυσα τάσδε μὴ ΄μαυτῷ τροφοὺς τὰς παῖδασ, ἦ τἂν οὐκ ἂν ἦ, τὸ σὸν μέροσ· νῦν δ΄ αἵδε μ΄ ἐκσῴζουσιν, αἵδ΄ ἐμαὶ τροφοί, αἵδ΄ ἄνδρεσ, οὐ γυναῖκεσ, εἰς τὸ συμπονεῖν· ὑμεῖς δ΄ ἀπ΄ ἄλλου κοὐκ ἐμοῦ πεφύκατον. τοιγάρ σ΄ ὁ δαίμων εἰσορᾷ μὲν οὔ τί πω ὡς αὐτίκ΄, εἴπερ οἵδε κινοῦνται λόχοι πρὸς ἄστυ Θήβησ.  οὐ γὰρ ἔσθ΄ ὅπως πόλιν κείνην ἐρείψεισ, ἀλλὰ πρόσθεν αἵματι πεσεῖ μιανθεὶς χὼ σύναιμος ἐξ ἴσου. τοιάσδ΄ ἀρὰς σφῷν πρόσθε τ΄ ἐξανῆκ΄ ἐγὼ νῦν τ΄ ἀνακαλοῦμαι ξυμμάχους ἐλθεῖν ἐμοί, ἵν΄ ἀξιῶτον τοὺς φυτεύσαντας σέβειν καὶ μὴ ΄ξατιμάζητον, εἰ τυφλοῦ πατρὸς τοιώδ΄ ἐφύτην·  αἵδε γὰρ τάδ΄ οὐκ ἔδρων. τοιγὰρ τὸ σὸν θάκημα καὶ τοὺς σοὺς θρόνους κρατοῦσιν, εἴπερ ἐστὶν ἡ παλαίφατος Δίκη ξύνεδρος Ζηνὸς ἀρχαίοις νόμοισ. σὺ δ΄ ἔρρ΄ ἀπόπτυστός τε κἀπάτωρ ἐμοῦ, κακῶν κάκιστε, τάσδε συλλαβὼν ἀράσ, ἅς σοι καλοῦμαι, μήτε γῆς ἐμφυλίου δόρει κρατῆσαι μήτε νοστῆσαί ποτε τὸ κοῖλον ̓́αργοσ, ἀλλὰ συγγενεῖ χερὶ θανεῖν κτανεῖν θ΄ ὑφ΄ οὗπερ ἐξελήλασαι. τοιαῦτ΄ ἀρῶμαι καὶ καλῶ τὸ Ταρτάρου στυγνὸν πατρῷον ἔρεβοσ, ὥς σ΄ ἀποικίσῃ, καλῶ δὲ τάσδε δαίμονασ, καλῶ δ΄ ̓́αρη τὸν σφῷν τὸ δεινὸν μῖσος ἐμβεβληκότα. καὶ ταῦτ΄ ἀκούσας στεῖχε, κἀξάγγελλ΄ ἰὼν καὶ πᾶσι Καδμείοισι τοῖς σαυτοῦ θ΄ ἅμα πιστοῖσι συμμάχοισιν, οὕνεκ΄ Οἰδίπους τοιαῦτ΄ ἔνειμε παισὶ τοῖς αὑτοῦ γέρα.   Χορός Πολύνεικεσ, οὔτε ταῖς παρελθούσαις ὁδοῖς ξυνήδομαί σοι, νῦν τ΄ ἴθ΄ ὡς τάχος πάλιν.  Πολυνείκης οἴμοι κελεύθου τῆς τ΄ ἐμῆς δυσπραξίασ, οἴμοι δ΄ ἑταίρων·  οἷον ἆρ΄ ὁδοῦ τέλος ̓́αργους ἀφωρμήθημεν, ὦ τάλας ἐγώ, τοιοῦτον οἷον οὐδὲ φωνῆσαί τινι ἔξεσθ΄ ἑταίρων, οὐδ΄ ἀποστρέψαι πάλιν, ἀλλ΄ ὄντ΄ ἄναυδον τῇδε συγκῦρσαι τύχῃ. ὦ τοῦδ΄ ὅμαιμοι παῖδεσ, ἀλλ΄ ὑμεῖσ, ἐπεὶ τὰ σκληρὰ πατρὸς κλύετε ταῦτ΄ ἀρωμένου, μή τοί με πρὸς θεῶν σφώ γ΄, ἐὰν αἱ τοῦδ΄ ἀραὶ πατρὸς τελῶνται καί τις ὑμῖν ἐς δόμους νόστος γένηται, μή μ΄ ἀτιμάσητέ γε, ἀλλ΄ ἐν τάφοισι θέσθε κἀν κτερίσμασιν. καὶ σφῷν ὁ νῦν ἔπαινοσ, ὃν κομίζετον τοῦδ΄, ἀνδρὸς οἷς πονεῖτον, οὐκ ἐλάσσονα ἔτ΄ ἄλλον οἴσει τῆς ἐμῆς ὑπουργίασ.  ̓αντιγόνη Πολύνεικεσ, ἱκετεύω σε πεισθῆναί τί μοι.  Πολυνείκης ὦ φιλτάτη, τὸ ποῖον, ̓αντιγόνη; λέγε.  ̓αντιγόνη στρέψαι στράτευμ΄ ἐς ̓́αργος ὡς τάχιστά γε, καὶ μὴ σέ τ΄ αὐτὸν καὶ πόλιν διεργάσῃ.  Πολυνείκης ἀλλ΄ οὐχ οἷόν τε·  πῶς γὰρ αὖθις ἂν πάλιν στράτευμ΄ ἄγοιμι ταὐτόν. εἰσάπαξ τρέσασ;  ̓αντιγόνη τί δ΄ αὖθισ, ὦ παῖ, δεῖ σε θυμοῦσθαι; τί σοι πάτραν κατασκάψαντι κέρδος ἔρχεται;  Πολυνείκης αἰσχρὸν τὸ φεύγειν καὶ τὸ πρεσβεύοντ΄ ἐμὲ οὕτω γελᾶσθαι τοῦ κασιγνήτου πάρα.  ̓αντιγόνη ὁρᾷς τὰ τοῦδ΄ οὖν ὡς ἐς ὀρθὸν ἐκφέρει μαντεύμαθ΄, ὃς σφῷν θάνατον ἐξ ἀμφοῖν θροεῖ;  Πολυνείκης χρῄζει γάρ·  ἡμῖν δ΄ οὐχὶ συγχωρητέα.  ̓αντιγόνη οἴμοι τάλαινα· τίς δὲ τολμήσει κλύων τὰ τοῦδ΄ ἕπεσθαι τἀνδρόσ, οἷ΄ ἐθέσπισεν;  Πολυνείκης οὐκ ἀγγελοῦμεν φλαῦρ΄·  ἐπεὶ στρατηλάτου χρηστοῦ τὰ κρείσσω μηδὲ τἀνδεᾶ λέγειν.   ̓αντιγόνη οὕτως ἄρ΄, ὦ παῖ, ταῦτά σοι δεδογμένα;  Πολυνείκης καὶ μή μ΄ ἐπίσχῃς γ΄·  ἀλλ΄ ἐμοὶ μὲν ἥδ΄ ὁδὸς ἔσται μέλουσα δύσποτμός τε καὶ κακὴ πρὸς τοῦδε πατρὸς τῶν τε τοῦδ΄ ἐρινύων· σφῷν δ΄ εὖ διδοίη Ζεύσ, τάδ΄ εἰ θανόντι μοι τελεῖτ΄, ἐπεὶ οὔ μοι ζῶντί γ΄ αὖθις ἕξετον. μέθεσθε δ΄ ἤδη χαίρετόν τ΄·  οὐ γάρ μ΄ ἔτι βλέποντ΄ ἐσόψεσθ΄ αὖθισ.  ̓αντιγόνη ὦ τάλαιν΄ ἐγώ.  Πολυνείκης μή τοί μ΄ ὀδύρου.  ̓αντιγόνη καὶ τίς ἄν σ΄ ὁρμώμενον εἰς προὖπτον ̔́αιδην οὐ καταστένοι, κάσι;  Πολυνείκης εἰ χρή, θανοῦμαι.  ̓αντιγόνη μὴ σύ γ΄, ἀλλ΄ ἐμοὶ πιθοῦ.  Πολυνείκης μὴ πεῖθ΄ ἃ μὴ δεῖ.  ̓αντιγόνη δυστάλαινά τἄρ΄ ἐγώ, εἴ σου στερηθῶ.  Πολυνείκης ταῦτα δ΄ ἐν τῷ δαίμονι καὶ τῇδε φῦναι χἀτέρᾳ.  σφὼ δ΄ οὖν ἐγὼ θεοῖς ἀρῶμαι μή ποτ΄ ἀντῆσαι κακῶν· ἀνάξιαι γὰρ πᾶσίν ἐστε δυστυχεῖν.    Χορός νέα τάδε νεόθεν ἦλθέ μοι κακὰ βαρύποτμὰ παρ΄ ἀλαοῦ ξένου, εἴ τι μοῖρα μὴ κιγχάνει. μάταν  γὰρ οὐδὲν ἀξίωμα δαιμόνων ἔχω φράσαι. ὁρᾷ ὁρᾷ ταῦτ΄   ἀεὶ χρόνοσ, τρέχων μὲν  ἕτερα, τὰ δὲ παρ΄  ἦμαρ αὖθις αὔξων ἄνω. ἔκτυπεν αἰθήρ, ὦ Ζεῦ.  Οἰδίπους ὦ τέκνα τέκνα, πῶς ἄν, εἴ τις ἔντοποσ, τὸν πάντ΄ ἄριστον δεῦρο Θησέα πόροι;  ̓αντιγόνη πάτερ, τί δ΄ ἐστὶ τἀξίωμ΄ ἐφ΄ ᾧ καλεῖσ;  Οἰδίπους Διὸς πτερωτὸς ἥδε μ΄  αὐτίκ΄  ἄξεται βροντὴ πρὸς ̔́αιδην·  ἀλλὰ πέμψαθ΄ ὡς τάχοσ.   Χορός μέγασ, ἴδε, μάλ΄ ὅδ΄ ἐρείπεται κτύπος ἄφατος διόβολοσ· ἐς δ΄ ἄκραν δεῖμ΄ ὑπῆλθε κρατὸς φόβαν. ἔπτηξα θυμόν·  οὐρανία γὰρ ἀστραπὴ φλέγει πάλιν. τί μὰν ἀφήσει τέλοσ; δέδοικα δ΄·  οὐ γὰρ ἅλιον ἀφορμᾷ ποτ΄, οὐκ ἄνευ ξυμφορᾶσ. ὦ μέγας αἰθήρ, ὦ Ζεῦ.  Οἰδίπους ὦ παῖδεσ, ἥκει τῷδ΄ ἐπ΄ ἀνδρὶ θέσφατος βίου τελευτὴ κοὐκέτ΄ ἔστ΄ ἀποστροφή.  ̓αντιγόνη πῶς οἶσθα; τῷ δὲ τοῦτο συμβαλὼν ἔχεισ;  Οἰδίπους καλῶς κάτοιδ΄·  ἀλλ΄ ὡς τάχιστά μοι μολὼν ἄνακτα χώρας τῆσδέ τις πορευσάτω.   Χορός ἔα ἔα, ἰδοὺ μάλ΄  αὖθις ἀμφίσταται διαπρύσιος ὄτοβοσ. ἵλαοσ, ὦ δαίμων, ἵλαος  εἴ τι γᾷ ματέρι τυγχάνεις ἀφεγγὲς φέρων. ἐναισίου δὲ σοῦ τύχοιμι, μηδ΄ ἄλαστον ἄνδρ΄ ἰδὼν ἀκερδῆ χάριν μετάσχοιμί πωσ.  Ζεῦ ἄνα σοὶ φωνῶ.  Οἰδίπους ἆρ΄ ἐγγὺς ἁνήρ; ἆρ΄ ἔτ΄ ἐμψύχου, τέκνα, κιχήσεταί μου καὶ κατορθοῦντος φρένα;  ̓αντιγόνη τί δ΄ ἂν θέλοις τὸ πιστὸν ἐμφῦναι φρενί;  Οἰδίπους ἀνθ΄ ὧν ἔπασχον εὖ, τελεσφόρον χάριν δοῦναί σφιν, ἥνπερ τυγχάνων ὑπεσχόμην.   Χορός ἰὼ ἰὼ παῖ, βᾶθι βᾶθ΄, εἴτ΄  ἄκρα, περὶ γύαλ΄ ἐναλίῳ Ποσειδωνίῳ θεῷ, τυγχάνεις βούθυτον ἑστίαν ἁγίζων, ἱκοῦ. ὁ γὰρ ξένος σε καὶ πόλισμα καὶ φίλους ἐπαξιοῖ δικαίαν χάριν παρασχεῖν παθών. σπεῦσον ἄϊσσ΄, ὦναξ.    Θησεύς τίς αὖ παρ΄  ὑμῶν κοινὸς ἠχεῖται κτύποσ, σαφὴς μὲν ἀστῶν, ἐμφανὴς δὲ τοῦ ξένου; μή τις Διὸς κεραυνὸς ἤ τις ὀμβρία χάλαζ΄ ἐπιρράξασα; πάντα γὰρ θεοῦ τοιαῦτα χειμάζοντος εἰκάσαι πάρα.  Οἰδίπους ἄναξ, ποθοῦντι προυφάνησ, καί σοι θεῶν τύχην τις ἐσθλὴν τῆσδ΄ ἔθηκε τῆς ὁδοῦ.  Θησεύς τί δ΄ ἐστίν, ὦ παῖ Λαί̈ου, νέορτον αὖ;  Οἰδίπους ῥοπὴ βίου μοι·  καί σ΄ ἅπερ ξυνῄνεσα θέλω πόλιν τε τήνδε μὴ ψεύσας θανεῖν.  Θησεύς τῷ δ΄  ἐκπέπεισαι τοῦ μόρου τεκμηρίῳ;  Οἰδίπους αὐτοὶ θεοὶ κήρυκες ἀγγέλλουσί μοι, ψεύδοντες οὐδὲν σῆμα τῶν προκειμένων.  Θησεύς πῶς εἶπασ, ὦ γεραιέ, δηλοῦσθαι τάδε;  Οἰδίπους αἱ πολλὰ βρονταὶ διατελεῖς τὰ πολλά τε στράψαντα χειρὸς τῆς ἀνικήτου βέλη.  Θησεύς πείθεις με·  πολλὰ γάρ σε θεσπίζονθ΄ ὁρῶ κοὐ ψευδόφημα·  χὤ τι χρὴ ποιεῖν λέγε.  Οἰδίπους ἐγὼ διδάξω, τέκνον Αἰγέωσ, ἅ σοι γήρως ἄλυπα τῇδε κείσεται πόλει. χῶρον μὲν αὐτὸς αὐτίκ΄ ἐξηγήσομαι, ἄθικτος ἡγητῆροσ, οὗ με χρὴ θανεῖν. τοῦτον δὲ φράζε μή ποτ΄ ἀνθρώπων τινί, μήθ΄ οὗ κέκευθε μήτ΄ ἐν οἷς κεῖται τόποισ· ὥς σοι πρὸ πολλῶν ἀσπίδων ἀλκὴν ὅδε δορός τ΄ ἐπακτοῦ γειτονῶν ἀεὶ τιθῇ. ἃ δ΄ ἐξάγιστα μηδὲ κινεῖται λόγῳ, αὐτὸς μαθήσει, κεῖσ΄ ὅταν μόλῃς μόνοσ· ὡς οὔτ΄ ἂν ἀστῶν τῶνδ΄ ἂν ἐξείποιμί τῳ οὔτ΄ ἂν τέκνοισι τοῖς ἐμοῖσ, στέργων ὅμωσ. ἀλλ΄  αὐτὸς αἰεὶ σῷζε, χὤταν εἰς τέλος τοῦ ζῆν ἀφικνῇ, τῷ προφερτάτῳ μόνῳ σήμαιν΄, ὁ δ΄ αἰεὶ τὠπιόντι δεικνύτω. χοὔτως ἀδῇον τήνδ΄ ἐνοικήσεις πόλιν σπαρτῶν ἀπ΄ ἀνδρῶν·  αἱ δὲ μυρίαι πόλεισ, κἂν εὖ τις οἰκῇ, ῥᾳδίως καθύβρισαν. θεοὶ γὰρ εὖ μέν, ὀψὲ δ΄ εἰσορῶσ΄, ὅταν τὰ θεῖ΄ ἀφείς τις εἰς τὸ μαίνεσθαι τραπῇ· ὃ μὴ σύ, τέκνον Αἰγέωσ, βούλου παθεῖν. τὰ μὲν τοιαῦτ΄ οὖν εἰδότ΄ ἐκδιδάσκομεν. χῶρον δ΄, ἐπείγει γάρ με τοὐκ θεοῦ παρόν, στείχωμεν ἤδη μηδ΄ ἔτ΄ ἐντρεπώμεθα. ὦ παῖδεσ, ὧδ΄ ἕπεσθ΄·  ἐγὼ γὰρ ἡγεμὼν σφῷν αὖ πέφασμαι καινόσ, ὥσπερ σφὼ πατρί. χωρεῖτε καὶ μὴ ψαύετ΄, ἀλλ΄ ἐᾶτέ με αὐτὸν τὸν ἱερὸν τύμβον ἐξευρεῖν, ἵνα μοῖρ΄ ἀνδρὶ τῷδε τῇδε κρυφθῆναι χθονί. τῇδ΄ ὧδε, τῇδε βᾶτε·  τῇδε γάρ μ΄ ἄγει ̔ερμῆς ὁ πομπὸς ἥ τε νερτέρα θεόσ. ὦ φῶς ἀφεγγέσ, πρόσθε πού ποτ΄ ἦσθ΄ ἐμόν, νῦν δ΄ ἔσχατόν σου τοὐμὸν ἅπτεται δέμασ. ἤδη γὰρ ἕρπω τὸν τελευταῖον βίον κρύψων παρ΄ ̔́αιδην.  ἀλλά, φίλτατε ξένων, αὐτός τε χώρα θ΄ ἥδε πρόσπολοί τε σοὶ εὐδαίμονες γένοισθε, κἀπ΄ εὐπραξίᾳ μέμνησθέ μου θανόντος εὐτυχεῖς ἀεί.    Χορός εἰ θέμις ἐστί μοι τὰν ἀφανῆ θεὸν καὶ σὲ λιταῖς σεβίζειν, ἐννυχίων ἄναξ, Αἰδωνεῦ Αἰδωνεῦ, λίσσωμαι ἄπονα μήτ΄ ἐπὶ  βαρυαχεῖ ξένον ἐξανύσαι μόρῳ τὰν παγκευθῆ κάτω νεκρῶν πλάκα καὶ Στύγιον δόμον. πολλῶν γὰρ ἂν καὶ μάταν πημάτων ἱκνουμένων πάλιν σφε δαίμων δίκαιος αὔξοι.   Χορός ὦ χθόνιαι θεαὶ σῶμά τ΄ ἀνικάτου θηρόσ, ὃν ἐν πύλαισι ταῖσι πολυξένοις εὐνᾶσθαι κνυζεῖσθαί τ΄ ἐξ ἄντρων ἀδάματον φύλακα παρ΄ ̔αίδᾳ λόγος αἰὲν ἔχει· τόν, ὦ Γᾶς παῖ καὶ Ταρτάρου, κατεύχομαι ἐν καθαρῷ βῆναι ὁρμωμένῳ νερτέρας τῷ ξένῳ νεκρῶν πλάκασ· σέ τοι κικλήσκω τὸν αἰένυπνον.    ̓́αγγελος ἄνδρες πολῖται, ξυντομωτάτωσ, μὲν ἂν τύχοιμι λέξας Οἰδίπουν ὀλωλότα· ἃ δ΄ ἦν τὰ πραχθέντ΄, οὔθ΄ ὁ μῦθος ἐν βραχεῖ φράσαι πάρεστιν οὔτε τἄργ΄ ὅσ΄ ἦν ἐκεῖ.  Χορός ὄλωλε γὰρ δύστηνοσ;  ̓́αγγελος ὡς λελοιπότα κεῖνον τὸν ἀεὶ βίοτον ἐξεπίστασο.  Χορός πῶσ; ἆρα θείᾳ κἀπόνῳ τάλας τύχῃ;  ̓́αγγελος ταῦτ΄ ἐστὶν ἤδη κἀποθαυμάσαι πρέπον. ὡς μὲν γὰρ ἐνθένδ΄ εἷρπε, καὶ σύ που παρὼν ἔξοισθ΄, ὑφηγητῆρος οὐδενὸς φίλων, ἀλλ΄ αὐτὸς ἡμῖν πᾶσιν ἐξηγούμενοσ. ἐπεὶ δ΄ ἀφῖκτο τὸν καταρράκτην ὀδὸν χαλκοῖς βάθροισι γῆθεν ἐρριζωμένον, ἔστη κελεύθων ἐν πολυσχίστων μιᾷ, κοίλου πέλας κρατῆροσ, οὗ τὰ Θησέως Περίθου τε κεῖται πίστ΄ ἀεὶ ξυνθήματα. ἀφ΄ οὗ μέσος στὰς τοῦ τε Θορικίου πέτρου κοίλης τ΄ ἀχέρδου κἀπὸ λαί̈νου τάφου, καθέζετ΄·  εἶτ΄ ἔλυσε δυσπινεῖς στολάσ. κἄπειτ΄ ἀύ̈σας παῖδας ἠνώγει ῥυτῶν ὑδάτων ἐνεγκεῖν λουτρὰ καὶ χοάς ποθεν· τὼ δ΄  εὐχλόου Δήμητρος εἰς προσόψιον πάγον μολοῦσαι τάσδ΄ ἐπιστολὰς πατρὶ ταχεῖ ΄πόρευσαν σῦν χρόνῳ, λουτροῖς τέ νιν ἐσθῆτί τ΄ ἐξήσκησαν ᾗ νομίζεται. ἐπεὶ δὲ παντὸς εἶχε δρῶντος ἡδονὴν κοὐκ ἦν ἔτ΄ οὐδὲν ἀργὸν ὧν ἐφίετο, κτύπησε μὲν Ζεὺς χθόνιος αἱ δὲ παρθένοι ῥίγησαν, ὡς ἤκουσαν·  ἐς δὲ γούνατα πατρὸς πεσοῦσαι ΄κλαιον οὐδ΄ ἀνίεσαν στέρνων ἀραγμοὺς οὐδὲ παμμήκεις γόουσ. ὁ δ΄  ὡς ἀκούει φθόγγον ἐξαίφνης πικρόν, πτύξας ἐπ΄ αὐταῖς χεῖρας εἶπεν·  ὦ τέκνα, οὐκ ἔστ΄ ἔθ΄ ὑμῖν τῇδ΄ ἐν ἡμέρᾳ πατήρ. ὄλωλε γὰρ δὴ πάντα τἀμά, κοὐκέτι τὴν δυσπόνητον ἕξετ΄ ἀμφ΄ ἐμοὶ τροφήν· σκληρὰν μέν, οἶδα, παῖδεσ·  ἀλλ΄ ἓν γὰρ μόνον τὰ πάντα λύει ταῦτ΄ ἔπος μοχθήματα. τὸ γὰρ φιλεῖν οὐκ ἔστιν ἐξ ὅτου πλέον ἢ τοῦδε τἀνδρὸς ἔσχεθ΄, οὗ τητώμεναι τὸ λοιπὸν ἤδη τὸν βίον διάζετον.  τοιαῦτ΄  ἐπ΄  ἀλλήλοισιν ἀμφικείμενοι λύγδην ἔκλαιον πάντεσ.  ὡς δὲ πρὸς τέλος γόων ἀφίκοντ΄ οὐδ΄ ἔτ΄ ὠρώρει βοή, ἦν μὲν σιωπή· φθέγμα δ΄ ἐξαίφνης τινὸς θώϋξεν αὐτόν, ὥστε πάντας ὀρθίας στῆσαι φόβῳ δείσαντας ἐξαίφνης τρίχασ, καλεῖ γὰρ αὐτὸν πολλὰ πολλαχῇ θεόσ· ὦ οὗτος οὗτοσ, Οἰδίπουσ, τί μέλλομεν χωρεῖν; πάλαι δὴ τἀπὸ σοῦ βραδύνεται. ὁ δ΄ ὡς ἐπῄσθετ΄ ἐκ θεοῦ καλούμενοσ, αὐδᾷ μολεῖν οἱ γῆς ἄνακτα Θησέα. κἀπεὶ προσῆλθεν, εἶπεν·  ὦ φίλον κάρα, δός μοι χερὸς σῆς πίστιν ὁρκίαν τέκνοισ, ὑμεῖς τε, παῖδεσ, τῷδε·  καὶ καταίνεσον μήποτε προδώσειν τάσδ΄ ἑκών, τελεῖν δ΄ ὅσ΄ ἂν μέλλῃς φρονῶν εὖ ξυμφέροντ΄ αὐτοῖς ἀεί. ὁ δ΄, ὡς ἀνὴρ γενναῖοσ, οὐκ οἴκτου μέτα κατῄνεσεν τάδ΄ ὅρκιος δράσειν ξένῳ. ὅπως δὲ ταῦτ΄ ἔδρασεν, εὐθὺς Οἰδίπους ψαύσας ἀμαυραῖς χερσὶν ὧν παίδων λέγει· ὦ παῖδε, τλάσας χρὴ τὸ γενναῖον φρενὶ χωρεῖν τόπων ἐκ τῶνδε, μηδ΄ ἃ μὴ θέμις λεύσσειν δικαιοῦν μηδὲ φωνούντων κλύειν, ἀλλ΄ ἕρπεθ΄ ὡς τάχιστα·  πλὴν ὁ κύριος Θησεὺς παρέστω μανθάνων τὰ δρώμενα. τοσαῦτα φωνήσαντος εἰσηκούσαμεν ξύμπαντεσ·  ἀστακτὶ δὲ σὺν ταῖς παρθένοις στένοντες ὡμαρτοῦμεν.  ὡς δ΄ ἀπήλθομεν, χρόνῳ βραχεῖ στραφέντες ἐξαπείδομεν τὸν ἄνδρα τὸν μὲν οὐδαμοῦ παρόντ΄ ἔτι, ἄνακτα δ΄  αὐτὸν ὀμμάτων ἐπίσκιον χεῖρ΄ ἀντέχοντα κρατόσ, ὡς δεινοῦ τινος φόβου φανέντος οὐδ΄ ἀνασχετοῦ βλέπειν. ἔπειτα μέντοι βαιὸν οὐδὲ σὺν χρόνῳ ὁρῶμεν αὐτὸν γῆν τε προσκυνοῦνθ΄ ἅμα καὶ τὸν θεῶν ̓́ολυμπον ἐν ταὐτῷ λόγῳ. μόρῳ δ΄ ὁποίῳ κεῖνος ὤλετ΄, οὐδ΄ ἂν εἷς θνητῶν φράσειε, πλὴν τὸ Θησέως κάρα. οὐ γάρ τις αὐτὸν οὔτε πυρφόρος θεοῦ κεραυνὸς ἐξέπραξεν οὔτε ποντία θύελλα κινηθεῖσα τῷ τότ΄ ἐν χρόνῳ, ἀλλ΄ ἤ τις ἐκ θεῶν πομπὸς ἢ τὸ νερτέρων εὔνουν διαστὰν γῆς ἀλύπητον βάθρον. ἁνὴρ γὰρ οὐ στενακτὸς οὐδὲ σὺν νόσοις ἀλγεινὸς ἐξεπέμπετ΄, ἀλλ΄ εἴ τις βροτῶν θαυμαστόσ.  εἰ δὲ μὴ δοκῶ φρονῶν λέγειν, οὐκ ἂν παρείμην οἷσι μὴ δοκῶ φρονεῖν.  Χορός ποῦ δ΄ αἵ τε παῖδες χοἰ προπέμψαντες φίλων;  ̓́αγγελος αἵδ΄ οὐχ ἑκάσ·  γόων γὰρ οὐκ ἀσήμονες φθόγγοι σφε σημαίνουσι δεῦρ΄ ὁρμωμένασ.    ̓αντιγόνη αἰαῖ, φεῦ, ἔστιν ἔστι νῷν δὴ         οὐ τὸ μέν, ἄλλο δὲ μή, πατρὸς ἔμφυτον ἄλαστον αἷμα δυσμόροιν στενάζειν, ᾧτινι τὸν πολὺν ἄλλοτε μὲν πόνον ἔμπεδον εἴχομεν, ἐν πυμάτῳ δ΄ ἀλόγιστα παροίσομεν ἰδόντε καὶ παθόντε. Χορός τί δ΄ ἔστιν; ̓αντιγόνη ἔστιν μὲν εἰκάσαι, φίλοι. Χορός βέβηκεν; ̓αντιγόνη ὡς μάλιστ΄ ἂν ἐν πόθῳ λάβοισ. τί γάρ, ὅτῳ μήτ΄ ̓́αρης μήτε πόντος ἀντέκυρσεν, ἄσκοποι δὲ πλάκες ἔμαρψαν ἐν ἀφανεῖ τινι μόρῳ φερόμενον. τάλαινα·  νῶν δ΄ ὀλεθρία νὺξ ἐπ΄ ὄμμασιν βέβακε. πῶς γὰρ ἤ τιν΄ ἀπίαν γᾶν  ἢ πόντιον κλύδων΄ ἀλώμεναι, βίου δύσοιστον ἕξομεν τροφάν; ̓ισμήνη οὐ κάτοιδα.  κατά με φόνιος ̓αί̈δας ἕλοι πατρὶ ξυνθανεῖν γεραιῷ τάλαιναν, ὡς ἔμοιγ΄ ὁ μέλλων βίος οὐ βιωτόσ. Χορός ὦ διδύμα τέκνων ἀρίστα, τὸ φέρον ἐκ θεοῦ φέρειν, μηδὲν ἄγαν φλέγεσθον·  οὔ τοι κατάμεμπτ΄ ἔβητον.   ̓αντιγόνη πόθος τοὶ  καὶ κακῶν ἄρ΄  ἦν τισ. καὶ γὰρ ὃ μηδαμὰ δὴ φίλον ἦν φίλον, ὁπότε γε καὶ τὸν ἐν χεροῖν κατεῖχον. ὦ πάτερ, ὦ φίλοσ, ὦ τὸν ἀεὶ κατὰ γᾶς σκότον εἱμένοσ· οὐδέ γ΄ ἔνερθ΄  ἀφίλητος ἐμοί ποτε καὶ τᾷδε μὴ κυρήσῃσ. Χορός ἔπραξεν; ̓αντιγόνη ἔπραξεν οἷον ἤθελεν. Χορός τὸ ποῖον; ̓αντιγόνη ἇς ἔχρῃζε γᾶς ἐπὶ ξένας ἔθανε·  κοίταν δ΄ ἔχει νέρθεν εὐσκίαστον αἰέν, οὐδὲ πένθος ἔλιπ΄ ἄκλαυτον. ἀνὰ γὰρ ὄμμα σε τόδ΄, ὦ πάτερ, ἐμὸν στένει δακρῦον, οὐδ΄  ἔχω πῶς με χρὴ τὸ σὸν τάλαιναν ἀφανίσαι τοσόνδ΄ ἄχοσ. ὤμοι, γᾶς ἐπὶ ξένας θανεῖν ἔχρῃζες ἀλλ΄ ἔρημος ἔθανες ὧδέ μοι. ̓ισμήνη ὦ τάλαινα, τίς ἄρα με πότμος αὖθις ὧδ΄ <> ἐπαμμένει σέ τ΄, ὦ φίλα, τὰς πατρὸς ὧδ΄ ἐρήμασ; Χορός ἀλλ΄ ἐπεὶ ὀλβίως γ΄ ἔλυσεν τὸ τέλοσ, ὦ φίλαι, βίου, λήγετε τοῦδ΄ ἄχουσ·  κακῶν γὰρ δυσάλωτος οὐδείσ.   ̓αντιγόνη πάλιν, φίλα, συθῶμεν. ̓ισμήνη ὡς τί ῥέξομεν; ̓αντιγόνη ἵμερος ἔχει με. ̓ισμήνη τίσ; ̓αντιγόνη τὰν χθόνιον ἑστίαν ἰδεῖν ̓ισμήνη τίνοσ; ̓αντιγόνη πατρόσ, τάλαιν΄ ἐγώ. ̓ισμήνη θέμις δὲ πῶς τάδ΄ ἐστί; μῶν οὐχ ὁρᾷσ; ̓αντιγόνη τί τόδε  ἐπέπληξασ; ̓ισμήνη καὶ τόδ΄, ὡς ̓αντιγόνη τί τόδε μάλ΄ αὖθισ; ̓ισμήνη ἄταφος ἔπιτνε δίχα τε παντόσ. ̓αντιγόνη ἄγε με, καὶ  τότ΄ ἐπενάριξον. ̓ισμήνη αἰαῖ, δυστάλαινα, ποῦ δῆτ΄ αὖθις ὧδ΄ ἔρημος ἄπορος αἰῶνα τλάμον΄ ἕξω;   Χορός φίλαι, τρέσητε μηδέν. ̓αντιγόνη ἀλλὰ ποῖ φύγω; Χορός καὶ πάρος ἀπέφυγε ̓αντιγόνη τί; Χορός τὰ σφῷν τὸ  μὴ πίτνειν κακῶσ. ̓αντιγόνη φρονῶ. Χορός τί δῆθ΄ ὅπερ νοεῖσ; ̓αντιγόνη ὅπως μολούμεθ΄ ἐς δόμους οὐκ ἔχω. Χορός μηδέ γε μάτευε. ̓αντιγόνη μόγος ἔχει. Χορός καὶ πάρος ἐπεῖχε. ̓αντιγόνη τοτὲ μὲν ἄπορα, τοτὲ δ΄ ὕπερθεν. Χορός μέγ΄ ἄρα πέλαγος ἐλάχετόν τι. ̓αντιγόνη ναὶ ναί. Χορός ξύμφημι καὐτόσ. ̓αντιγόνη αἰαῖ, ποῖ μόλωμεν, ὦ Ζεῦ; ἐλπίδων γὰρ ἐς τίν΄ ἔτι με δαίμων τανῦν γ΄ ἐλαύνει;    Θησεύς παύετε θρήνων, παῖδεσ·  ἐν οἷς γὰρ χάρις ἡ χθονία ξύν΄ ἀπόκειται, πενθεῖν οὐ χρή·  νέμεσις γάρ.  ̓αντιγόνη ὦ τέκνον Αἰγέωσ, προσπίτνομέν σοι.  Θησεύς τίνοσ, ὦ παῖδεσ, χρείας ἀνύσαι;  ̓αντιγόνη τύμβον θέλομεν προσιδεῖν αὐταὶ πατρὸς ἡμετέρου.  Θησεύς ἀλλ΄ οὐ θεμιτόν.  ̓αντιγόνη πῶς εἶπασ, ἄναξ,     κοίραν΄ ̓αθηνῶν;   Θησεύς ὦ παῖδεσ, ἀπεῖπεν ἐμοὶ κεῖνος μήτε πελάζειν ἐς τούσδε τόπους μήτ΄ ἐπιφωνεῖν μηδένα θνητῶν θήκην ἱεράν, ἣν κεῖνος ἔχει. καὶ ταῦτά μ΄ ἔφη πράσσοντα καλῶς χώραν ἕξειν αἰὲν ἄλυπον. ταῦτ΄ οὖν ἔκλυεν δαίμων ἡμῶν χὠ πάντ΄ ἀί̈ων Διὸς ̔́ορκοσ.  ̓αντιγόνη ἀλλ΄ εἰ τάδ΄ ἔχει κατὰ νοῦν κείνῳ, ταῦτ΄ ἂν ἀπαρκοῖ· Θήβας δ΄ ἡμᾶς τὰς ὠγυγίους πέμψον, ἐάν πως διακωλύσωμεν ἰόντα φόνον τοῖσιν ὁμαίμοισ.  Θησεύς δράσω καὶ τάδε καὶ πάνθ΄ ὁπόσ΄ ἂν μέλλω πράσσειν πρόσφορά θ΄ ὑμῖν καὶ τῷ κατὰ γῆσ, ὃς νέον ἔρρει, πρὸς χάριν·  οὐ δεῖ μ΄ ἀποκάμνειν.  Χορός ἀλλ΄ ἀποπαύετε μηδ΄ ἐπὶ πλείω θρῆνον ἐγείρετε· πάντως γὰρ ἔχει τάδε κῦροσ.  