    Ζεύς   σὺ μὲν διατίθει τὰ βάθρα καὶ παρασκεύαζε τὸν τόπον τοῖς ἀφικνουμένοισ, σὺ δὲ στῆσον ἑξῆς παραγαγὼν τοὺς βίουσ, ἀλλὰ κοσμήσας πρότερον, ὡς εὐπρόσωποι φανοῦνται καὶ ὅτι πλείστους ἐπάξονται· σὺ δέ, ὦ ̔ερμῆ, κήρυττε καὶ συγκάλει.    ̔ερμῆς  ἀγαθῇ τύχῃ τοὺς ὠνητὰς ἤδη παρεῖναι πρὸς τὸ πωλητήριον. ἀποκηρύξομεν δὲ βίους φιλοσόφους παντὸς εἴδους καὶ προαιρέσεων ποικίλων. εἰ δέ τις τὸ παραυτίκα μὴ ἔχει τἀργύριον καταβαλέσθαι, εἰς νέωτα ἐκτίσει καταστήσας ἐγγυητήν.    Ζεύς  πολλοὶ συνίασιν· ὥστε χρὴ μὴ διατρίβειν μηδὲ κατέχειν αὐτούσ. πωλῶμεν οὖν.    ̔ερμῆς   τίνα πρῶτον ἐθέλεις παραγάγωμεν;    Ζεύς  τουτονὶ τὸν κομήτην, τὸν ̓ιωνικόν, ἐπεὶ καὶ σεμνός τις εἶναι φαίνεται.     ̔ερμῆς  οὗτος ὁ Πυθαγορικὸς κατάβηθι καὶ πάρεχε σεαυτὸν ἀναθεωρεῖσθαι τοῖς συνειλεγμένοισ. κήρυττε δή.    ̔ερμῆς  τὸν ἄριστον βίον πωλῶ, τὸν σεμνότατον. τίς  ὠνήσεται; τίς  ὑπὲρ ἄνθρωπον εἶναι βούλεται; τίς  εἰδέναι τὴν τοῦ παντὸς ἁρμονίαν καὶ ἀναβιῶναι πάλιν;    ̓αγοράστης  τὸ μὲν εἶδος οὐκ ἀγεννήσ. τί δὲ μάλιστα οἶδεν;    ̔ερμῆς  ἀριθμητικήν, ἀστρονομίαν, τερατείαν, γεωμετρίαν, μουσικήν, γοητείαν. μάντιν ἄκρον βλέπεισ.    ̓αγοράστης  ἔξεστιν αὐτὸν ἀνακρίνειν;    ̔ερμῆς  ἀνάκρινε ἀγαθῇ τύχῃ.    ̓αγοράστης   ποδαπὸς εἶ σύ;    Πυθαγόρας  Σάμιοσ.    ̓αγοράστης  ποῦ δ΄ ἐπαιδεύθησ;    Πυθαγόρας  ἐν Αἰγύπτῳ παρὰ τοῖς ἐκεῖ σοφοῖσι,     ̓αγοράστης  φέρε δέ, ἢν πρίωμαί σε, τί με διδάξει; ^    Πυθαγόρας  διδάξομαι μὲν οὐδέν, ἀναμνήσω δέ.    ̓αγοράστης  πῶς ἀναμνήσεισ;    Πυθαγόρας  καθαρὴν πρότερον τὴν ψυχὴν ἐργασάμενος καὶ τὸν ἐπ΄ αὐτῇ ῥύπον ἐκκλύσασ.    ̓αγοράστης  καὶ δὴ νόμισον ἤδη ἐκκεκαθάρθαι με, τις ὁ τρόπος τῆς ἀναμνήσεωσ;    Πυθαγόρας  τὸ μὲν πρῶτον ἡσυχίη μακρὴ καὶ ἀφωνίη καὶ πέντε ὅλων ἐτέων λαλέειν μηδέν.    ̓αγοράστης  ὥρα σοι, ὦ βέλτιστε, τὸν Κροίσου παῖδα παιδεύειν ἐγὼ γὰρ λάλοσ, οὐκ ἀνδριὰς εἶναι βούλομαι. τί δὲ μετὰ τὴν σιωπὴν ὅμως καὶ τὴν πενταετίαν;    Πυθαγόρας  Μουσουργίῃ καὶ γεωμετρίῃ ἐνασκήσεαι.    ̓αγοράστης  χάριεν λέγεισ, εἰ πρῶτόν με κιθαρῳδὸν γενόμενον κᾆτα εἶναι σοφὸν χρή.    Πυθαγόρας   εἶτ΄ ἐπὶ τουτέοισιν ἀριθμέειν.     ̓αγοράστης  οἶδα καὶ νῦν ἀριθμεῖν.    Πυθαγόρας  πῶς ἀριθμέεισ;    ̓αγοράστης  ἕν, δύο, τρία, τέτταρα.    Πυθαγόρας  ὁρᾷσ; ἃ σὺ δοκέεις τέσσαρα, ταῦτα δέκα ἐστὶ καὶ τρίγωνον ἐντελὲς καὶ ἡμέτερον ὅρκιον.    ̓αγοράστης  οὐ μὰ τὸν μέγιστον τοίνυν ὅρκον τὰ τέτταρα, οὔποτε θειοτέρους λόγους ἤκουσα οὐδὲ μᾶλλον ἱερούσ.    Πυθαγόρας  μετὰ δέ, ὦ ξεῖνε, εἴσεαι γῆς τε πέρι καὶ ἠέρος καὶ ὕδατος καὶ πυρὸς ἥτις αὐτέοισιν ἡ φορὴ καὶ ὁκοῖα ἐόντα μορφὴν ὅκως κινέονται.    ̓αγοράστης  μορφὴν γὰρ ἔχει τὸ πῦρ ἢ ἀὴρ ἢ ὕδωρ;    Πυθαγόρας  καὶ μάλα ἐμφανέα· οὐ γὰρ οἷά τε ἀμορφίῃ καὶ ἀσχημοσύνῃ κινέεσθαι. καὶ ἐπὶ τουτέοισι δὲ γνώσεαι τὸν θεὸν ἀριθμὸν ἐόντα καὶ νόον καὶ ἁρμονίην.    ̓αγοράστης  θαυμάσια λέγεισ.    Πυθαγόρας   πρὸς δὲ τοῖσδεσι τοῖσιν εἰρημένοισι καὶ σεωυτὸν  ἕνα δοκέοντα ἄλλον ὁρεόμενον καὶ ἄλλον ἐόντα εἴσεαι.    ̓αγοράστης  τί  φήσ; ἄλλος εἰμὶ καὶ οὐχ οὗτος ὅσπερ νῦν πρὸς σὲ διαλέγομαι;    Πυθαγόρας  νῦν μὲν οὗτοσ, πάλαι δὲ ἐν ἄλλῳ σώματι καὶ ἐν ἄλλῳ οὐνόματι ἐφαντάζεο· χρόνῳ δὲ αὖτις ἐς ἄλλον μεταβήσεαι.    ̓αγοράστης  τοῦτο φήσ, ἀθάνατον ἔσεσθαί με ἀλλαττόμενον  ἐς μορφὰς πλείονασ; ἀλλὰ τάδε μὲν ἱκανῶσ. τὰ δ΄ ἀμφὶ δίαιταν ὁποῖός τις εἶ;    Πυθαγόρας  ἐμψυχήϊον μὲν οὐδὲ ἓν σιτέομαι, τὰ δὲ ἄλλα πλὴν κυάμων.    ̓αγοράστης  τίνος ἕνεκα; ἢ μυσάττῃ τοὺς κυάμουσ;    Πυθαγόρας  οὔκ, ἀλλὰ ἱροί εἰσι καὶ θωυμαστὴ αὐτέων ἡ φύσισ· πρῶτον μὲν γὰρ τὸ πᾶν γονή εἰσι, καὶ ἢν ἀποδύσῃς κύαμον ἔτι χ;χλωρὸν ἐόντα, ὄψεαι τοῖσιν ἀνδρείοισι μορίοισιν ἐμφερέα τὴν φυήν· ἑψηθέντα δὲ ἢν ἀφῇς ἐς τὴν σεληναίην νυξὶ μεμετρημένῃσιν, αἷμα ποιήσεισ. τὸ δὲ μέζον, ̓αθηναίοισι νόμος κυάμοισι τὰς ἀρχὰς αἱρέεσθαι.     ̓αγοράστης  καλῶς πάντα ἔφης καὶ ἱεροπρεπῶσ. ἀλλὰ ἀπόδυθι, καὶ γυμνὸν γάρ σε ἰδεῖν βούλομαι. ὦ ̔ηράκλεισ, χρυσοῦς αὐτῷ ὁ μηρός ἐστι. θεόσ, οὐ βροτός τις εἶναι φαίνεται· ὥστε ὠνήσομαι πάντως αὐτόν. πόσου τοῦτον ἀποκηρύττεισ;    ̔ερμῆς  δέκα μνῶν.    ̓αγοράστης  ἔχω τοσούτου λαβών.    Ζεύς  γράφε τοῦ ὠνησαμένου τοὔνομα καὶ ὅθεν ἐστίν.    ̔ερμῆς  ̓ιταλιώτησ, ὦ Ζεῦ, δοκεῖ τις εἶναι τῶν ἀμφὶ Κρότωνα καὶ Τάραντα καὶ τὴν ταύτῃ ̔ελλάδα· καίτοι οὐχ εἷσ, ἀλλὰ τριακόσιοι σχεδὸν ἐώνηνται κατὰ κοινὸν αὐτόν.    Ζεύς  ἀπαγέτωσαν ἄλλον παράγωμεν.    ̔ερμῆς   βούλει τὸν αὐχμῶντα ἐκεῖνον, τὸν Ποντικόν;    Ζεύς  πάνυ μὲν οὖν.    ̔ερμῆς  οὗτος ὁ τὴν πήραν ἐξηρτημένοσ, ὁ ἐξωμίασ, ἐλθὲ  καὶ περίιθι ἐν κύκλῳ τὸ συνέδριον. βίον ἀνδρικὸν πωλῶ, βίον ἄριστον καὶ γεννικόν, βίον ἐλεύθερον τίς  ὠνήσεται;    ̓αγοράστης  ὁ κῆρυξ πῶς ἔφης σύ; πωλεῖς τὸν ἐλεύθερον;    ̔ερμῆς  ἔγωγε.    ̓αγοράστης  εἶτ΄ οὐ δέδιας μή σοι δικάσηται ἀνδραποδισμοῦ ἢ καὶ προκαλέσηταί σε εἰς ̓́αρειον πάγον;    ̔ερμῆς  οὐδὲν αὐτῷ μέλει τῆς πράσεωσ· οἴεται γὰρ εἶναι παντάπασιν ἐλεύθεροσ.    ̓αγοράστης  τί  δ΄ ἄν τις αὐτῷ χρήσαιτο ῥυπῶντι καὶ οὕτω κακοδαιμόνως διακειμένῳ; πλὴν εἰ μὴ σκαπανέα γε καὶ ὑδροφόρον αὐτὸν ἀποδεικτέον.    ̔ερμῆς  οὐ μόνον, ἀλλὰ καὶ ἢν θυρωρὸν αὐτὸν ἐπιστήσῃσ, πολὺ πιστοτέρῳ χρήσῃ τῶν κυνῶν. ἀμέλει κύων αὐτῷ καὶ τὸ ὄνομα.    ̓αγοράστης  ποδαπὸς δέ ἐστιν ἢ τίνα τὴν ἄσκησιν ἐπαγγέλλεται;    ̔ερμῆς  αὐτὸν ἐροῦ· κάλλιον γὰρ οὕτω ποιεῖν.    ̓αγοράστης  δέδια τὸ σκυθρωπὸν αὐτοῦ καὶ κατηφέσ, μὴ με ὑλακτήσῃ προσελθόντα ἢ καὶ νὴ Δία δάκῃ γε. οὐχ ὁρᾷς ὡς διῆρται τὸ ξύλον καὶ συνέσπακε τὰς  ὀφρῦς καὶ ἀπειλητικόν τι καὶ χολῶδες ὑποβλέπει;    ̔ερμῆς  μὴ δέδιθι· τιθασὸς γάρ ἐστι.    ̓αγοράστης   τὸ πρῶτον, ὦ βέλτιστε, ποδαπὸς εἶ;    Διογένης  παντοδαπόσ.    ̓αγοράστης  πῶς λέγεισ;    Διογένης  τοῦ κόσμου πολίτην ὁρᾷσ.    ̓αγοράστης  ζηλοῖς δὲ δὴ τίνα;    Διογένης  τὸν ̔ηρακλέα.    ̓αγοράστης  τί  οὖν οὐχὶ καὶ λεοντῆν ἀμπέχῃ; τὸ μὲν γὰρ ξύλον ἔοικας αὐτῷ.    Διογένης  τουτί μοι λεοντῆ, τὸ τριβώνιον. στρατεύομαι δὲ ὥσπερ ἐκεῖνος ἐπὶ τὰς ἡδονάσ, οὐ κελευστόσ, ἀλλὰ ἑκούσιοσ, ἐκκαθᾶραι τὸν βίον προαιρούμενοσ.    ̓αγοράστης  εὖ γε τῆς προαιρέσεωσ. ἀλλά τι μάλιστα εἰδέναι σε φῶμεν; ἤ τίνα τὴν τέχνην ἔχεισ;    Διογένης  ἐλευθερωτής εἰμι τῶν ἀνθρώπων καὶ ἰατρὸς τῶν παθῶν· τὸ δὲ ὅλον ἀληθείας καὶ παρρησίας προφήτης εἶναι βούλομαι.     ̓αγοράστης   εὖ γε, ὦ προφῆτα ἢν δὲ πρίωμαί σε, τίνα με τὸν τρόπον διασκήσεισ;    Διογένης  πρῶτον μὲν παραλαβών σε καὶ ἀποδύσας τὴν τρυφὴν καὶ ἀπορίᾳ συγκατακλείσας τριβώνιον περιβαλῶ, μετὰ δὲ πονεῖν καὶ κάμνειν καταναγκάσω χαμαὶ καθεύδοντα καὶ ὕδωρ πίνοντα καὶ ὧν ἔτυχεν ἐμπιμπλάμενον, τὰ δὲ χρήματα, ἢν ἔχῃσ, ἐμοὶ πειθόμενος εἰς τὴν θάλατταν φέρων ἐμβαλεῖσ, γάμου δὲ ἀμελήσεις καὶ παίδων καὶ πατρίδοσ, καὶ πάντα σοι ταῦτα λῆρος ἔσται, καὶ τὴν πατρῴαν οἰκίαν ἀπολιπὼν ἢ τάφον οἰκήσεις ἢ πυργίον ἔρημον ἢ καὶ πίθον ἡ πήρα δέ σοι θέρμων ἔσται μεστὴ καὶ ὀπισθογράφων βιβλίων καὶ οὕτως ἔχων εὐδαιμονέστερος εἶναι φήσεις τοῦ μεγάλου βασιλέωσ. ἢν μαστιγοῖ δέ τις ἢ στρεβλοῖ, τούτων οὐδὲν ἀνιαρὸν ἡγήσῃ.    ̓αγοράστης  πῶς τοῦτο φὴς τὸ μὴ ἀλγεῖν μαστιγούμενον; οὐ γὰρ χελώνης ἢ καράβου τὸ δέρμα περιβέβλημαι.    Διογένης  τὸ Εὐριπίδειον ἐκεῖνο ζηλώσεις μικρὸν ἐναλλάξασ.    ̓αγοράστης  τὸ ποῖον;     Διογένης  ἡ φρήν σοι ἀλγήσει, ἡ δὲ γλῶσσα ἔσται ἀνάλ γητοσ. ἃ δὲ μάλιστα δεῖ προσεῖναι, ταῦτά ἐστιν ἰταμὸν χρὴ εἶναι καὶ θρασὺν καὶ λοιδορεῖσθαι πᾶσιν ἑξῆς καὶ βασιλεῦσι καὶ ἰδιώταισ· οὕτω γὰρ ἀποβλέψονταί σε καὶ ἀνδρεῖον ὑπολήψονται. βάρβαρος δὲ ἡ φωνὴ ἔστω καὶ ἀπηχὲς τὸ φθέγμα καὶ ἀτεχνῶς ὅμοιον κυνί, καὶ πρόσωπον δὲ ἐντεταμένον καὶ βάδισμα τοιούτῳ προσώπῳ πρέπον, καὶ ὅλως θηριώδη τὰ πάντα καὶ ἄγρια. αἰδὼς δὲ καὶ ἐπιείκεια καὶ μετριότης ἀπέστω, καὶ τὸ ἐρυθριᾶν ἀπόξυσον τοῦ προσώπου παντελῶσ. δίωκε δὲ τὰ πολυανθρωπότατα τῶν χωρίων, καὶ ἐν αὐτοῖς τούτοις μόνος καὶ ἀκοινώνητος εἶναι θέλε μὴ φίλον, μὴ ξένον προσιέμενοσ· κατάλυσις γὰρ τὰ τοιαῦτα τῆς ἀρχῆσ. ἐν ὄψει δὲ πάντων, ἃ μηδὲ ἰδίᾳ ποιήσειεν ἄν τισ, θαρρῶν ποίει, καὶ τῶν ἀφροδισίων αἱροῦ τὰ γελοιότερα, καὶ τέλοσ, ἤν σοι δοκῇ, πολύποδα ὠμὸν ἢ σηπίαν φαγὼν ἀπόθανε. ταύτην σοι τὴν εὐδαιμονίαν προξενοῦμεν.    ̓αγοράστης   ἄπαγε· μιαρὰ γὰρ καὶ οὐκ ἀνθρώπινα λέγεισ.    Διογένης  ἀλλὰ ῥᾷστά γε, ὦ οὗτοσ, καὶ πᾶσιν εὐχερῆ μετελθεῖν οὐ γάρ σοι δεήσει παιδείας καὶ λόγων καὶ λήρων, ἀλλ΄ ἐπίτομος αὕτη σοι πρὸς δόξαν ἡ ὁδόσ· κἂν ἰδιώτης ᾖσ, ἤτοι σκυτοδέψης ἢ  ταριχοπώλης ἢ τέκτων ἢ τραπεζίτησ, οὐδέν σε κωλύσει θαυμαστὸν εἴναι, ἢν μόνον ἡ ἀναίδεια καὶ τὸ θράσος παρῇ καὶ λοιδορεῖσθαι καλῶς ἐκμάθῃσ.    ̓αγοράστης  πρὸς ταῦτα μὲν οὐ δέομαί σου. ναύτης δ΄ ἂν ἴσως ἢ κηπουρὸς ἐν καιρῷ γένοιο, καὶ ταῦτα, ἢν ἐθέλῃ σε ἀποδόσθαι οὑτοσὶ τὸ μέγιστον δύ΄ ὀβολῶν.    ̔ερμῆς  ἔχε λαβών καὶ γὰρ ἄσμενοι ἀπαλλαξόμεθα ἐνοχλοῦντος αὐτοῦ καὶ βοῶντος καὶ ἅπαντας ἁπαξαπλῶς ὑβρίζοντος καὶ ἀγορεύοντος κακῶσ.    Ζεύς   ἄλλον κάλει τὸν Κυρηναῖον, τὸν ἐν τῇ πορφυρίδι, τὸν ἐστεφανωμένον.    ̔ερμῆς  ἄγε δή, πρόσεχε πᾶσ· πολυτελὲς τὸ χρῆμα καὶ πλουσίων δεόμενον. βίος οὗτος ἥδιστοσ, βίος τρισμακάριστοσ. τίς  ἐπιθυμεῖ τρυφῆσ; τίς  ὠνεῖται τὸν ἁβρότατον;    ̓αγοράστης  ἐλθὲ σὺ καὶ λέγε ἅπερ εἰδὼς τυγχάνεισ· ὠνήσομαι γάρ σε, ἢν ὠφέλιμος ᾖσ.    ̔ερμῆς  μὴ ἐνόχλει αὐτόν, ὦ βέλτιστε, μηδὲ ἀνάκρινε· μεθύει γάρ. ὥστε οὐκ ἂν ἀποκρίναιτό σοι, τὴν γλῶτταν, ὡς ὁρᾷσ, διολισθάνων     ̓αγοράστης  καὶ τίς ἂν εὖ φρονῶν πρίαιτο διεφθαρμένον οὕτω καὶ ἀκόλαστον ἀνδράποδον; ὅσον δὲ καὶ ἀποπνεῖ μύρων, ὡς δὲ καὶ σφαλερὸν βαδίζει καὶ παράφορον. ἀλλὰ κἂν σύ γε, ὦ ̔ερμῆ, λέγε ὁποῖα πρόσεστιν αὐτῷ καὶ ἃ μετιὼν τυγχάνει.    ̔ερμῆς  τὸ μὲν ὅλον, συμβιῶναι δεξιὸς καὶ συμπιεῖν ἱκανὸς καὶ κωμάσαι μετὰ αὐλητρίδος ἐπιτήδειος ἐρῶντι καὶ ἀσώτῳ δεσπότῃ· τὰ ἄλλα δὲ πεμμάτων ἐπιστήμων καὶ ὀψοποιὸς ἐμπειρότατοσ, καὶ ὅλως σοφιστὴς ἡδυπαθείασ. ἐπαιδεύθη μὲν οὖν ̓αθήνησιν, ἐδούλευσε δὲ καὶ περὶ Σικελίαν τοῖς τυράννοις καὶ σφόδρα εὐδοκίμει παρ΄ αὐτοῖσ. τὸ δὲ κεφάλαιον τῆς προαιρέσεωσ, ἁπάντων καταφρονεῖν, ἅπασι χρῆσθαι, πανταχόθεν ἐρανίζεσθαι τὴν ἡδονήν.    ̓αγοράστης  ὥρα σοι ἄλλον περιβλέπειν τῶν πλουσίων τούτων καὶ πολυχρημάτων· ἐγὼ μὲν γὰρ οὐκ ἐπιτήδειος ἱλαρὸν ὠνεῖσθαι βίον.    ̔ερμῆς  ̓́απρατος ἔοικεν ἡμῖν οὗτοσ, ὦ Ζεῦ, μένειν.    Ζεύς   μετάστησον ἄλλον παράγε· μᾶλλον δὲ τὼ δύο τούτω, τὸν γελῶντα τὸν ̓αβδηρόθεν καὶ τὸν κλάοντα τὸν ἐξ ̓εφέσου· ἅμα γὰρ αὐτὼ πεπρᾶσθαι βούλομαι.     ̔ερμῆς  κατάβητον ἐς τὸ μέσον. τὼ ἀρίστω βίω πωλῶ, τὼ σοφωτάτω πάντων ἀποκηρύττομεν.   ̓αγοράστης . ὦ Ζεῦ τῆς ἐναντιότητοσ. ὁ μὲν οὐ διαλείπει γελῶν, ὁ δέ τινα ἔοικε πενθεῖν δακρύει γοῦν τὸ παράπαν. τί ταῦτα, ὦ οὗτοσ; τί γελᾷσ;    Δημόκριτος  ἐρωτᾷσ; ὅτι μοι γελοῖα πάντα δοκέει τὰ πρήγματα ὑμέων καὶ αὐτοὶ ὑμέεσ.    ̓αγοράστης  πῶς λέγεισ; καταγελᾷς ἡμῶν ἁπάντων καὶ παρ΄ οὐδὲν τίθεσαι τὰ ἡμέτερα πράγματα;    Δημόκριτος  ὧδε ἔχει· σπουδαῖον γὰρ ἐν αὐτέοισιν οὐδέν, κενεὰ δὲ πάντα καὶ ἀτόμων φορὴ καὶ ἀπειρίη.    ̓αγοράστης  οὐ μὲν οὖν, ἀλλὰ σὺ κενὸς ὡς ἀληθῶς καὶ  ἄπειροσ. ὢ τῆς ὕβρεωσ, οὐ παύσῃ γελῶν; σὺ δὲ τί κλάεισ, ὦ βέλτιστε; πολὺ γὰρ οἶμαι κάλλιον σοὶ προσλαλεῖν.    ̔ηράκλειτος  ἡγέομαι γάρ, ὦ ξεῖνε, τὰ ἀνθρωπήϊα πρήγματα ὀϊζυρὰ καὶ δακρυώδεα καὶ οὐδὲν αὐτέων ὅ τι μὴ ἐπικήριον τὸ δὴ οἰκτείρω τε σφέας καὶ ὀδύρομαι, ^·καὶ τὰ μὲν παρεόντα οὐ δοκέω μεγάλα, τὰ δὲ ὑστέρῳ χρόνῳ ἐσόμενα πάμπαν ἀνιηρά, λέγω δὲ  τὰς ἐκπυρώσιας καὶ τὴν τοῦ ὅλου συμφορὴν ταῦτα ὀδύρομαι καὶ ὅτι ἔμπεδον οὐδέν, ἀλλ΄ ὅκως ἐς κυκεῶνα τὰ πάντα συνειλέονται καί ἐστι τὠυτὸ τέρψις ἀτερψίη, γνῶσις ἀγνωσίη, μέγα μικρόν, ἄνω κάτω περιχωρέοντα καὶ ἀμειβόμενα ἐν τῇ τοῦ αἰῶνος παιδιῇ.    ̓αγοράστης  τί γὰρ ὁ αἰών ἐστι;    ̔ηράκλειτος  παῖς παίζων, πεσσεύων, διαφερόμενοσ, συμφερόμενοσ.    ̓αγοράστης  τί  δὲ ἄνθρωποι;    ̔ηράκλειτος  θεοὶ θνητοί.    ̓αγοράστης  τί  δὲ θεοί;    ̔ηράκλειτος  ἄνθρωποι ἀθάνατοι.    ̓αγοράστης  αἰνίγματα λέγεισ, ὦ οὗτοσ, ἢ γρίφους συντίθησ; ἀτεχνῶς γὰρ ὥσπερ ὁ Λοξίας οὐδὲν ἀποσαφεῖσ.    ̔ηράκλειτος  οὐδὲν γάρ μοι μέλει ὑμέων.    ̓αγοράστης  τοιγαροῦν οὐδὲ ὠνήσεταὶ σέ τις εὖ φρονῶν.    ̔ηράκλειτος  ἐγὼ δὲ κέλομαι πᾶσιν ἡβηδὸν οἰμώζειν, τοῖσιν ὠνεομένοισι καὶ τοῖσιν οὐκ ὠνεομένοισι.     ̓αγοράστης  τουτὶ τὸ κακὸν οὐ πόρρω μελαγχολίας ἐστὶν οὐδέτερον δὲ ὅμως αὐτῶν ἔγωγε ὠνήσομαι.    ̔ερμῆς  ἄπρατοι καὶ οὗτοι μένουσιν.    Ζεύς  ἄλλον ἀποκήρυττε.    ̔ερμῆς   βούλει τὸν ̓αθηναῖον ἐκεῖνον, τὸν στωμύλον;    Ζεύς  πάνυ μὲν οὖν.    ̔ερμῆς  δεῦρο ἐλθὲ συ. βίον ἀγαθὸν καὶ συνετὸν ἀποκηρύττομεν. τίς  ὠνεῖται τὸν ἱερώτατον;    ̓αγοράστης  εἰπέ μοι, τί μάλιστα εἰδὼς τυγχάνεισ;    Σωκράτης  παιδεραστής εἰμι καὶ σοφὸς τὰ ἐρωτικά.    ̓αγοράστης  πῶς οὖν ἐγὼ πρίωμαί σε; παιδαγωγοῦ γὰρ ἐδεόμην τῷ παιδὶ καλῷ ὄντι μοι.    Σωκράτης  τίς  δ΄ ἂν ἐπιτηδειότερος ἐμοῦ γένοιτο συνεῖναι καλῷ; καὶ γὰρ οὐ τῶν σωμάτων ἐραστής εἰμι, τὴν ψυχὴν δὲ ἡγοῦμαι καλήν. ἀμέλει κἂν ὑπὸ ταὐτὸν  ἱμάτιόν μοι κατακέωνται, ἀκούσει αὐτῶν λεγόντων μηδὲν ὑπ΄ ἐμοῦ δεινὸν παθεῖν.    ̓αγοράστης  ἄπιστα λέγεισ, τὸ παιδεραστὴν ὄντα μὴ πέρα τῆς ψυχῆς πολυπραγμονεῖν, καὶ ταῦτα ἐπ΄ ἐξουσίασ, ὑπὸ τῷ αὐτῷ ἱματίῳ κατακείμενον.    Σωκράτης   καὶ μὴν ὀμνύω γέ σοι τὸν κύνα καὶ τὴν πλάτανον οὕτω ταῦτα ἔχειν.    ̓αγοράστης  ̔ηράκλεις τῆς ἀτοπίας τῶν θεῶν.    Σωκράτης  τί σὺ λέγεισ; οὐ δοκεῖ σοι ὁ κύων εἶναι θεόσ; οὐχ ὁρᾷς τὸν ̓́ανουβιν ἐν Αἰγύπτῳ ὅσοσ; καὶ τὸν ἐν οὐρανῷ Σείριον καὶ τὸν παρὰ τοῖς κάτω Κέρβερον;    ̓αγοράστης   ΄ Εὖ λέγεισ, ἐγὼ δὲ διημάρτανον. ἀλλὰ τίνα βιοῖς τὸν τρόπον;    Σωκράτης  οἰκῶ μὲν ἐμαυτῷ τινα πόλιν ἀναπλάσασ, χρῶμαι δὲ πολιτείᾳ ξένῃ καὶ νόμους νομίζω τοὺς ἐμούσ.    ̓αγοράστης  ἓν ἐβουλόμην ἀκοῦσαι τῶν δογμάτων.    Σωκράτης  ἄκουε δὴ τὸ μέγιστον, ὃ περὶ τῶν γυναικῶν μοι  δοκεῖ· μηδεμίαν αὐτῶν μηδενὸς εἶναι μόνου, παντὶ δὲ μετεῖναι τῷ βουλομένῳ τοῦ γάμου.    ̓αγοράστης  τοῦτο φήσ, ἀνῃρῆσθαι τοὺς περὶ μοιχείας νόμουσ;    Σωκράτης  νὴ Δία, καὶ ἁπλῶς γε πᾶσαν τὴν περὶ τὰ τοιαῦτα μικρολογίαν.    ̓αγοράστης  τί  δὲ περὶ τῶν ἐν ὥρᾳ παίδων σοι δοκεῖ;    Σωκράτης  καὶ οὗτοι ἔσονται τοῖς ἀρίστοις ἆθλον φιλῆσαι λαμπρόν τι καὶ νεανικὸν ἐργασαμένοισ.    ̓αγοράστης  βαβαὶ τῆς φιλοδωρίασ. τῆς δὲ σοφίας τί σοι τὸ κεφάλαιον    Σωκράτης ; αἱ ἰδέαι καὶ τὰ τῶν ὄντων παραδείγματα· ὁπόσα γὰρ δὴ ὁρᾷσ, τὴν γῆν, τὰ ἐπὶ γῆσ, τὸν οὐρανόν, τὴν θάλατταν, ἁπάντων τούτων εἰκόνες ἀφανεῖς ἑστᾶσιν ἔξω τῶν ὅλων.    ̓αγοράστης  ποῦ δ΄ ἑστᾶσιν;    Σωκράτης  οὐδαμοῦ· εἰ γάρ που εἶεν, οὐκ ἂν εἶεν.    ̓αγοράστης  οὐχ ὁρῶ ταῦθ΄ ἅπερ λέγεις τὰ παραδείγματα.     Σωκράτης  εἰκότωσ· τυφλὸς γὰρ εἶ τῆς ψυχῆς τὸν ὀφθαλμόν. ἐγὼ δὲ πάντων ὁρῶ εἰκόνας καὶ σὲ ἀφανῆ κἀμὲ ἄλλον, καὶ ὅλως διπλᾶ πάντα.    ̓αγοράστης  τοιγαροῦν ὠνητέος εἶ σοφὸς καὶ ὀξυδερκής τις ὤν. φέρε ἴδω τί καὶ πράξεις με ὑπὲρ αὐτοῦ σύ;    ̔ερμῆς  δὸς δύο τάλαντα.    ̓αγοράστης  ̓ωνησάμην >ὅσου φήσ. τἀργύριον μέντοι εἰς αὖθις καταβαλῶ.    ̔ερμῆς   τί  σοι τοὔνομα;    ̓αγοράστης  Δίων Συρακούσιοσ,    ̔ερμῆς  ἄγε λαβὼν ἀγαθῇ τύχῃ. τὸν ̓επικούρειον σὲ ἤδη καλῶ. τίς  ὠνήσεται τοῦτον; ἔστι μὲν τοῦ γελῶντος ἐκείνου μαθητὴς καὶ τοῦ μεθύοντοσ, οὓς μικρῷ πρόσθεν ἀπεκηρύττομεν. ἓν δὲ πλέον οἶδεν αὐτῶν, παρ΄ ὅσον δυσσεβέστερος τυγχάνει· τὰ δὲ ἄλλα ἡδὺς καὶ λιχνείᾳ φίλοσ.    ̓αγοράστης  τίς  ἡ τιμή;    ̔ερμῆς  δύο μναῖ.     ̓αγοράστης  λάμβανε· τὸ δεῖνα δέ, ὅπως εἰδῶ, τίσι χαίρει τῶν ἐδεσμάτων;    ̔ερμῆς  τὰ γλυκέα σιτεῖται καὶ τὰ μελιτώδη καὶ μάλιστά γε τὰς ἰσχάδασ.    ̓αγοράστης  χαλεπὸν οὐδέν ὠνησόμεθα γὰρ αὐτῷ παλάθας τῶν Καρικῶν.    Ζεύς   ἄλλον κάλει, τὸν ἐν χρῷ κουρίαν ἐκεῖνον, τὸν σκυθρωπόν, τὸν ἀπὸ τῆς στοᾶσ.    ̔ερμῆς  εὖ λέγεισ· ἐοίκασι γὰρ πολύ τι πλῆθος αὐτὸν περιμένειν τῶν ἐπὶ τὴν ἀγορὰν ἀπηντηκότων. αὐτὴν τὴν ἀρετὴν πωλῶ, τῶν βίων τὸν τελειότατον. τίς ἅπαντα μόνος εἰδέναι θέλει;    ̓αγοράστης  πῶς τοῦτο φήσ;    ̔ερμῆς  ὅτι μόνος οὗτος σοφόσ, μόνος καλόσ, μόνος δίκαιος ἀνδρεῖος βασιλεὺς ῥήτωρ πλούσιος νομοθέτης καὶ τὰ ἄλλα ὁπόσα ἐστίν.    ̓αγοράστης  οὐκοῦν καὶ μάγειρος μόνοσ, καὶ νὴ Δία γε σκυτοδέψης ἢ τέκτων καὶ τὰ τοιαῦτα     ̔ερμῆς  ἔοικεν.    ̓αγοράστης   ἐλθέ, ὦγαθέ, καὶ λέγε πρὸς τὸν ὠνητὴν ἐμὲ ποῖός τις εἶ, καὶ πρῶτον εἰ οὐκ ἄχθῃ πιπρασκόμενος καὶ δοῦλος ὤν.    Χρύσιππος  οὐδαμῶσ· οὐ γὰρ ἐφ΄ ἡμῖν ταῦτά ἐστιν. ἃ δὲ οὐκ ἐφ΄ ἡμῖν, ἀδιάφορα εἶναι συμβέβηκεν.    ̓αγοράστης  οὐ μανθάνω ᾗ καὶ λέγεισ.    Χρύσιππος  τί  φήσ; οὐ μανθάνεις ὅτι τῶν τοιούτων τὰ μέν ἐστι προηγμένα, τὰ δ΄ ἀνάπαλιν ἀποπροηγμένα;    ̓αγοράστης  οὐδὲ νῦν μανθάνω.    Χρύσιππος  εἰκότωσ· οὐ γὰρ εἶ συνήθης τοῖς ἡμετέροις ὀνόμασιν οὐδὲ τὴν καταληπτικὴν φαντασίαν ἔχεισ, ὁ δὲ σπουδαῖος ὁ τὴν λογικὴν θεωρίαν ἐκμαθὼν οὐ μόνον ταῦτα οἶδεν, ἀλλὰ καὶ σύμβαμα καὶ παρασύμβαμα ὁποῖα καὶ ὁπόσον ἀλλήλων διαφέρει.    ̓αγοράστης  πρὸς τῆς σοφίασ, μὴ φθονήσῃς κἂν τοῦτο  εἰπεῖν, τί τὸ σύμβαμα καὶ τὸ παρασύμβαμα· καὶ γὰρ οὐκ οἶδ΄ ὅπως ἐπλήγην ὑπὸ τοῦ ῥυθμοῦ τῶν ὀνομάτων.    Χρύσιππος  ἀλλ΄ οὐδεὶς φθόνοσ· ἢν γάρ τις χωλὸς ὢν αὐτῷ ἐκείνῳ τῷ χωλῷ ποδὶ προσπταίσας λίθῳ τραῦμα, ἐξ ἀφανοῦς λάβῃ, ὁ τοιοῦτος εἶχε μὲν δήπου σύμβαμα τὴν χωλείαν, τὸ τραῦμα δὲ παρασύμβαμα προσέλαβεν.    ̓αγοράστης   ὢ τῆς ἀγχινοίασ. τί δὲ ἄλλο μάλιστα φὴς εἰδέναι;    Χρύσιππος  τὰς τῶν λόγων πλεκτάνας αἷς συμποδίζω τοὺς προσομιλοῦντας καὶ ἀποφράττω καὶ σιωπᾶν ποιῶ, φιμὸν ἀτεχνῶσ;αὐτοῖς περιτιθείσ· ὄνομα δὲ τῇ δυνάμει ταύτῃ ὁ ἀοίδιμος συλλογισμόσ.    ̓αγοράστης  ̔ηράκλεισ, ἄμαχόν τινα καὶ βίαιον λέγεισ.    Χρύσιππος  σκόπει γοῦν ἔστι σοι παιδίον;    ̓αγοράστης  τί μήν;    Χρύσιππος  τοῦτο ἤν πως κροκόδειλος ἁρπάσῃ πλησίον τοῦ ποταμοῦ πλαζόμενον εὑρών, κᾆτά σοι ἀποδώσειν ὑπισχνῆται αὐτό, ἢν εἴπῃς τἀληθὲς ὅ τι δέδοκται  αὐτῷ περὶ τῆς ἀποδόσεως τοῦ βρέφουσ, τί φήσεις αὐτὸν ἐγνωκέναι;    ̓αγοράστης  δυσαπόκριτον ἐρωτᾷσ. ἀπορῶ γὰρ ὁπότερον εἰπὼν ἀπολάβοιμι. ἀλλὰ σὺ πρὸς Διὸς ἀποκρινάμενος ἀνάσωσαί μοι τὸ παιδίον, μὴ καὶ φθάσῃ αὐτὸ καταπιών.    Χρύσιππος  θάρρει· καὶ ἄλλα γάρ σε διδάξομαι θαυμασιώτερα.    ̓αγοράστης  τὰ ποῖα;    Χρύσιππος  τὸν θερίζοντα καὶ τὸν κυριεύοντα καὶ ἐπὶ πᾶσι τὴν ̓ηλέκτραν καὶ τὸν ἐγκεκαλυμμένον.    ̓αγοράστης  τίνα τοῦτον τὸν ἐγκεκαλυμμένον ἢ τίνα τὴν ̓ηλέκτραν λέγεισ;    Χρύσιππος  ̓ηλέκτραν μὲν ἐκείνην τὴν πάνυ, τὴν ̓αγαμέμνονοσ, ἣ τὰ αὐτὰ οἶδέ τε ἅμα καὶ οὐκ οἶδε· παρεστῶτος γὰρ αὐτῇ τοῦ ̓ορέστου ἔτι ἀγνῶτος οἶδε μὲν  ̓ορέστην, ὅτι ἀδελφὸς αὐτῆσ, ὅτι δὲ οὗτος ̓ορέστης ἀγνοεῖ. τὸν δ΄ αὖ ἐγκεκαλυμμένον καὶ πάνυ θαυμαστὸν ἀκούσῃ λόγον ἀπόκριναι γάρ μοι, τὸν πατέρα οἶσθα τὸν σεαυτοῦ;    ̓αγοράστης  ναί.    Χρύσιππος  τί  οὖν; ἤν σοι παραστήσας τινὰ ἐγκεκαλυμμένον ἔρωμαι, τοῦτον οἶσθα; τί φήσεισ;    ̓αγοράστης  δηλαδὴ ἀγνοεῖν.    Χρύσιππος   ἀλλὰ μὴν αὐτὸς οὗτος ἦν ὁ πατήρ ὁ σόσ· ὥστε εἰ τοῦτον ἀγνοεῖσ, δῆλος εἶ τὸν πατέρα τὸν σὸν ἀγνοῶν.    ̓αγοράστης  οὐ μὲν οὖν ἀλλ΄ ἀποκαλύψας αὐτὸν εἴσομαι τὴν ἀλήθειαν. ὅμως δ΄ οὖν τί σοι τῆς σοφίας τὸ τέλοσ, ἢ τί πράξεις πρὸς τὸ ἀκρότατον τῆς ἀρετῆς ἀφικόμενοσ;    Χρύσιππος  περὶ τὰ πρῶτα κατὰ φύσιν τότε γενήσομαι, λέγω δὲ πλοῦτον, ὑγίειαν καὶ τὰ τοιαῦτα. πρότερον δὲ ἀνάγκη πολλὰ προπονῆσαι λεπτογράφοις βιβλίοις παραθήγοντα τὴν ὄψιν καὶ σχόλια  συναγείροντα καὶ σολοικισμῶν ἐμπιπλάμενον καὶ ἀτόπων ῥημάτων καὶ τὸ κεφάλαιον, οὐ θέμις γενέσθαι σοφόν, ἢν μὴ τρὶς ἐφεξῆς τοῦ ἐλλεβόρου πίῃσ.    ̓αγοράστης  γενναῖά σου ταῦτα καὶ δεινῶς ἀνδρικά. τὸ δὲ Γνίφωνα εἶναι καὶ τοκογλύφον   καὶ γὰρ τάδε ὁρῶ σοι προσόντα  τί φῶμεν, ἀνδρὸς ἤδη πεπωκότος τὸν ἐλλέβορον καὶ τελείου πρὸς ἀρετήν;    Χρύσιππος  ναί· μόνῳ γοῦν τὸ δανείζειν πρέποι ἂν τῷ σοφῷ· ἐπεὶ γὰρ ἴδιον αὐτοῦ συλλογίζεσθαι, τὸ δανείζειν δὲ καὶ λογίζεσθαι τοὺς τόκους πλησίον εἶναι δοκεῖ τῷ συλλογίζεσθαι, μόνου ἂν εἴη τοῦ σπουδαίου καθάπερ ἐκεῖνο καὶ τοῦτο, καὶ οὐ μόνον γε ἁπλοῦσ, ὥσπερ οἱ ἄλλοι, τοὺς τόκουσ, ἀλλὰ καὶ τούτων ἑτέρους τόκους λαμβάνειν ἢ γὰρ ἀγνοεῖς ὅτι τῶν τόκων οἱ μέν εἰσι πρῶτοί τινεσ, οἱ δὲ δεύτεροι, καθάπερ αὐτῶν ἐκείνων ἀπόγονοι; ὁρᾷς δὲ δὴ καὶ τὸν συλλογισμὸν ὁποῖά φησιν εἰ τὸν πρῶτον τόκον λήψεται, λήψεται ^ καὶ τὸν δεύτερον ἀλλὰ μὴν τὸν πρῶτον λήψεται, λήψεται ^ ἄρα καὶ τὸν δεύτερον.    ̓αγοράστης   οὐκοῦν καὶ μισθῶν πέρι τὰ αὐτὰ φῶμεν, οὓς σὺ λαμβάνεις ἐπὶ τῇ σοφίᾳ παρὰ τῶν νέων, καὶ δῆλον ὅτι μόνος ὁ σπουδαῖος μισθὸν ἐπὶ τῇ ἀρετῇ λήψεται;     Χρύσιππος  μανθάνεισ· οὐ γὰρ ἐμαυτοῦ ἕνεκα λαμβάνω, τοῦ δὲ διδόντος αὐτοῦ χάριν ἐπεὶ γάρ ἐστιν ὁ μέν τις ἐκχύτησ, ὁ δὲ περιεκτικόσ, ἐμαυτὸν μὲν ἀσκῶ εἶναι περιεκτικόν, τὸν δὲ μαθητὴν ἐκχύτην.    ̓αγοράστης  καὶ μὴν τοὐναντίον ἐχρῆν ^ τὸν νέον μὲν εἶναι περιεκτικόν, σὲ δὲ τὸν μόνον πλούσιον ἐκχύτην.    Χρύσιππος  σκώπτεισ, ὦ οὗτοσ. ἀλλ΄ ὅρα μή σε ἀποτοξεύσω τῷ ἀναποδείκτῳ συλλογισμῷ.    ̓αγοράστης  καὶ τί δεινὸν ἀπὸ τοῦ βέλουσ;    Χρύσιππος  ἀπορία καὶ σιωπὴ καὶ διαστραφῆναι τὴν διάνοιαν. ὃ δὲ μέγιστον, ἢν ἐθέλω, τάχιστά σε ἀποδείξω λίθον.    ̓αγοράστης  πῶς λίθον; οὐ γὰρ Περσεὺς σύ, ὦ βέλτιστε, εἶναί μοι δοκεῖσ.    Χρύσιππος  ὧδέ πωσ· ὁ λίθος σῶμά ἐστι;    ̓αγοράστης  ναί.    Χρύσιππος  τί  δέ; τὸ ζῷον οὐ σῶμα;    ̓αγοράστης  ναί.     Χρύσιππος  σὺ δὲ ζῷον;    ̓αγοράστης  ἔοικα γοῦν.    Χρύσιππος  λίθος ἄρα εἶ σῶμα ὤν.    ̓αγοράστης  μηδαμῶσ. ἀλλ΄ ἀνάλυσόν με πρὸς τοῦ Διὸς καὶ ἐξ ὑπαρχῆς ποίησον ἄνθρωπον.    Χρύσιππος  οὐ χαλεπόν· ἀλλ΄ ἔμπαλιν ἴσθι ἄνθρωπον. εἰπὲ γάρ μοι, πᾶν σῶμα ζῷον;    ̓αγοράστης  οὔ.    Χρύσιππος  τί  δέ; λίθος ζῷον;    ̓αγοράστης  οὔ.    Χρύσιππος  σὺ δὲ σῶμα εἶ;    ̓αγοράστης  ναί.    Χρύσιππος  σῶμα δὲ ὢν ζῷον εἶ;    ̓αγοράστης  ναί.    Χρύσιππος  οὐκ ἄρα λίθος εἶ ζῷόν γε ὤν.    ̓αγοράστης  εὖ γε ἐποίησασ, ὡς ἤδη μου τὰ σκέλη καθάπερ τῆς Νιόβης ἀπεψύχετο καὶ πάγια ἦν. ἀλλὰ ὠνήσομαί γε σέ. πόσον ὑπὲρ αὐτοῦ καταβαλῶ;     ̔ερμῆς  μνᾶς δώδεκα.    ̓αγοράστης  λάμβανε.    ̔ερμῆς  μόνος δὲ αὐτὸν ἐώνησαι;    ̓αγοράστης  μὰ Δί΄, ἀλλ΄ οὗτοι πάντες οὓς ὁρᾷσ.    ̔ερμῆς  πολλοί γε καὶ τοὺς ὤμους καρτεροὶ καὶ τοῦ θερίζοντος ἄξιοι.    Ζεύς   μὴ διάτριβε· ἄλλον κάλει τὸν Περιπατητικόν.    ̔ερμῆς  σέ φημι, τὸν καλόν, τὸν πλούσιον. ἄγε δή, ὠνήσασθε τὸν συνετώτατον, τὸν ἅπαντα ὅλως ἐπιστάμενον.    ̓αγοράστης  ποῖος δέ τις ἐστί;    ̔ερμῆς  μέτριοσ, ἐπιεικήσ, ἁρμόδιος τῷ βίῳ, τὸ δὲ μέγιστον, διπλοῦσ.    ̓αγοράστης  πῶς λέγεισ;    ̔ερμῆς  ἄλλος μὲν ὁ ἔκτοσθεν φαινόμενοσ, ἄλλος δὲ ὁ ἔντοσθεν εἶναι δοκεῖ· ὥστε ἢν πρίῃ αὐτόν, μέμνησο τὸν μὲν ἐξωτερικόν, τὸν δὲ ἐσωτερικὸν καλεῖν.    ̓αγοράστης  τί  δὲ γινώσκει μάλιστα;     ̔ερμῆς  τρία εἶναι τὰ ἀγαθά, ἐν ψυχῇ, ἐν σώματι, ἐν τοῖς ἐκτόσ.    ̓αγοράστης  ἀνθρώπινα φρονεῖ. πόσου δέ ἐστιν;    ̔ερμῆς  εἴκοσι μνῶν.    ̓αγοράστης  πολλοῦ ^ λέγεισ.    ̔ερμῆς  οὔκ, ὦ μακάριε· καὶ γὰρ αὐτὸς ἔχειν τι ἀργύριον δοκεῖ, ὥστε οὐκ ἂν φθάνοις ὠνούμενοσ. ἔτι δὲ εἴσῃ αὐτίκα μάλα παρ΄ αὐτοῦ πόσον μὲν ὁ κώνωψ βιοῖ τὸν χρόνον, ἐφ΄ ὁπόσον δὲ βάθος ἡ θάλαττα ὑπὸ τοῦ ἡλίου καταλάμπεται, καὶ ὁποία τίς  ἐστιν ἡ ψυχὴ τῶν ὀστρείων.    ̓αγοράστης  ̔ηράκλεις τῆς ἀκριβολογίασ.    ̔ερμῆς  τί δὲ εἰ ἀκούσειας ἄλλα πολλῷ τούτων ὀξυδερκέστερα, γονῆς τε πέρι καὶ γενέσεως καὶ τῆς ἐν ταῖς μήτραις τῶν ἐμβρύων πλαστικῆσ, καὶ ὡς ἄνθρωπος μὲν γελαστικόν, ὄνος δὲ οὐ γελαστικὸν οὐδὲ τεκταινόμενον οὐδὲ πλωϊζόμενον;    ̓αγοράστης  πάνσεμνα φὴς καὶ ὀνησιφόρα τὰ μαθήματα ὥστε ὠνοῦμαι αὐτὸν τῶν εἴκοσιν.    ̔ερμῆς   εἶεν.    Ζεύς  τίς  λοιπὸς ἡμῖν;     ̔ερμῆς  καταλείπεται ὁ Σκεπτικὸς ^ οὗτοσ. σὺ ὁ Πυρρίας πρόσιθι καὶ ἀποκηρύττου κατὰ τάχοσ. ἤδη μὲν ὑπορρέουσιν οἱ πολλοὶ καὶ ἐν ὀλίγοις ἡ πρᾶσις ἔσται. ὅμως δὲ τίς  καὶ τοῦτον ὠνήσεται;    ̓αγοράστης  ἔγωγε. ἀλλὰ πρῶτον εἰπέ μοι, σὺ τί ἐπίστασαι;    Πύρρων  οὐδέν.    ̓αγοράστης  πῶς τοῦτο ἔφησθα;    Πύρρων  ὅτι οὐδὲν ὅλως εἶναί μοι δοκεῖ.    ̓αγοράστης  οὐδὲ ἡμεῖς ἄρα ἐσμέν τινεσ;    Πύρρων  οὐδὲ τοῦτο οἶδα.    ̓αγοράστης  οὐδὲ ὅτι σύ τις ὢν τυγχάνεισ;    Πύρρων  πολὺ μᾶλλον ἔτι τοῦτο ἀγνοῶ.    ̓αγοράστης  ὢ τῆς ἀπορίασ. τί δέ σοι τὰ σταθμία ταυτὶ βούλεται;    Πύρρων  ζυγοστατῶ ἐν αὐτοῖς τοὺς λόγους καὶ πρὸς τὸ ἴσον ἀπευθύνω, καὶ ἐπειδὰν ἀκριβῶς ὁμοίους τε  καὶ ἰσοβαρεῖς ἴδω, τότε δὴ τότε ἀγνοῶ τὸν ἀληθέστερον    ̓αγοράστης . τῶν ἄλλων δὲ τί ἂν πράττοις ἐμμελῶσ;    Πύρρων  τὰ πάντα πλὴν δραπέτην μεταδιώκειν.    ̓αγοράστης  τί  δὲ τοῦτό σοι ἀδύνατον;    Πύρρων  ὅτι, ὦγαθέ, οὐ καταλαμβάνω.    ̓αγοράστης  εἰκότωσ· βραδὺς γὰρ καὶ νωθής τις εἶναι δοκεῖσ. ἀλλὰ τί σοι τὸ τέλος τῆς ἐπιστάσεωσ;    Πύρρων  ἡ ἀμαθία καὶ τὸ μήτε ἀκούειν μήτε ὁρᾶν.    ̓αγοράστης  οὐκοῦν καὶ τὸ τυφλὸς ἅμα καὶ κωφὸς εἶναι λέγεισ;    Πύρρων  καὶ ἄκριτός γε προσέτι καὶ ἀναίσθητος καὶ ὅλως τοῦ σκώληκος οὐδὲν διαφέρων.    ̓αγοράστης  ὠνητέος εἶ διὰ ταῦτα. πόσου τοῦτον ἄξιον χρὴ φάναι;    ̔ερμῆς  μνᾶς ̓αττικῆσ·    ̓αγοράστης  λάμβανε. τί φήσ, ὦ οὗτοσ; ἐώνημαι σε;     Πύρρων  ἄδηλον.    ̓αγοράστης  μηδαμῶσ· ἐώνημαι γὰρ καὶ τἀργύριον κατέβαλον.    Πύρρων  ἐπέχω περὶ τούτου καὶ διασκέπτομαι.    ̓αγοράστης  καὶ μὴν ἀκολούθει μοι, καθάπερ χρὴ ἐμὸν οἰκέτην.    Πύρρων  τίς οἶδεν εἰ ἀληθῆ ταῦτα φήσ;    ̓αγοράστης  ὁ κῆρυξ καὶ ἡ μνᾶ καὶ οἱ παρόντεσ.    Πύρρων  πάρεισι γὰρ ἡμῖν τινεσ;    ̓αγοράστης  ἀλλ΄ ἔγωγέ σε ἤδη ἐμβαλὼν ἐς τὸν μυλῶνα πείσω εἶναι δεσπότης κατὰ τὸν χείρω λόγον.    Πύρρων  ἔπεχε περὶ τούτου.    ̓αγοράστης  μὰ Δί΄, ἀλλ΄ ἤδη γε ἀπεφηνάμην.    ̔ερμῆς  σὺ μὲν παῦσαι ἀντιτείνων καὶ ἀκολούθει τῷ πριαμένῳ, ὑμᾶς δὲ εἰς αὔριον παρακαλοῦμεν· ἀποκηρύξειν γὰρ τοὺς ἰδιώτας καὶ βαναύσους καὶ ἀγοραίους βίους μέλλομεν.   