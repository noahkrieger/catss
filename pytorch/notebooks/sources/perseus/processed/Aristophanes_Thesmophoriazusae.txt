    Μνησίλοχος ὦ Ζεῦ χελιδὼν ἆρά ποτε φανήσεται; ἀπολεῖ μ΄ ἀλοῶν ἅνθρωπος ἐξ ἑωθινοῦ. οἷόν τε, πρὶν τὸν σπλῆνα κομιδῇ μ΄ ἐκβαλεῖν, παρὰ σοῦ πυφέσθαι ποῖ μ΄ ἄγεις ωὖριπίδη;  Εὐριπίδης ἀλλ΄ οὐκ ἀκούειν δεῖ σε πάνθ΄ ὅσ΄ αὐτίκα ὄψει παρεστώσ.  Μνησίλοχος πῶς λέγεισ; αὖθις φράσον. οὐ δεῖ μ΄ ἀκούειν;  Εὐριπίδης οὐχ ἅ γ΄ ἂν μέλλῃς ὁρᾶν.  Μνησίλοχος οὐδ΄ ἆρ΄ ὁρᾶν δεῖ μ΄;  Εὐριπίδης οὐχ ἅ γ΄ ἂν ἀκούειν δέῃ.  Μνησίλοχος πῶς μοι παραινεῖσ; δεξιῶς μέντοι λέγεισ. οὐ φῂς σὺ χρῆναί μ΄ οὔτ΄ ἀκούειν οὔθ΄ ὁρᾶν;  Εὐριπίδης χωρὶς γὰρ αὐτοῖν ἑκατέρου ΄στὶν ἡ φύσισ.  Μνησίλοχος τοῦ μήτ΄ ἀκούειν μήθ΄ ὁρᾶν;  Εὐριπίδης εὖ ἴσθ΄ ὅτι.  Μνησίλοχος πῶς χωρίσ;  Εὐριπίδης οὕτω ταῦτα διεκρίθη τότε. αἰθὴρ γὰρ ὅτε τὰ πρῶτα διεχωρίζετο καὶ ζᾦ΄ ἐν αὑτῷ ξυνετέκνου κινούμενα, ᾧ μὲν βλέπειν χρὴ πρῶτ΄ ἐμηχανήσατο ὀφθαλμὸν ἀντίμιμον ἡλίου τροχῷ, ἀκοῇ δὲ χοάνην ὦτα διετετρήνατο.  Μνησίλοχος διὰ τὴν χοάνην οὖν μήτ΄ ἀκούω μήθ΄ ὁρῶ; νὴ τὸν Δί΄ ἥδομαί γε τουτὶ προσμαθών. οἷόν γέ που ΄στιν αἱ σοφαὶ ξυνουσίαι.  Εὐριπίδης πόλλ΄ ἂν μάθοις τοιαῦτα παρ΄ ἐμοῦ.  Μνησίλοχος πῶς ἂν οὖν πρὸς τοῖς ἀγαθοῖς τούτοισιν ἐξεύροιμ΄ ὅπως ἔτι προσμάθοιμι χωλὸς εἶναι τὼ σκέλει;  Εὐριπίδης βάδιζε δευρὶ καὶ πρόσεχε τὸν νοῦν.  Μνησίλοχος ἰδού.  Εὐριπίδης ὁρᾷς τὸ θύριον τοῦτο;  Μνησίλοχος νὴ τὸν ̔ηρακλέα οἶμαί γε.  Εὐριπίδης σίγα νυν.  Μνησίλοχος σιωπῶ τὸ θύριον;  Εὐριπίδης ἄκου΄.  Μνησίλοχος ἀκούω καὶ σιωπῶ τὸ θύριον;  Εὐριπίδης ἐνταῦθ΄ ̓αγάθων ὁ κλεινὸς οἰκῶν τυγχάνει ὁ τραγῳδοποιόσ.  Μνησίλοχος ποῖος οὗτος ̔αγάθων;  Εὐριπίδης ἔστιν τις ̓αγάθων  Μνησίλοχος μῶν ὁ μέλας ὁ καρτερόσ;  Εὐριπίδης οὔκ, ἀλλ΄ ἕτερός τισ· οὐχ ἑόρακας πώποτε;  Μνησίλοχος μῶν ὁ δασυπώγων;  Εὐριπίδης οὐχ ἑόρακας πώποτε;  Μνησίλοχος μὰ τὸν Δί΄ οὔτοι γ΄ ὥστε καί μέ γ΄ εἰδέναι.  Εὐριπίδης καὶ μὴν βεβίνηκας σύ γ΄, ἀλλ΄ οὐκ οἶσθ΄ ἴσωσ. ἀλλ΄ ἐκποδὼν πτήξωμεν, ὡς ἐξέρχεται θεράπων τις αὐτοῦ πῦρ ἔχων καὶ μυρρίνασ· προθυσόμενος ἔοικε τῆς ποιήσεωσ.   Θεράπων εὔφημος πᾶς ἔστω λαόσ, στόμα συγκλῄσασ· ἐπιδημεῖ γὰρ θίασος Μουσῶν ἔνδον μελάθρων τῶν δεσποσύνων μελοποιῶν. ἐχέτω δὲ πνοὰς νήνεμος αἰθήρ, κῦμα δὲ πόντου μὴ κελαδείτω γλαυκόν·  Μνησίλοχος βομβάξ.  Εὐριπίδης σίγα.  Μνησίλοχος τι λέγει;  Θεράπων πτηνῶν τε γένη κατακοιμάσθω, θηρῶν τ΄ ἀγρίων πόδες ὑλοδρόμων μὴ λυέσθων.  Μνησίλοχος βομβαλοβομβάξ.  Θεράπων μέλλει γὰρ ὁ καλλιεπὴς ̓αγάθων πρόμος ἡμέτερος  Μνησίλοχος μῶν βινεῖσθαι;  Θεράπων τίς ὁ φωνήσασ;  Μνησίλοχος νήνεμος αἰθήρ.  Θεράπων δρυόχους τιθέναι δράματος ἀρχάσ. κάμπτει δὲ νέας ἁψῖδας ἐπῶν, τὰ δὲ τορνεύει, τὰ δὲ κολλομελεῖ, καὶ γνωμοτυπεῖ κἀντονομάζει καὶ κηροχυτεῖ καὶ γογγύλλει καὶ χοανεύει.  Μνησίλοχος καὶ λαικάζει.  Θεράπων τίς ἀγροιώτας πελάθει θριγκοῖσ;  Μνησίλοχος ὃς ἕτοιμος σοῦ τοῦ τε ποιητοῦ τοῦ καλλιεποῦς κατὰ τοῦ θριγκοῦ συγγογγύλας καὶ συστρέψας τουτὶ τὸ πέος χοανεῦσαι.   Θεράπων ἦ που νέος γ΄ ὢν ἦσθ΄ ὑβριστὴς ὦ γέρον.  Εὐριπίδης ὦ δαιμόνιε τοῦτον μὲν ἔα χαίρειν, σὺ δὲ ̓αγάθωνά μοι δεῦρ΄ ἐκκάλεσον πάσῃ τέχνῃ.  Θεράπων μηδὲν ἱκέτευ΄· αὐτὸς γὰρ ἔξεισιν τάχα. καὶ γὰρ μελοποιεῖν ἄρχεται· χειμῶνος οὖν ὄντος κατακάμπτειν τὰς στροφὰς οὐ ῥᾴδιον, ἢν μὴ προίῃ θύρασι πρὸς τὸν ἥλιον.  Εὐριπίδης τί οὖν ἐγὼ δρῶ;  Θεράπων περίμεν΄, ὡς ἐξερχεται.  Εὐριπίδης ὦ Ζεῦ τί δρᾶσαι διανοεῖ με τήμερον;  Μνησίλοχος νὴ τοὺς θεοὺς ἐγὼ πυθέσθαι βούλομαι τί τὸ πρᾶγμα τουτί. τί στένεισ; τί δυσφορεῖσ; οὐ χρῆν σε κρύπτειν ὄντα κηδεστὴν ἐμόν.  Εὐριπίδης ἔστιν κακόν μοι μέγα τι προπεφυραμένον.  Μνησίλοχος ποῖόν τι;  Εὐριπίδης τῇδε θἠμέρᾳ κριθήσεται εἴτ΄ ἔστ΄ ἔτι ζῶν εἴτ΄ ἀπόλωλ΄ Εὐριπίδησ.  Μνησίλοχος καὶ πῶσ; ἐπεὶ νῦν γ΄ οὔτε τὰ δικαστήρια μέλλει δικάζειν οὔτε βουλῆς ἐσθ΄ ἕδρα, ἐπεὶ τρίτη ΄στὶ Θεσμοφορίων ἡ μέση.  Εὐριπίδης τοῦτ΄ αὐτὸ γὰρ τοι κἀπολεῖν με προσδοκῶ. αἱ γὰρ γυναῖκες ἐπιβεβουλεύκασί μοι κἀν Θεσμοφόροιν μέλλουσι περί μου τήμερον ἐκκλησιάζειν ἐπ΄ ὀλέθρῳ.  Μνησίλοχος τιὴ τί δή;  Εὐριπίδης ὁτιὴ τραγῳδῶ καὶ κακῶς αὐτὰς λέγω.  Μνησίλοχος νὴ τὸν Ποσειδῶ καὶ δίκαιά <γ΄> ἂν πάθοισ. ἀτὰρ τίν΄ ἐκ τούτων σὺ μηχανὴν ἔχεισ;  Εὐριπίδης ̓αγάθωνα πεῖσαι τὸν τραγῳδοδιδάσκαλον ἐς Θεσμοφόροιν ἐλθεῖν.  Μνησίλοχος τί δράσοντ΄; εἰπέ μοι.  Εὐριπίδης ἐκκλησιάσοντ΄ ἐν ταῖς γυναιξὶ κἂν δέῃ λέξονθ΄ ὑπὲρ ἐμοῦ.  Μνησίλοχος πότερα φανερῶς ἢ λάθρᾳ;  Εὐριπίδης λάθρᾳ, στολὴν γυναικὸς ἠμφιεσμένον.  Μνησίλοχος τὸ πρᾶγμα κομψὸν καὶ σφόδρ΄ ἐκ τοῦ σοῦ τρόπου· τοῦ γὰρ τεχνάζειν ἡμέτερος ὁ πυραμοῦσ.  Εὐριπίδης σίγα.  Μνησίλοχος τί δ΄ ἔστιν;  Εὐριπίδης ̔αγάθων ἐξέρχεται.  Μνησίλοχος καὶ ποῖός ἐστιν;  Εὐριπίδης οὗτος οὑκκυκλούμενοσ.  Μνησίλοχος ἀλλ΄ ἢ τυφλὸς μέν εἰμ΄· ἐγὼ γὰρ οὐχ ὁρῶ ἄνδρ΄ οὐδέν΄ ἐνθάδ΄ ὄντα, Κυρήνην δ΄ ὁρῶ.  Εὐριπίδης σίγα· μελῳδεῖν γὰρ παρασκευάζεται.  Μνησίλοχος μύρμηκος ἀτραπούσ, ἢ τί διαμινύρεται;   ̓αγάθων ἱερὰν χθονίαις δεξάμεναι λαμπάδα κοῦραι ξὺν ἐλευθέρᾳ πατρίδι χορεύσασθε βοάν.  Χορὸς ̓αγάθωνος τίνι δαιμόνων ὁ κῶμοσ; λέγε νυν. εὐπίστως δὲ τοὐμὸν δαίμονας ἔχει σεβίσαι.  ̓αγάθων ἄγε νυν ὄλβιζε Μοῦσα χρυσέων ῥύτορα τόξων Φοῖβον, ὃς ἱδρύσατο χώρας γύαλα Σιμουντίδι γᾷ.  Χορὸς ̓αγάθωνος χαῖρε καλλίστας ἀοιδᾶς Φοῖβ΄ ἐν εὐμούσοισι τιμαῖς γέρας ἱερὸν προφέρων.  ̓αγάθων τάν τ΄ ἐν ὄρεσι δρυογόνοισι κόραν ἀείσατ΄ ̓́αρτεμιν ἀγροτέραν.  Χορὸς ̓αγάθωνος ἕπομαι κλῄζουσα σεμνὸν γόνον ὀλβίζουσα Λατοῦς ̓́αρτεμιν ἀπειρολεχῆ.  ̓αγάθων Λατώ τε κρούματά τ΄ ̓ασιάδος ποδὶ παράρυθμ΄ εὔρυθμα Φρυγίων διανεύματα Χαρίτων.  Χορὸς ̓αγάθωνος σέβομαι Λατώ τ΄ ἄνασσαν κίθαρίν τε ματέρ΄ ὕμνων ἄρσενι βοᾷ δόκιμον, τᾷ φάος ἔσσυτο δαιμονίοις <θεοῦ> ὄμμασιν ἁμετέρας τε δι΄ αἰφνιδίου ὀπόσ. ὧν χάριν ἄνακτ΄ ἄγαλλε Φοῖβον τιμᾷ. χαῖρ΄ ὄλβιε παῖ Λατοῦσ.   Μνησίλοχος ὡς ἡδὺ τὸ μέλος ὦ πότνιαι Γενετυλλίδες καὶ θηλυδριῶδες καὶ κατεγλωττισμένον καὶ μανδαλωτόν, ὥστ΄ ἐμοῦ γ΄ ἀκροωμένου ὑπὸ τὴν ἕδραν αὐτὴν ὑπῆλθε γάργαλοσ. καί σ΄ ὦ νεανίσχ΄ ὅστις εἶ, κατ΄ Αἰσχύλον ἐκ τῆς Λυκουργείας ἐρέσθαι βούλομαι. ποδαπὸς ὁ γύννισ; τίς πάτρα; τίς ἡ στολή; τίς ἡ τάραξις τοῦ βίου; τί βάρβιτος λαλεῖ κροκωτῷ; τί δὲ λύρα κεκρυφάλῳ; τί λήκυθος καὶ στρόφιον; ὡς οὐ ξύμφορον. τίς δαὶ κατόπτρου καὶ ξίφους κοινωνία; τίς δ΄ αὐτὸς ὦ παῖ; πότερον ὡς ἀνὴρ τρέφει; καὶ ποῦ πέοσ; ποῦ χλαῖνα; ποῦ Λακωνικαί; ἀλλ΄ ὡς γυνὴ δῆτ΄· εἶτα ποῦ τὰ τιτθία; τί φῄσ; τί σιγᾷσ; ἀλλὰ δῆτ΄ ἐκ τοῦ μέλους ζητῶ σ΄, ἐπειδή γ΄ αὐτὸς οὐ βούλει φράσαι;  ̓αγάθων ὦ πρέσβυ πρέσβυ, τοῦ φθόνου μὲν τὸν ψόγον ἤκουσα, τὴν δ΄ ἄλγησιν οὐ παρεσχόμην· ἐγὼ δὲ τὴν ἐσθῆθ΄ ἅμα γνώμῃ φορῶ. χρὴ γὰρ ποιητὴν ἄνδρα πρὸς τὰ δράματα ἃ δεῖ ποιεῖν πρὸς ταῦτα τοὺς τρόπους ἔχειν. αὐτίκα γυναικεῖ΄ ἢν ποιῇ τις δράματα, μετουσίαν δεῖ τῶν τρόπων τὸ σῶμ΄ ἔχειν.  Μνησίλοχος οὐκοῦν κελητίζεισ, ὅταν Φαίδραν ποιῇσ;  ̓αγάθων ἀνδρεῖα δ΄ ἢν ποιῇ τισ, ἐν τῷ σώματι ἔνεσθ΄ ὑπάρχον τοῦθ΄. ἃ δ΄ οὐ κεκτήμεθα, μίμησις ἤδη ταῦτα συνθηρεύεται.  Μνησίλοχος ὅταν σατύρους τοίνυν ποιῇσ, καλεῖν ἐμέ, ἵνα συμποιῶ σοὔπισθεν ἐστυκὼς ἐγώ.  ̓αγάθων ἄλλως τ΄ ἄμουσόν ἐστι ποιητὴν ἰδεῖν ἀγρεῖον ὄντα καὶ δασύν· σκέψαι δ΄ ὅτι ̓́ιβυκος ἐκεῖνος κἀνακρέων ὁ Τήιος κἀλκαῖοσ, οἳ περὶ ἁρμονίαν ἐχύμισαν, ἐμιτροφόρουν τε καὶ διεκλῶντ΄ ̓ιωνικῶσ, καὶ Φρύνιχοσ, τοῦτον γὰρ οὖν ἀκήκοασ, αὐτός τε καλὸς ἦν καὶ καλῶς ἠμπέσχετο· διὰ τοῦτ΄ ἄρ΄ αὐτοῦ καὶ κάλ΄ ἦν τὰ δράματα. ὅμοια γὰρ ποιεῖν ἀνάγκη τῇ φύσει.  Μνησίλοχος ταῦτ΄ ἄρ΄ ὁ Φιλοκλέης αἰσχρὸς ὢν αἰσχρῶς ποιεῖ, ὁ δ΄ αὖ Ξενοκλέης ὢν κακὸς κακῶς ποιεῖ, ὁ δ΄ αὖ Θέογνις ψυχρὸς ὢν ψυχρῶς ποιεῖ.  ̓αγάθων ἅπασ΄ ἀνάγκη· ταῦτα γάρ τοι γνοὺς ἐγὼ ἐμαυτὸν ἐθεράπευσα.  Μνησίλοχος πῶς πρὸς τῶν θεῶν;  Εὐριπίδης παῦσαι βαύ̈ζων· καὶ γὰρ ἐγὼ τοιοῦτος ἦν ὢν τηλικοῦτοσ, ἡνίκ΄ ἠρχόμην ποιεῖν.  Μνησίλοχος μὰ τὸν Δί΄ οὐ ζηλῶ σε τῆς παιδεύσεωσ.  Εὐριπίδης ἀλλ΄ ὧνπερ οὕνεκ΄ ἦλθον, ἔα μ΄ εἰπεῖν.  ̓αγάθων λέγε.  Εὐριπίδης ̓αγάθων, σοφοῦ πρὸς ἀνδρόσ, ὅστις ἐν βραχεῖ πολλοὺς καλῶς οἷός τε συντέμνειν λόγουσ. ἐγὼ δὲ καινῇ ξυμφορᾷ πεπληγμένος ἱκέτης ἀφῖγμαι πρὸς σέ.  ̓αγάθων τοῦ χρείαν ἔχων;  Εὐριπίδης μέλλουσί μ΄ αἱ γυναῖκες ἀπολεῖν τήμερον τοῖς Θεσμοφορίοισ, ὅτι κακῶς αὐτὰς λέγω.  ̓αγάθων τίς οὖν παρ΄ ἡμῶν ἐστιν ὠφέλειά σοι;  Εὐριπίδης ἡ πᾶσ΄· ἐὰν γὰρ ἐγκαθεζόμενος λάθρᾳ ἐν ταῖς γυναιξίν, ὡς δοκῶν εἶναι γυνή, ὑπεραποκρίνῃ μου, σαφῶς σώσεις ἐμέ. μόνος γὰρ ἂν λέξειας ἀξίως ἐμοῦ.  ̓αγάθων ἔπειτα πῶς οὐκ αὐτὸς ἀπολογεῖ παρών;  Εὐριπίδης ἐγὼ φράσω σοι. πρῶτα μὲν γιγνώσκομαι· ἔπειτα πολιός εἰμι καὶ πώγων΄ ἔχω, σὺ δ΄ εὐπρόσωπος λευκὸς ἐξυρημένος γυναικόφωνος ἁπαλὸς εὐπρεπὴς ἰδεῖν.  ̓αγάθων Εὐριπίδη  Εὐριπίδης τί ἔστιν;  ̓αγάθων ἐποίησάς ποτε, χαίρεις ὁρῶν φῶσ, πατέρα δ΄ οὐ χαίρειν δοκεῖσ;  Εὐριπίδης ἔγωγε.  ̓αγάθων μή νυν ἐλπίσῃς τὸ σὸν κακὸν ἡμᾶς ὑφέξειν. καὶ γὰρ ἂν μαινοίμεθ΄ ἄν. ἀλλ΄ αὐτὸς ὅ γε σόν ἐστιν οἰκείως φέρε. τὰς συμφορὰς γὰρ οὐχὶ τοῖς τεχνάσμασιν φέρειν δίκαιον ἀλλὰ τοῖς παθήμασιν.  Μνησίλοχος καὶ μὴν ού γ΄ ὦ κατάπυγον εὐρύπρωκτος εἶ οὐ τοῖς λόγοισιν ἀλλὰ τοῖς παθήμασιν.  Εὐριπίδης τί δ΄ ἔστιν ὅτι δέδοικας ἐλθεῖν αὐτόσε;  ̓αγάθων κάκιον ἀπολοίμην ἂν ἢ σύ.  Εὐριπίδης πῶσ;  ̓αγάθων ὅπωσ; δοκῶν γυναικῶν ἔργα νυκτερείσια κλέπτειν ὑφαρπάζειν τε θήλειαν Κύπριν.  Μνησίλοχος ἰδού γε κλέπτειν· νὴ Δία βινεῖσθαι μὲν οὖν. ἀτὰρ ἡ πρόφασίς γε νὴ Δί΄ εἰκότως ἔχει.  Εὐριπίδης τί οὖν; ποιήσεις ταῦτα;  ̓αγάθων μὴ δόκει γε σύ.  Εὐριπίδης ὦ τρισκακοδαίμων ὡς ἀπόλωλ΄ Εὐριπίδησ.  Μνησίλοχος ὦ φίλτατ΄ ὦ κηδεστὰ μὴ σαυτὸν προδῷσ.  Εὐριπίδης πῶς οὖν ποιήσω δῆτα;  Μνησίλοχος τοῦτον μὲν μακρὰ κλάειν κέλευ΄, ἐμοὶ δ΄ ὅ τι βούλει χρῶ λαβών.  Εὐριπίδης ἄγε νυν ἐπειδὴ σαυτὸν ἐπιδίδως ἐμοί, ἀπόδυθι τουτὶ θοἰμάτιον.  Μνησίλοχος καὶ δὴ χαμαί. ἀτὰρ τί μέλλεις δρᾶν μ΄;  Εὐριπίδης ἀποξυρεῖν ταδί, τὰ κάτω δ΄ ἀφεύειν.  Μνησίλοχος ἀλλὰ πρᾶττ΄, εἴ σοι δοκεῖ. ἢ μὴ΄ πιδοῦν΄ ἐμαυτὸν ὤφελόν ποτε.  Εὐριπίδης ̓αγάθων σὺ μέντοι ξυροφορεῖς ἑκάστοτε, χρῆσόν τί νυν ἡμῖν ξυρόν.  ̓αγάθων αὐτὸς λάμβανε ἐντεῦθεν ἐκ τῆς ξυροδόκησ.  Εὐριπίδης γενναῖος εἶ. κάθιξε· φύσα τὴν γνάθον τὴν δεξιάν.  Μνησίλοχος ὤμοι.  Εὐριπίδης τί κέκραγασ; ἐμβαλῶ σοι πάτταλον, ἢν μὴ σιωπᾷσ.  Μνησίλοχος ἀτταταῖ ἰατταταῖ.  Εὐριπίδης οὗτος σὺ ποῖ θεῖσ;  Μνησίλοχος ἐς τὸ τῶν σεμνῶν θεῶν· οὐ γὰρ μὰ τὴν Δήμητρά γ΄ ἐνταυθοῖ μενῶ τεμνόμενοσ.  Εὐριπίδης οὔκουν καταγέλαστος δῆτ΄ ἔσει τὴν ἡμίκραιραν τὴν ἑτέραν ψιλὴν ἔχων;  Μνησίλοχος ὀλίγον μέλει μοι.  Εὐριπίδης μηδαμῶς πρὸς τῶν θεῶν προδῷς με· χώρει δεῦρο.  Μνησίλοχος κακοδαίμων ἐγώ.  Εὐριπίδης ἔχ΄ ἀτρέμα σαυτὸν κἀνάκυπτε· ποῖ στρέφει;  Μνησίλοχος μυμῦ.  Εὐριπίδης τί μύξεισ; πάντα πεποίηται καλῶσ.  Μνησίλοχος οἴμοι κακοδαίμων, ψιλὸς αὖ στρατεύσομαι.  Εὐριπίδης μὴ φροντίσῃ· ὡς εὐπρεπὴς φανεῖ πάνυ. βούλει θεᾶσθαι σαυτόν;  Μνησίλοχος εἰ δοκεῖ, φέρε.  Εὐριπίδης ὁρᾷς σεαυτόν;  Μνησίλοχος οὐ μὰ Δί΄ ἀλλὰ Κλεισθένη.  Εὐριπίδης ἀνίστασ΄, ἵν΄ ἀφεύσω σε, κἀγκύψας ἔχε.   Μνησίλοχος οἴμοι κακοδαίμων δελφάκιον γενήσομαι.  Εὐριπίδης ἐνεγκάτω τις ἔνδοθεν δᾷδ΄ ἢ λύχνον. ἐπίκυπτε· τὴν κέρκον φυλάττου νυν ἄκραν.  Μνησίλοχος ἐμοὶ μελήσει νὴ Δία, πλήν γ΄ ὅτι κάομαι. οἴμοι τάλασ. ὕδωρ ὕδωρ ὦ γείτονεσ. πρὶν ἀντιλαβέσθαι πρωκτὸν τῆς φλογόσ.  Εὐριπίδης θάρρει.  Μνησίλοχος τί θαρρῶ καταπεπυρπολημένοσ;  Εὐριπίδης ἀλλ΄ οὐκ ἔτ΄ οἰδὲν πρᾶγμά σοι· τὰ πλεῖστα γὰρ ἀποπεπόνηκασ.  Μνησίλοχος φῦ ἰοὺ τῆς ἀσβόλου. αἰθὸς γεγένημαι πάντα τὰ περὶ τὴν τράμιν.  Εὐριπίδης μὴ φροντίσῃσ· ἕτερος γὰρ αὐτὰ σφογγιεῖ.  Μνησίλοχος οἰμώξετἄρ΄ εἴ τις τὸν ἐμὸν πρωκτὸν πλυνεῖ.  Εὐριπίδης ̓αγάθων, ἐπειδὴ σαυτὸν ἐπιδοῦναι φθονεῖσ, ἀλλ΄ ἱμάτιον γοῦν χρῆσον ἡμῖν τουτῳὶ καὶ στρόφιον· οὐ γὰρ ταῦτά γ΄ ὡς οὐκ ἔστ΄ ἐρεῖσ.  ̓αγάθων λαμβάνετε καὶ χρῆσθ΄· οὐ φθονῶ.  Μνησίλοχος τί οὖν λάβω;  ̓αγάθων ὅ τι; τὸν κροκωτὸν πρῶτον ἐνδύου λαβών.  Μνησίλοχος νὴ τὴν ̓αφροδίτην ἡδύ γ΄ ὄζει ποσθίου. σύζωσον ἀνύσασ. αἶρε νῦν στρόφιον.  Εὐριπίδης ἰδού.  Μνησίλοχος ἴθι νυν κατάστειλόν με τὰ περὶ τὼ σκέλει.  Εὐριπίδης κεκρυφάλου δεῖ καὶ μίτρασ.  ̓αγάθων ἡδὶ μὲν οὖν κεφαλὴ περίθετοσ, ἣν ἐγὼ νύκτωρ φορῶ.  Εὐριπίδης νὴ τὸν Δί΄ ἀλλὰ κἀπιτηδεία πάνυ.  Μνησίλοχος ἆρ΄ ἁρμόσει μοι;  Εὐριπίδης νὴ Δί΄ ἀλλ΄ ἄριστ΄ ἔχει. φέρ΄ ἔγκυκλον·  ̓αγάθων τουτὶ λάβ΄ ἀπὸ τῆς κλινίδοσ.  Εὐριπίδης ὑποδημάτων δεῖ.  ̓αγάθων τἀμὰ ταυτὶ λάμβανε.  Μνησίλοχος ἆρ΄ ἁρμόσει μοι;  Εὐριπίδης χαλαρὰ γοῦν χαίρεις φορῶν.  ̓αγάθων σὺ τοῦτο γίγνωσκ΄· ἀλλ΄ ἔχεις γὰρ ὧν δέει, εἴσω τις ὡς τάχιστά μ΄ ἐσκυκλησάτω.  Εὐριπίδης ἁνὴρ μὲν ἡμῖν οὑτοσὶ καὶ δὴ γυνὴ τό γ΄ εἶδοσ· ἢν λαλῇς δ΄, ὅπως τῷ φθέγματι γυναικιεῖς εὖ καὶ πιθανῶσ.  Μνησίλοχος πειράσομαι.  Εὐριπίδης βάδιζε τοίνυν.  Μνησίλοχος μὰ τὸν ̓απόλλω οὔκ, ἤν γε μὴ ὀμόσῃς ἐμοί  Εὐριπίδης τί χρῆμα;  Μνησίλοχος συσσώσειν ἐμὲ πάσαις τέχναισ, ἤν μοί τι περιπίπτῃ κακόν.  Εὐριπίδης ὄμνυμι τοίνυν αἰθέρ΄ οἴκησιν Διόσ.  Μνησίλοχος τί μᾶλλον ἢ τὴν ̔ιπποκράτους ξυνοικίαν;  Εὐριπίδης ὄμνυμι τοίνυν πάντας ἄρδην τοὺς θεούσ.  Μνησίλοχος μέμνησο τοίνυν ταῦθ΄, ὅτι ἡ φρὴν ὤμοσεν, ἡ γλῶττα δ΄ οὐκ ὀμώμοκ΄· οὐδ΄ ὥρκωσ΄ ἐγώ.  Εὐριπίδης ἔκσπευδε ταχέωσ· ὡς τὸ τῆς ἐκκλησίας σημεῖον ἐν τῷ Θεσμοφορείῳ φαίνεται. ἐγὼ δ΄ ἄπειμι.  Μνησίλοχος δεῦρό νυν ὦ Θρᾷτθ΄ ἕπου. ὦ Θρᾷττα θέασαι, καομένων τῶν λαμπάδων ὅσον τὸ χρῆμ΄ ἀνέρχεθ΄ ὑπὸ τῆς λιγνύοσ. ἀλλ΄ ὦ περικαλλεῖ Θεσμοφόρω δέξασθέ με ἀγαθῇ τύχῃ καὶ δεῦρο <καὶ> πάλιν οἴκαδε. ὦ Θρᾷττα τὴν κίστην κάθελε, κᾆτ΄ ἔξελε τὸ πόπανον, ὅπως λαβοῦσα θύσω τοῖν θεοῖν. δέσποινα πολυτίμητε Δήμητερ φίλη καὶ Φερρέφαττα, πολλὰ πολλάκις μέ σοι θύειν ἔχουσαν, εἰ δὲ μἀλλὰ νῦν λαθεῖν. καὶ τοῦ θυγατρίου χοῖρον ἀνδρός μοι τυχεῖν πλουτοῦντοσ, ἄλλως δ΄ ἠλιθίου κἀβελτέρου, καὶ ποσθαλίσκον νοῦν ἔχειν μοι καὶ φρένασ. ποῦ ποῦ καθίζωμ΄ ἐν καλῷ, τῶν ῥητόρων ἵν΄ ἐξακούω; σὺ δ΄ ἄπιθ΄ ὦ Θρᾷττ΄ ἐκποδών. δούλοις γὰρ οὐκ ἔξεστ΄ ἀκούειν τῶν λόγων.    Κηρύκαινα εὐφημία ΄στω, εὐφημία ΄στω. εὔχεσθε τοῖν Θεσμοφόροιν τῇ Δήμητρι καὶ τῇ Κόρῃ καὶ τῷ Πλούτῳ καὶ τῇ Καλλιγενείᾳ καὶ τῇ Κουροτρόφῳ τῇ Γῇ καὶ τῷ ̔ερμῇ καὶ Χάρισιν ἐκκλησίαν τήνδε καὶ σύνοδον τὴν νῦν κάλλιστα καὶ ἄριστα ποιῆσαι, πολυωφελῶς μὲν πόλει τῇ ̓αθηναίων τυχηρῶς δ΄ ἡμῖν αὐταῖσ. καὶ τὴν δρῶσαν τήν <τ΄> ἀγορεύουσαν τὰ βέλτιστα περὶ τὸν δῆμον τὸν ̓αθηναίων καὶ τὸν τῶν γυναικῶν ταύτην νικᾶν. ταῦτ΄ εὔχεσθε, καὶ ὑμῖν αὐταῖς τἀγαθά. ἰὴ παιὼν ἰὴ παιών. χαίρωμεν.   Χορός δεχόμεθα καὶ θεῶν γένος λιτόμεθα ταῖσδ΄ ἐπ΄ εὐχαῖς φανέντας ἐπιχαρῆναι. Ζεῦ μεγαλώνυμε χρυσολύρα τε Δῆλον ὃς ἔχεις ἱεράν, καὶ σὺ παγκρατὲς κόρα γλαυκῶπι χρυσόλογχε πόλιν οἰκοῦσα περιμάχητον, ἐλθὲ δεῦρο. καὶ πολυώνυμε θηροφόνη παῖ Λατοῦς χρυσώπιδος ἔρνοσ, σύ τε πόντιε σεμνὲ Πόσειδον ἁλιμέδον προλιπὼν μυχὸν ἰχθυόεντ΄ οἰστροδόνητον, Νηρέος ἐναλίου τε κόραι Νύμφαι τ΄ ὀρείπλαγκτοι. χρυσέα τε φόρμιγξ ἰαχήσειεν ἐπ΄ εὐχαῖς ἡμετέραισ· τελέως δ΄ ἐκκλησιάσαιμεν ̓αθηναίων εὐγενεῖς γυναῖκεσ.  Κηρύκαινα εὔχεσθε τοῖς θεοῖσι τοῖς ̓ολυμπίοις καὶ ταῖς ̓ολυμπίαισι καὶ τοῖς Πυθίοις καὶ ταῖσι Πυθίαισι καὶ τοῖς Δηλίοις καὶ ταῖσι Δηλίαισι τοῖς <τ΄> ἄλλοις θεοῖσ, εἴ τις ἐπιβουλεύει τι τῷ δήμῳ κακὸν τῷ τῶν γυναικῶν ἢ ΄πικηρυκεύεται Εὐριπίδῃ Μήδοις <τ΄> ἐπὶ βλάβῃ τινὶ τῇ τῶν γυναικῶν, ἢ τυραννεῖν ἐπινοεῖ ἢ τὸν τύραννον συγκατάγειν, ἢ παιδίον ὑποβαλλομένης κατεῖπεν, ἢ δούλη τινὸς προαγωγὸς οὖσ΄ ἐνετρύλλισεν τῷ δεσπότῃ ἢ πεμπομένη τις ἀγγελίας ψευδεῖς φέρει, ἢ μοιχὸς εἴ τις ἐξαπατᾷ ψευδῆ λέγων καὶ μὴ δίδωσιν ἃν ὑπόσχηταί ποτε, ἢ δῶρά τις δίδωσι μοιχῷ γραῦς γυνή, ἢ καὶ δέχεται προδιδοῦσ΄ ἑταίρα τὸν φίλον, κεἴ τις κάπηλος ἢ καπηλὶς τοῦ χοῶς ἢ τῶν κοτυλῶν τὸ νόμισμα διαλυμαίνεται, κακῶς ἀπολέσθαι τοῦτον αὐτὸν κᾠκίαν ἀρᾶσθε, ταῖς δ΄ ἄλλαισιν ὑμῖν τοὺς θεοὺς εὔχεσθε πάσαις πολλὰ δοῦναι κἀγαθά.  Χορός ξυνευχόμεσθα τέλεα μὲν πόλει τέλεα δὲ δήμῳ τάδ΄ εὔγματα γενέσθαι, τὰ δ΄ ἄρισθ΄ ὅσαις προσήκει νικᾶν λεγούσαισ· ὁπόσαι δ΄ ἐξαπατῶσιν παραβαίνουσί τε τοὺς ὅρκους τοὺς νενομισμένους κερδῶν οὕνεκ΄ ἐπὶ βλάβῃ, ἢ ψηφίσματα καὶ νόμον ζητοῦσ΄ ἀντιμεθιστάναι, τἀπόρρητά τε τοῖσιν ἐχθροῖς τοῖς ἡμετέροις λέγουσ΄, ἢ Μήδους ἐπάγουσι γῇ κερδῶν οὕνεκ΄ ἐπὶ βλάβῃ, ἀσεβοῦσιν ἀδικοῦσίν τε τὴν πόλιν. ἀλλ΄ ὦ παγκρατὲς Ζεῦ ταῦτα κυρώσειασ, ὥσθ΄ ἡμῖν θεοὺς παραστατεῖν καίπερ γυναιξὶν οὔσαισ.   Κηρύκαινα ἄκουε πᾶσ. ἔδοξε τῇ βουλῇ τάδε τῇ τῶν γυναικῶν· Τιμόκλει΄ ἐπεστάτει, Λύσιλλ΄ ἐγραμμάτευεν, εἶπε Ζωστράτη· ἐκκλησίαν ποιεῖν ἕωθεν τῇ μέσῃ τῶν Θεσμοφορίων, ᾗ μάλισθ΄ ἡμῖν σχολή, καὶ χρηματίζειν πρῶτα περὶ Εὐριπίδου, ὅ τι χρὴ παθεῖν ἐκεῖνον· ἀδικεῖν γὰρ δοκεῖ ἡμῖν ἁπάσαισ. τίς ἀγορεύειν βούλεται;  Γυνὴ Α ἐγώ.  Κηρύκαινα περίθου νυν τόνδε πρῶτον πρὶν λέγειν.  Χορός σίγα σιώπα, πρόσεχε τὸν νοῦν· χρέμπτεται γὰρ ἤδη ὅπερ ποιοῦσ΄ οἱ ῥήτορεσ. μακρὰν ἔοικε λέξειν.  Γυνὴ Α φιλοτιμίᾳ μὲν οὐδεμιᾷ μὰ τὼ θεὼ λέξουσ΄ ἀνέστην ὦ γυναῖκεσ· ἀλλὰ γὰρ βαρέως φέρω τάλαινα πολὺν ἤδη χρόνον προπηλακιζομένας ὁρῶς ἡμᾶς ὑπὸ Εὐριπίδου τοῦ τῆς λαχανοπωλητρίας καὶ πολλὰ καὶ παντοῖ΄ ἀκουούσας κακά. τί γὰρ οὗτος ἡμᾶς οὐκ ἐπισμῇ τῶν κακῶν; ποῦ δ΄ οὐχὶ διαβέβληχ΄, ὅπουπερ ἔμβραχυ εἰσὶν θεαταὶ καὶ τραγῳδοὶ καὶ χοροί, τὰς μοιχοτρόπουσ, τὰς ἀνδρεραστίας καλῶν, τὰς οἰνοπότιδασ, τὰς προδότιδασ, τὰς λάλουσ, τὰς οὐδὲν ὑγιέσ, τὰς μέγ΄ ἀνδράσιν κακόν· ὥστ΄ εὐθὺς εἰσιόντες ἀπὸ τῶν ἰκρίων ὑποβλέπουσ΄ ἡμᾶς σκοποῦνταί τ΄ εὐθέως μὴ μοιχὸς ἔνδον ᾖ τις ἀποκεκρυμμένοσ. δρᾶσαι δ΄ ἔθ΄ ἡμῖν οὐδὲν ὥσπερ καὶ πρὸ τοῦ ἔξεστι· τοιαῦθ΄ οὗτος ἐδίδαξεν κακὰ τοὺς ἄνδρας ἡμῶν· ὥστ΄ ἐάνπερ τις πλέκῃ γυνὴ στέφανον, ἐρᾶν δοκεῖ· κἂν ἐκβάλῃ σκεῦός τι κατὰ τὴν οἰκίαν πλανωμένη, ἁνὴρ ἐρωτᾷ, ΄τῷ κατέαγεν ἡ χύτρα; οὐκ ἔσθ΄ ὅπως οὐ τῷ Κορινθίῳ ξένῳ.΄ κάμνει κόρη τισ, εὐθὺς ἁδελφὸς λέγει, τὸ χρῶμα τοῦτό μ΄ οὐκ ἀρέσκει τῆς κόρησ. εἶεν, γυνή τις ὑποβαλέσθαι βούλεται ἀποροῦσα παίδων, οὐδὲ τοῦτ΄ ἔστιν λαθεῖν. ἅνδρες γὰρ ἤδη παρακάθηνται πλησίον· πρὸς τοὺς γέροντάς θ΄ οἳ πρὸ τοῦ τὰς μείρακας ἤγοντο, διαβέβληκεν, ὥστ΄ οὐδεὶς γέρων γαμεῖν ἐθέλει γυναῖκα διὰ τοὔπος τοδὶ δέσποινα γὰρ γέροντι νυμφίῳ γυνή. εἶτα διὰ τοῦτον ταῖς γυναικωνίτισιν σφραγῖδας ἐπιβάλλουσιν ἤδη καὶ μοχλοὺς τηροῦντες ἡμᾶσ, καὶ προσέτι Μολοττικοὺς τρέφουσι μορμολυκεῖα τοῖς μοιχοῖς κύνασ. καὶ ταῦτα μὲν ξυγγνώσθ΄. ἃ δ΄ ἦν ἡμῖν πρὸ τοῦ αὐταῖς ταμιεῦσαι καὶ προαιρούσαις λαθεῖν ἄλφιτον ἔλαιον οἶνον, οὐδὲ ταῦτ΄ ἔτι ἔξεστιν. οἱ γὰρ ἄνδρες ἤδη κλῄδια αὐτοὶ φοροῦσι κρυπτὰ κακοηθέστατα Λακωνίκ΄ ἄττα, τρεῖς ἔχοντα γομφίουσ. πρὸ τοῦ μὲν οὖν ἦν ἀλλ΄ ὑποῖξαι τὴν θύραν ποιησαμέναισι δακτύλιον τριωβόλου, νῦν δ΄ οὗτος αὐτοὺς ᾡκότριψ Εὐριπίδης ἐδίδαξε θριπήδεστ΄ ἔχειν σφραγίδια ἐξαψαμένουσ. νῦν οὖν ἐμοὶ τούτῳ δοκεῖ ὄλεθρόν τιν΄ ἡμᾶς κυρκανᾶν ἁμωσγέπωσ, ἢ φαρμάκοισιν ἢ μιᾷ γέ τῳ τέχνῃ, ὅπως ἀπολεῖται. ταῦτ΄ ἐγὼ φανερῶς λέγω, τὰ δ΄ ἄλλα μετὰ τῆς γραμματέως συγγράψομαι.  Χορός οὔπω ταύτης ἤκουσα πολυπλοκωτέρας γυναικὸς οὐδὲ δεινότερον λεγούσησ. πάντα γὰρ λέγει δίκαια, πάσας δ΄ ἰδέας ἐξήτασεν, πάντα δ΄ ἐβάστασεν φρενὶ πυκνῶς τε ποικίλους λόγους ἀνηῦρεν εὖ διεζητημένουσ· ὥστ΄ ἂν εἰ λέγοι παρ΄ αὐτὴν Ξενοκλέης ὁ Καρκίνου, δοκεῖν ἂν αὐτόν, ὡς ἐγᾦμαι, πᾶσιν ὑμῖν ἄντικρυς μηδὲν λέγειν.  Γυνὴ Β ὀλίγων ἕνεκα καὐτὴ παρῆλθον ῥημάτων. τὰ μὲν γὰρ ἄλλ΄ αὕτη κατηγόρηκεν εὖ· ἃ δ΄ ἐγὼ πέπονθα, ταῦτα λέξαι βούλομαι. ἐμοὶ γὰρ ἁνὴρ ἀπέθανεν μὲν ἐν Κύπρῳ παιδάρια πέντε καταλιπών, ἁγὼ μόλις στεφανηπλοκοῦσ΄ ἔβοσκον ἐν ταῖς μυρρίναισ. τέως μὲν οὖν ἀλλ΄ ἡμικάκως ἐβοσκόμην· νῦν δ΄ οὗτος ἐν ταῖσιν τραγῳδίαις ποιῶν τοὺς ἄνδρας ἀναπέπεικεν οὐκ εἶναι θεούσ· ὥστ΄ οὐκέτ΄ ἐμπολῶμεν οὐδ΄ εἰς ἥμισυ. νῦν οὖν ἁπάσαισιν παραινῶ καὶ λέγω τοῦτον κολάσαι τὸν ἄνδρα πολλῶν οὕνεκα· ἄγρια γὰρ ἡμᾶς ὦ γυναῖκες δρᾷ κακά, ἅτ΄ ἐν ἀγρίοισι τοῖς λαχάνοις αὐτὸς τραφείσ. ἀλλ΄ εἰς ἀγορὰν ἄπειμι· δεῖ γὰρ ἀνδράσιν πλέξαι στεφάνους συνθηματιαίους εἴκοσιν.  Χορός ἕτερον αὖ τι λῆμα τοῦτο κομψότερον ἔτ΄ ἢ τὸ πρότερον ἀναπέφηνεν. οἷα κατεστωμύλατο οὐκ ἄκαιρα, φρένας ἔχουσα καὶ πολύπλοκον νόημ΄, οὐδ΄ ἀσύνετ΄ ἀλλὰ πιθανὰ πάντα. δεῖ δὲ ταύτης τῆς ὕβρεως ἡμῖν τὸν ἄνδρα περιφανῶς δοῦναι δίκην.  Μνησίλοχος τὸ μὲν ὦ γυναῖκες ὀξυθυμεῖσθαι σφόδρα Εὐριπίδῃ, τοιαῦτ΄ ἀκουούσας κακά, οὐ θαυμάσιόν ἐστ΄, οὐδ΄ ἐπιζεῖν τὴν χολήν. καὐτὴ γὰρ ἔγωγ΄, οὕτως ὀναίμην τῶν τέκνων, μισῶ τὸν ἄνδρ΄ ἐκεῖνον, εἰ μὴ μαίνομαι. ὅμως δ΄ ἐν ἀλλήλαισι χρὴ δοῦναι λόγον· αὐταὶ γάρ ἐσμεν, κοὐδεμί΄ ἔκφορος λόγου. τί ταῦτ΄ ἔχουσαι ΄κεῖνον αἰτιώμεθα βαρέως τε φέρομεν, εἰ δύ΄ ἡμῶν ἢ τρία κακὰ ξυνειδὼς εἶπε δρώσας μυρία; ἐγὼ γὰρ αὐτὴ πρῶτον, ἵνα μἄλλην λέγω, ξύνοιδ΄ ἐμαυτῇ πολλὰ <δείν΄·> ἐκεῖνο δ΄ οὖν δεινότατον, ὅτε νύμφη μὲν ἦν τρεῖς ἡμέρασ, ὁ δ΄ ἀνὴρ παρ΄ ἐμοὶ καθηῦδεν· ἦν δέ μοι φίλοσ, ὅσπερ με διεκόρησεν οὖσαν ἑπτέτιν. οὖτος πόθῳ μου ΄κνυεν ἐλθὼν τὴν θύραν· κᾆτ΄ εὐφὺς ἔγνων· εἶτα καταβαίνω λάθρᾳ. ὁ δ΄ ἀνὴρ ἐρωτᾷ ποῖ σὺ καταβαίνεισ; ὅποι; στρόφος μ΄ ἔχει τὴν γαστέρ ὦνερ κὠδύνη· ἐς τὸν κοπρῶν΄ οὖν ἔρχομαι. βάδιζέ νυν· κᾆθ΄ ὁ μὲν ἔτριβε κεδρίδας ἄννηθον σφάκον· ἐγὼ δὲ καταχέασα τοῦ στροφέως ὕδωρ ἐξῆλθον ὡς τὸν μοιχόν· εἶτ΄ ἠρειδόμην παρὰ τὸν ̓αγυιᾶ κύβδ΄ ἐχομένη τῆς δάφνησ. ταῦτ΄ οὐδεπώποτ΄ εἶφ΄, ὁρᾶτ΄, Εὐριπίδησ· οὐδ΄ ὡς ὑπὸ τῶν δούλων τε κὠρεωκόμων σποδούμεθ΄, ἢν μὴ ΄χωμεν ἕτερον, οὐ λέγει· οὐδ΄ ὡς ὅταν μάλισθ΄ ὑπό του ληκώμεθα τὴν νύχθ΄, ἕωθεν σκόροδα διαμασώμεθα, ἵν΄ ὀσφρόμενος ἁνὴρ ἀπὸ τείχους εἰσιὼν μηδὲν κακὸν δρᾶν ὑποτοπῆται. ταῦθ΄, ὁρᾷσ, οὐπώποτ΄ εἶπεν. εἰ δὲ Φαίδραν λοιδορεῖ, ἡμῖν τί τοῦτ΄ ἔστ΄; οὐδ΄ ἐκεῖν΄ εἴρηκέ πω, ὡς ἡ γυνὴ δεικνῦσα τἀνδρὶ τοὔγκυκλον ὑπ΄ αὐγὰς  οἷόν ἐστιν, ἐγκεκαλυμμένον τὸν μοιχὸν ἐξέπεμψεν, οὐκ εἴρηκέ πω. ἑτέραν δ΄ ἐγᾦδ΄ ἣ ΄φασκεν ὠδίνειν γυνὴ δέχ΄ ἡμέρασ, ἔως ἐπρίατο παιδίον· ὁ δ΄ ἀνὴρ περιέτρεχ΄ ὠκυτόκι΄ ὠνούμενοσ· τὸ δ΄ εἰσέφερε γραῦς ἐν χύτρᾳ τὸ παιδίον, ἵνα μὴ βό η, κηρίῳ βεβυσμένον· εἶθ΄ ὡς ἔνευσεν ἡ φέρουσ΄, εὐθὺς βοᾷ, ἄπελθ΄ ἄπελθ΄, ἤδη γὰρ ὦνέρ μοι δοκῶ τέξειν. τὸ γὰρ ἦτρον τῆς χύτρας ἐλάκτισεν· χὠ μὲν γεγηθὼς ἔτρεχεν, ἡ δ΄ ἐξέσπασεν ἐκ τοῦ στόματος τοῦ παιδίου, τὸ δ΄ ἀνέκραγεν. εἶθ΄ ἡ μιαρὰ γραῦσ, ἣ ΄φερεν τὸ παιδίον, θεῖ μειδιῶσα πρὸς τὸν ἄνδρα καὶ λέγει, λέων λέων σοι γέγονεν, αὔτ΄ ἔκμαγμα σόν, τά τ΄ ἄλλ΄ ἁπαξάπαντα καὶ τὸ πόσθιον τῷ σῷ προσόμοιον, στρεβλὸν ὥσπερ κύτταρον. ταῦτ΄ οὐ ποιοῦμεν τὰ κακά; νὴ τὴν ̓́αρτεμιν ἡμεῖς γε. κᾆτ΄ Εὐριπίδῃ θυμούμεθα, οὐδὲν παθοῦσαι μεῖζον ἢ δεδράκαμεν;  Χορός τουτὶ μέντοι θαυμαστόν, ὁπόθεν ηὑρέθη τὸ χρῆμα, χἤτις ἐξέθρεψε χώρα τήνδε τὴν θρασεῖαν οὕτω. τάδε γὰρ εἰπεῖν τὴν πανοῦργον κατὰ τὸ φανερὸν ὧδ΄ ἀναιδῶς οὐκ ἂν ᾠόμην ἐν ἡμῖν οὐδὲ τολμῆσαί ποτ΄ ἄν. ἀλλ΄ ἅπαν γένοιτ΄ ἂν ἤδη· τὴν παροιμίαν δ΄ ἐπαινῶ τὴν παλαιάν· ὑπὸ λίθῳ γὰρ παντί νου χρὴ μὴ δάκῃ ῥητωρ ἀθρεῖν.  Χορός ἀλλ΄ οὐ γάρ ἐστι τῶν ἀναισχύτων φύσει γυναικῶν οὐδὲν κάκιον εἰς ἄπαντα πλὴν ἄρ΄ εἰ γυναῖκεσ.  Γυνὴ Α οὔ τοι μὰ τὴν ̓́αγλαυρον ὦ γυναῖκες εὖ φρονεῖτε, ἀλλ΄ ἢ πεφάρμαχθ΄ ἢ κακόν τι μέγα πεπόνθατ΄ ἄλλο, ταύτην ἐῶσαι τὴν φθόρον τοιαῦτα περιυβρίζειν ἡμᾶς ἁπάσασ. εἰ μὲν οἶν τις ἔστιν· εἰ δὲ μή, ἡμεῖς αὐταί τε καὶ τὰ δουλάρια τέφραν ποθὲν λαβοῦσαι ταύτης ἀποψιλώσομεν τὸν χοῖρον, ἵνα διδαχθῇ γυνὴ γυναῖκας οὖσα μὴ κακῶς λέγειν τὸ λοιπόν. Μνησίλοχος μὴ δῆτα τόν γε χοῖρον ὦ γυναῖκεσ. εἰ γὰρ οὔσης παρρησίας κἀξὸν λέγειν ὅσαι πάρεσμεν ἀσταί, εἶτ΄ εἶπον ἁγίγνωσκον ὑπὲρ Εὐριπίδου δίκαια, διὰ τοῦτο τιλλομένην με δεῖ δοῦναι δίκην ὑφ΄ ὑμῶν; Γυνὴ Α οὐ γάρ σε δεῖ δοῦναι δίκην; ἥτις μόνη τέτληκας ὑπὲρ ἀνδρὸς ἀντειπεῖν, ὃς ἡμᾶς πολλὰ κακὰ δέδρακεν ἐπίτηδες εὑρίσκων λόγουσ, ὅπου γυνὴ πονηρὰ ἐγένετο, Μελανίππας ποιῶν Φαίδρας τε· Πηνελόπην δὲ οὐπώποτ΄ ἐποίησ΄, ὅτι γυνὴ σώφρων ἔδοξεν εἶναι. Μνησίλοχος ἐγὼ γὰρ οἶδα ταἴτιον. Μίαν γὰρ οὐκ ἂν εἴποις τῶν νῦν γυναικῶν Πηνελόπην, Παίδρας δ΄ ἁπαξαπάσασ. Γυνὴ Α ἀκούετ΄ ὦ γυναῖκες οἷ΄ εἴρηκεν ἡ πανοῦργος ἡμᾶς ἁπάσας αὖθις αὖ. Μνησίλοχος καὶ νὴ Δί΄ οὐδέπω γε εἴρηχ΄ ὅσα ξύνοιδ΄· ἐπεὶ βούλεσθε πλείον΄ εἴπω; Γυνὴ Α ἀλλ΄ οὐκ ἂν ἔτ΄ ἔχοισ· ὅσα γὰρ ᾔδησθ΄ ἐξέχεας ἅπαντα. Μνησίλοχος μὰ Δί΄ οὐδέπω τὴν μυριοστὴν μοῖραν ὧν ποιοῦμεν. ἐπεὶ τάδ΄ οὐκ εἴρηχ΄, ὁρᾷσ, ὡς στλεγγίδας λαβοῦσαι ἔπειτα σιφωνίζομεν τὸν οἶνον. Γυνὴ Α ἐπιτριβείησ. Μνησίλοχος ὥς τ΄ αὖ τὰ κρέ΄ ἐξ ̓απατουρίων ταῖς μαστροποῖς διδοῦσαι ἔπειτα τὴν γαλῆν φαμεν Γυνὴ Α τάλαιν΄ ἐγώ· φλυαρεῖσ. Μνησίλοχος οὐδ΄ ὡς τὸν ἄνδρα τῷ πελέκει γυνὴ κατεσπόδησεν, οὐκ εἶπον· οὐδ΄ ὡς φαρμάκοις ἑτέρα τὸν ἄνδρ΄ ἔμηνεν, οὐδ΄ ὡς ὑπὸ τῇ πυέλῳ κατώρυξέν ποτ΄ Γυνὴ Α ἐξόλοιο. Μνησίλοχος ἁχαρνικὴ τὸν πατέρα. Γυνὴ Α ταυτὶ δῆτ΄ ἀνέκτ΄ ἀκούειν; Μνησίλοχος οὐδ΄ ὡς σὺ τῆς δούλης τεκούσης ἄρρεν εἶτα σαυτῇ τοῦθ΄ ὑπεβάλου, τὸ σὸν δὲ θυγάτριον παρῆκας αὐτῇ. Γυνὴ Α οὔ τοι μὰ τὼ θεὼ σὺ καταπροίξει λέγουσα ταυτί, ἀλλ΄ ἐκποκιῶ σου τὰς ποκάδασ. Μνησίλοχος οὐ δὴ μὰ Δία σύ γ΄ ἅψει. Γυνὴ Α καὶ μὴν ἰδού. Μνησίλοχος καὶ μὴν ἰδού. Γυνὴ Α λαβὲ θοἰμάτιον Φιλίστη. Μνησίλοχος πρόσθες μόνον, κἀγώ σε νὴ τὴν ̓́αρτεμιν Γυνὴ Α τί δράσεισ; Μνησίλοχος τὸν σησαμοῦνθ΄ ὃν κατέφαγεσ, τοῦτον χεσεῖν ποιήσω. Χορός παύσασθε λοιδορούμεναι· καὶ γὰρ γυνή τις ἡμῖν ἐσπουδακυῖα προστρέχει. πρὶν οὖν ὁμοῦ γενέσθαι, σιγᾶθ΄, ἵν΄ αὐτῆς κοσμίως πυθώμεθ΄ ἅττα λέξει.   Κλεισθένης φίλαι γυναῖκες ξυγγενεῖς τοὐμοῦ τρόπου· ὅτι μὲν φίλος εἴμ΄ ὑμῖν, ἐπίδηλος ταῖς γνάθοισ· γυναικομανῶ γὰρ προξενῶ θ΄ ὑμῶν ἀεί. καὶ νῦν ἀκούσας πρᾶγμα περὶ ὑμῶν μέγα ὀλίγῳ τι πρότερον κατ΄ ἀγορὰν λαλούμενον, ἥκω φράσων τοῦτ΄ ἀγγελῶν θ΄ ὑμῖν, ἵνα σκοπῆτε καὶ τηρῆτε μὴ καὶ προσπέσῃ ὑμῖν ἀφάρκτοις πρᾶγμα δεινὸν καὶ μέγα.  Χορός τί δ΄ ἔστιν ὦ παῖ; παῖδα γάρ σ΄ εἰκὸς καλεῖν, ἕως ἂν οὕτως τὰς γνάθους ψιλὰς ἔχῃσ.  Κλεισθένης Εὐριπίδην φάσ΄ ἄνδρα κηδεστήν τινα αὑτοῦ γέροντα δεῦρ΄ ἀναπέμψαι τήμερον.  Χορός πρὸς ποῖον ἔργον ἢ τίνος γνώμης χάριν;  Κλεισθένης ἵν΄ ἅττα βουλεύοισθε καὶ μέλλοιτε δρᾶν, ἐκεῖνος εἴη τῶν λόγων κατάσκοποσ.  Χορός καὶ πῶς λέληθεν ἐν γυναιξὶν ὢν ἀνήρ;  Κλεισθένης ἀφηῦσεν αὐτὸν κἀπέτιλ΄ Εὐριπίδης καὶ τἄλλ΄ ἅπανθ΄ ὥσπερ γυναῖκ΄ ἐσκεύασεν.  Μνησίλοχος πείθεσθε τούτῳ ταῦτα; τίς δ΄ οὕτως ἀνὴρ ἠλίθιος ὅστις τιλλόμενος ἠνείχετο; οὐκ οἴομαι ΄γωγ΄ ὦ πολυτιμήτω θεώ.  Κλεισθένης ληρεῖσ· ἐγὼ γὰρ οὐκ ἂν ἦλθον ἀγγελῶν, εἰ μὴ ΄πεπύσμην ταῦτα τῶν σάφ΄ εἰδότων.  Χορός τὸ πρᾶγμα τουτὶ δεινὸν εἰσαγγέλλεται. ἀλλ΄ ὦ γυναῖκες οὐκ ἐλινύειν ἐχρῆν, ἀλλὰ σκοπεῖν τὸν ἄνδρα καὶ ζητεῖν ὅπου λέληθεν ἡμᾶς κρυπτὸς ἐγκαθήμενοσ. καὶ σὺ ξυνέξευρ΄ αὐτόν, ὡς ἂν τὴν χάριν ταύτην τε κἀκείνην ἔχῃς ὦ πρόξενε.  Κλεισθένης φέρ΄ ἴδω· τίς ἡ πρώτη σύ;  Μνησίλοχος ποῖ τις τρέψεται;  Κλεισθένης ζητητέαι γάρ ἐστε.  Μνησίλοχος κακοδαίμων ἐγώ.  Γυνὴ Α ἔμ΄ ἥτις <εἴμ΄> ἤρου; Κλεωνύμου γυνή.  Κλεισθένης γιγνώσκεθ΄ ὑμεῖς ἥτις ἔσθ΄ ἥδ΄ ἡ γυνή;  Χορός γιγνώσκομεν δῆτ΄. ἀλλὰ τὰς ἄλλας ἄθρει.  Κλεισθένης ἡδὶ δὲ δὴ τίς ἐστιν ἡ τὸ παιδίον ἔχουσα;  Γυνὴ Α τίτθη νὴ Δί΄ ἐμή.  Μνησίλοχος διοίχομαι.  Κλεισθένης αὕτη σὺ ποῖ στρέφει; μέν΄ αὐτοῦ. τί τὸ κακόν;  Μνησίλοχος ἔασον οὐρῆσαί μ΄.  Κλεισθένης ἀναίσχυντός <τισ> εἶ. σὺ δ΄ οὖν ποίει τοῦτ΄. ἀναμενῶ γὰρ ἐνθάδε.  Χορός ἀνάμενε δῆτα καὶ σκόπει γ΄ αὐτὴν σφόδρα· μόνην γὰρ αὐτὴν ὦνερ οὐ γιγνώσκομεν.  Κλεισθένης πολύν γε χρόνον οὐρεῖς σύ.  Μνησίλοχος νὴ Δί΄ ὦ μέλε· στραγγουριῶ γάρ· ἐχθὲς ἔφαγον κάρδαμα.  Κλεισθένης τί καρδαμίζεισ; οὐ βαδιεῖ δεῦρ΄ ὡς ἐμέ;  Μνησίλοχος τί δῆτά μ΄ ἕλκεις ἀσθενοῦσαν;  Κλεισθένης εἰπέ μοι, τίς ἔστ΄ ἀνήρ σοι;  Μνησίλοχος τὸν ἐμὸν ἄνδρα πυνθάνει; τὸν δεῖνα γιγνώσκεισ, τὸν ἐκ Κοθωκιδῶν;  Κλεισθένης τὸν δεῖνα; ποῖον;  Μνησίλοχος ἔσθ΄ ὁ δεῖν΄, ὃς καί ποτε τὸν δεῖνα τὸν τοῦ δεῖνα  Κλεισθένης ληρεῖν μοι δοκεῖσ. ἀνῆλθες ἤδη δεῦρο πρότερον;  Μνησίλοχος νὴ Δία ὁσέτη γε.  Κλεισθένης καὶ τίς σοὐστὶ συσκηνήτρια;  Μνησίλοχος ἡ δεῖν΄ ἔμοιγ΄.  Κλεισθένης οἴμοι τάλασ, οὐδὲν λέγεισ.  Γυνὴ Α ἄπελθ΄. ἐγὼ γὰρ βασανιῶ ταύτην καλῶς ἐκ τῶν ἱερῶν τῶν πέρυσι· σὺ δ΄ ἀπόστηθί μοι, ἵνα μὴ ΄πακούσῃς ὢν ἀνήρ. σὺ δ΄ εἰπέ μοι ὅ τι πρῶτον ἡμῖν τῶν ἱερῶν ἐδείκνυτο.  Μνησίλοχος φέρ΄ ἴδω, τί μέντοι πρῶτον ἦν; ἐπίνομεν.  Γυνὴ Α τί δὲ μετὰ τοῦτο δεύτερον;  Μνησίλοχος προὐπίνομεν.  Γυνὴ Α ταυτὶ μὲν ἤκουσάς τινοσ· τί δαὶ τρίτον;  Μνησίλοχος σκάφιον Ξένυλλ΄ ᾔτησεν· οὐ γὰρ ἦν ἀμίσ.  Γυνὴ Α οὐδὲν λέγεισ. δεῦρ΄ ἐλθὲ δεῦρ΄ ὦ Κλείσθενεσ· ὅδ΄ ἐστὶν ἁνὴρ ὃν λέγεισ.  Κλεισθένης τί οὖν ποιῶ;  Γυνὴ Α ἀπόδυσον αὐτόν· οὐδὲν ὑγιὲς γὰρ λέγει.  Μνησίλοχος κἄπειτ΄ ἀποδύσετ΄ ἐννέα παίδων μητέρα;  Κλεισθένης χάλα ταχέως τὸ στρόφιον ὦναίσχυντε σύ.  Γυνὴ Α ὡς καὶ στιβαρά τις φαίνεται καὶ καρτερά· καὶ νὴ Δία τιτθούς γ΄ ὥσπερ ἡμεῖς οὐκ ἔχει.  Μνησίλοχος στερίφη γάρ εἰμι κοὐκ ἐκύησα πώποτε.  Γυνὴ Α νῦν· τότε δὲ μήτηρ ἦσθα παίδων ἐννέα.  Κλεισθένης ἀνίστασ΄ ὀρθόσ. ποῖ τὸ πέος ὠθεῖς κάτω;  Γυνὴ Α τοδὶ διέκυψε καὶ μάλ΄ εὔχρων ὦ τάλαν.  Κλεισθένης καὶ ποῦ ΄στιν;  Γυνὴ Α αὖθις ἐς τὸ πρόσθεν οἴχεται.  Κλεισθένης οὐκ ἐνγεταυθί.  Γυνὴ Α μἀλλὰ δεῦρ΄ ἥκει πάλιν.  Κλεισθένης ἰσθμόν τιν΄ ἔχεις ὦνθρωπ΄· ἄνω τε καὶ κάτω τὸ πέος διέλκεις πυκνότερον Κορινθίων.  Γυνὴ Α ὦ μιαρὸς οὗτοσ· ταῦτ΄ ἄρ΄ ὑπὲρ Εὐριπίδου ἡμῖν ἐλοιδορεῖτο.  Μνησίλοχος κακοδαίμων ἐγώ, εἰς οἷ΄ ἐμαυτὸν εἰσεκύλισα πράγματα.  Γυνὴ Α ἄγε δὴ τί δρῶμεν;  Κλεισθένης τουτονὶ φυλάττετε καλῶσ, ὅπως μὴ διαφυγὼν οἰχήσεται· ἐγὼ δὲ ταῦτα τοῖς πρυτάνεσιν ἀγγελῶ.    Χορός ἡμᾶς τοίνυν μετὰ τοῦτ΄ ἤδη τὰς λαμπάδας ἁψαμένας χρὴ ξυζωσαμένας εὖ κἀνδρείως τῶν θ΄ ἱματίων ἀποδύσας ζητεῖν, εἴ που κἄλλος τις ἀνὴρ ἀνελήλυθε, καὶ περιθρέξαι τὴν πύκνα πᾶσαν καὶ τὰς σκηνὰς καὶ τὰς διόδους διαθρῆσαι.   Χορός εἶα δὴ πρώτιστα μὲν χρὴ κοῦφον ἐξορμᾶν πόδα καὶ διασκοπεῖν σιωπῇ πανταχῇ· μόνον δὲ χρὴ μὴ βραδύνειν, ὡς ὁ καιρός ἐστι μὴ μέλλειν ἔτι, ἀλλὰ τὴν πρώτην τρέχειν χρῆν ὡς τάχιστ΄ ἤδη κύκλῳ.  Χορός εἶά νυν ἴχνευε καὶ μάτευε ταχὺ πάντ΄, εἴ τις ἐν τόποις ἑδραῖος ἄλλος αὖ λέληθεν ὤν. πανταχῇ δὲ ῥῖψον ὄμμα, καὶ τὰ τῇδε καὶ τὰ δεῦρο πάντ΄ ἀνασκόπει καλῶσ.  Χορός ἢν γάρ με λάθῃ δράσας ἀνόσια, δώσει τε δίκην καὶ πρὸς τούτῳ τοῖς ἄλλοις ἀνδράσιν ἔσται παράδειγμ΄ ὕβρεως ἀδίκων τ΄ ἔργων ἀθέων τε τρόπων· φήσει δ΄ εἶναί τε θεοὺς φανερῶσ, δείξει τ΄ ἤδη πᾶσιν ἀνθρώποις σεβίζειν δαίμονας . . . δικαίως τ΄ ἐφέποντας  ὅσια καὶ νόμιμα μηδομένους ποιεῖν ὅ τι καλῶς ἔχει. κἂν μὴ ποιῶσι ταῦτα τοιάδ΄ ἔσται· αὐτῶν ὅταν ληφθῇ τις ἀνόσιόν τι δρῶν, μανίαις φλέγων λύσσῃ παράκοποσ, εἴ τι δρῴη πᾶσιν ἐμφανὴς ὁρᾶν ἔσται γυναιξὶ καὶ βροτοῖσιν, ὅτι τά <τε> παράνομα τά τ΄ ἀνόσια <παρὼν> θεὸς ἀποτίνεται. ἀλλ΄ ἔοιχ΄ ἡμῖν ἅπαντά τως διεσκέφθαι καλῶσ. οὐχ ὁρῶμεν γοῦν ἔτ΄ ἄλλον οὐδέν΄ ἐγκαθήμενον.   Γυνὴ Α ἆ ποῖ σὺ φεύγεισ; οὗτος οὗτος οὐ μενεῖσ; τάλαιν΄ ἐγὼ τάλαινα, καὶ τὸ παιδίον ἐξαρπάσας μοι φροῦδος ἀπὸ τοῦ τιτθίου.  Μνησίλοχος κέκραχθι· τοῦτο δ΄ οὐδέποτε σὺ ψωμιεῖσ, ἢν μή μ΄ ἀφῆτ΄· ἀλλ΄ ἐνθάδ΄ ἐπὶ τῶν μηρίων πληγὲν μαχαίρᾳ τῇδε φοινίας φλέβας καθαιματώσει βωμόν.  Γυνὴ Α ὦ τάλαιν΄ ἐγώ. γυναῖκεσ, οὐκ ἀρήξετ΄; οὐ πολλὴν βοὴν στήσεσθε καὶ τροπαῖον, ἀλλὰ τοῦ μόνου τέκνου με περιόψεσθ΄ ἀποστερουμένην;    Χορός ἔα ἔα. ὦ πότνιαι Μοῖραι τί τόδε δέρκομαι νεοχμὸν αὖ τέρασ; ὡς ἅπαντ΄ ἄρ΄ ἐστὶ τόλμης μεστὰ κἀναισχυντίασ. οἷον αὖ δέδρακεν ἔργον, οἷον αὖ φίλαι τόδε.   Μνησίλοχος οἷον ὑμῶν ἐξαράξω τὴν ἄγαν αὐθαδίαν.  Χορός ταῦτα δῆτ΄ οὐ δεινὰ πράγματ΄ ἐστὶ καὶ περαιτέρω;  Γυνὴ Α δεινὰ δῆθ΄, ὅστις γ΄ ἔχει μου ΄ξαρπάσας τὸ παιδίον.  Χορός τί ἂν οὖν εἴποι πρὸς ταῦτά τισ, ὅτε τοιαῦτα ποιῶν ὅδ΄ ἀναισχυντεῖ; Μνησίλοχος κοὔπω μέντοι γε πέπαυμαι. Χορόσἀλλ΄ οὖν ἥκεις γ΄ ὅθεν οὐ φαύλως γ΄ ἀποδρὰς λέξεις οἷον δράσας διέδυς ἔργον, λήψει δὲ κακόν. Μνησίλοχος τοῦτο μέντοι μὴ γένοιτο μηδαμῶσ, ἀπεύχομαι. Χορός τίς οὖν σοι, τίς ἂν σύμμαχος ἐκ θεῶν ἀθανάτων ἔλθοι ξὺν ἀδίκοις ἔργοισ; Μνησίλοχος μάτην λαλεῖτε· τὴν δ΄ ἐγὼ οὐκ ἀφήσω. Χορός ἀλλ΄ οὐ μὰ τὼ θεὼ τάχ΄ οὐ χαίρων ἴσως ἐνυβριεῖς λόγους λέξεις τ΄ ἀνοσίους <ἐπ΄> ἀθέοις ἔργοισ· <καὶ> γὰρ ἀνταμειψόμεσθά σ΄ ὥσπερ εἰκὸς ἀντὶ τῶνδε. τάχα δὲ μεταβαλοῦσ΄ ἐπὶ κακὸν ἑτερότροπον ἐπέχει τύχη. ἀλλὰ τάσδε μὲν λαβεῖν χρῆν σ΄ ἐκφέρειν τε τῶν ξύλων, καὶ καταίθειν τὸν πανοῦργον πυρπολεῖν θ΄ ὅσον τάχοσ.   Γυνὴ Α ἴωμεν ἐπὶ τὰς κληματίδας ὦ Μανία. κἀγώ σ΄ ἀποδείξω θυμάλωπα τήμερον.  Μνησίλοχος ὕφαπτε καὶ κάταιθε· σὺ δὲ τὸ Κρητικὸν ἀπόδυθι ταχέωσ· τοῦ θανάτου δ΄ ὦ παιδίον μόνην γυναικῶν αἰτιῶ τὴν μητέρα. τουτὶ τί ἔστιν; ἀσκὸς ἐγένεθ΄ ἡ κόρη οἴνου πλέως καὶ ταῦτα Περσικὰς ἔχων. ὦ θερμόταται γυναῖκεσ, ὦ ποτίσταται κἀκ παντὸς ὑμεῖς μηχανώμεναι πιεῖν, ὦ μέγα καπήλοις ἀγαθὸν ἡμῖν δ΄ αὖ κακόν, κακὸν δὲ καὶ τοῖς σκευαρίοις καὶ τῇ κρόκῃ.  Γυνὴ Α παράβαλλε πολλὰς κληματίδας ὦ Μανία.  Μνησίλοχος παράβαλλε δῆτα· σὺ δ΄ ἀπόκριναί μοι τοδί, τουτὶ τεκεῖν φῄσ;  Γυνὴ Α <καὶ> δέκα μῆνας αὔτ΄ ἐγὼ ἤνεγκον.  Μνησίλοχος ἤνεγκας σύ;  Γυνὴ Α νὴ τὴν ̓́αρτεμιν.  Μνησίλοχος πρικότυλον ἢ πῶσ; εἰπέ μοι.  Γυνὴ Α τί μ΄ ἠργάσω; ἀπέδυσας ὦναίσχυντέ μου τὸ παιδίον τυννοῦτον ὄν.  Μνησίλοχος τυννοῦτο;  Γυνὴ Α μικρὸν νὴ Δία.  Μνησίλοχος πόσ΄ ἔτη δὲ γέγονε; τρεῖς Χοᾶς ἢ τέτταρασ;  Γυνὴ Α σχεδὸν τοσοῦτον χὤσον ἐκ Διονυσίων. ἀλλ΄ ἀπόδος αὐτό.  Μνησίλοχος μὰ τὸν ̓απόλλω τουτονί.  Γυνὴ Α ἐμπρήσομεν τοίνυν σε.  Μνησίλοχος πάνυ γ΄ ἐμπίμπρατε· αὕτη δ΄ ἀποσφαγήσεται μάλ΄ αὐτίκα.  Γυνὴ Α μὴ δῆθ΄, ἱκετεύω σ΄· ἀλλ΄ ἔμ΄ ὅ τι χρῄζεις ποίει ὑπέρ γε τούτου.  Μνησίλοχος φιλότεκνός τις εἶ φύσει. ἀλλ΄ οὐδὲν ἧττον ἥδ΄ ἀποσφαγήσεται  Γυνὴ Α οἴμοι τέκνον. δός μοι σφαγεῖον Μανία, ἵν΄ οὖν τό γ΄ αἷμα τοῦ τέκνου τοὐμοῦ λάβω.  Μνησίλοχος ὕπεχ΄ αὐτό, χαριοῦμαι γὰρ ἕν γε τοῦτό σοι.  Γυνὴ Α κακῶς ἀπόλοι΄, ὡς φθονερὸς εἶ καὶ δυσμενήσ.  Μνησίλοχος τουτὶ τὸ δέρμα τῆς ἱερείας γίγνεται.  Γυνὴ Α τί τῆς ἱερείας γίγνεται;  Μνησίλοχος τουτί. λαβέ.  Γυνὴ Γ ταλαντάτη Μίκκα τίς ἐξεκόρησέ σε; τίς τὴν ἀγαπητὴν παῖδά σοὐξῃρήσατο;  Γυνὴ Α ὁ πανοῦργος οὗτοσ. ἀλλ΄ ἐπειδήπερ πάρει, φύλαξον αὐτόν, ἵνα λαβοῦσα Κλεισθένη τοῖσιν πρυτάνεσιν ἃ πεποίηχ΄ οὗτος φράσω.  Μνησίλοχος ἄγε δὴ τίς ἔσται μηχανὴ σωτηρίασ; τίς πεῖρα, τίς ἐπίνοι΄; ὁ μὲν γὰρ αἴτιος κἄμ΄ ἐσκυλίσας ἐς τοιαυτὶ πράγματα οὐ φαίνεταί πω. φέρε τίν΄ οὖν <ἂν> ἄγγελον πέμψαιμ΄ ἐπ΄ αὐτόν; οἶδ΄ ἐγὼ καὶ δὴ πόρον ἐκ τοῦ Παλαμήδουσ· ὡς ἐκεῖνοσ, τὰς πλάτας ῥίψω γράφων. ἀλλ΄ οὐ πάρεισιν αἱ πλάται. πόθεν οὖν γένοιντ΄ ἄν μοι πλάται πόθεν; <πόθεν;> τί δ΄ ἂν εἰ ταδὶ τἀγάλματ΄ ἀντὶ τῶν πλατῶν γράφων διαρρίπτοιμι; βέλτιον πολύ. ξύλον γέ τοι καὶ ταῦτα κἀκεῖν΄ ἦν ξύλον.   Μνησίλοχος ὦ χεῖρες ἐμαὶ ἐγχειρεῖν χρῆν ἔργῳ πορίμῳ. ἄγε δὴ πινάκων ξεστῶν δέλτοι, δέξασθε σμίλης ὁλκοὺς κήρυκας ἐμῶν μόχθων· οἴμοι τουτὶ τὸ ῥῶ μοχθηρόν· χώρει χώρει. ποίαν αὔλακα; βάσκετ΄ ἐπείγετε πάσας καθ΄ ὁδοὺς κείνᾳ ταύτᾳ· ταχέως χρή.   Χορός ἡμεῖς τοίνυν ἡμᾶς αὐτὰς εὖ λέξωμεν παραβᾶσαι, καίτοι πᾶς τις τὸ γυναικεῖον φῦλον κακὰ πόλλ΄ ἀγορεύει, ὡς πᾶν ἐσμὲν κακὸν ἀνθρώποις κἀξ ἡμῶν ἐστιν ἅπαντα, ἔριδες νείκη στάσις ἀργαλέα λύπη πόλεμοσ. φέρε δή νυν, εἰ κακόν ἐσμεν, τί γαμεῖθ΄ ἡμᾶσ, εἴπερ ἀληθῶς κακόν ἐσμεν, κἀπαγορεύετε μήτ΄ ἐξελθεῖν μήτ΄ ἐκκύψασαν ἁλῶναι, ἀλλ΄ οὑτωσὶ πολλῇ σπουδῇ τὸ κακὸν βούλεσθε φυλάττειν; κἂν ἐξέλθῃ τὸ γύναιόν ποι, κᾆθ΄ εὕρητ΄ αὐτὸ θύρασιν, μανίας μαίνεσθ΄, οὓς χρῆν σπένδειν καὶ χαίρειν, εἴπερ ἀληθῶς ἔνδοθεν ηὕρετε φροῦδον τὸ κακὸν καὶ μὴ κατελαμβάνετ΄ ἔνδον. κἂν καταδάρθωμεν ἐν ἀλλοτρίων παίζουσαι καὶ κοπιῶσαι, πᾶς τις τὸ κακὸν τοῦτο ζητεῖ περὶ τὰς κλίνας περινοστῶν. κἂν ἐκ θυρίδος παρακύπτωμεν, τὸ κακὸν ζητεῖτε θεᾶσθαι· κἂν αἰσχυνθεῖσ΄ ἀναχωρήσῃ, πολὺ μᾶλλον πᾶς ἐπιθυμεῖ αὖθις τὸ κακὸν παρακύψαν ἰδεῖν. οὕτως ἡμεῖς ἐπιδήλως ὑμῶν ἐσμεν πολὺ βελτίουσ, βάσανός τε πάρεστιν ἰδέσθαι. βάσανον δῶμεν πότεροι χείρουσ. ἡμεῖς μὲν γάρ φαμεν ὑμᾶσ, ὑμεῖς δ΄ ἡμᾶσ. σκεψώμεθα δὴ κἀντιτιθῶμεν πρὸς ἕκαστον, παραβάλλουσαι τῆς τε γυναικὸς καὶ τἀνδρὸς τοὔνομ΄ ἑκάστου. Ναυσιμάχης μέν <γ΄> ἥττων ἐστὶν Χαρμῖνοσ· δῆλα δὲ τἄργα. καὶ μὲν δὴ καὶ Κλεοφῶν χείρων πάντως δήπου Ξαλαβακχοῦσ. πρὸς ̓αριστομάχην δὲ χρόνου πολλοῦ, πρὸς ἐκείνην τὴν Μαραθῶνι, καὶ Ξτρατονίκην ὑμῶν οὐδεὶς οὐδ΄ ἐγχειρεῖ πολεμίζειν. ἀλλ΄ Εὐβούλης τῶν πέρυσίν τις βουλευτής ἐστιν ἀμείνων παραδοὺς ἑτέρῳ τὴν βουλείαν; οὐδ΄ αὐτὸς τοῦτό γε φήσεισ. οὕτως ἡμεῖς πολὺ βελτίους τῶν ἀνδρῶν εὐχόμεθ΄ εἶναι. οὐδ΄ ἂν κλέψασα γυνὴ ζεύγει κατὰ πεντήκοντα τάλαντα ἐς πόλιν ἔλθοι τῶν δημοσίων· ἀλλ΄ ἢν τὰ μέγισθ΄ ὑφέληται φορμὸν πυρῶν τἀνδρὸς κλέψασ΄, αὐθημερὸν αὔτ΄ ἀπέδωκεν.  Χορός ἀλλ΄ ἡμεῖς ἂν πολλοὺς τούτων ἀποδείξαιμεν ταῦτα ποιοῦντασ. καὶ πρὸς τούτοις γάστριδας ἡμῶν ὄντας μᾶλλον καὶ λωποδύτας καὶ βωμολόχους κἀνδραποδιστάσ. καὶ μὲν δήπου καὶ τὰ πατρῷά γε χείρους ἡμῶν εἰσιν σῴζειν· ἡμῖν μὲν γὰρ σῶν ἔτι καὶ νῦν τἀντίον ὁ κανὼν οἱ καλαθίσκοι τὸ σκιάδειον· τοῖς δ΄ ἡμετέροις ἀνδράσι τούτοις ἀπόλωλεν μὲν πολλοῖς ὁ κανὼν ἐκ τῶν οἴκων αὐτῇ λόγχῃ, πολλοῖς δ΄ ἑτέροις ἀπὸ τῶν ὤμων ἐν ταῖς στρατιαῖς ἔρριπται τὸ σκιάδειον.  Χορός πόλλ΄ ἂν αἱ γυναῖκες ἡμεῖς ἐν δίκῃ μεμψαίμεθ΄ ἂν τοῖσιν ἀνδράσιν δικαίωσ, ἓν δ΄ ὑπερφυέστατον. χρῆν γάρ, ἡμῶν εἰ τέκοι τις ἄνδρα χρηστὸν τῇ πόλει, ταξίαρχον ἢ στρατηγόν, λαμβάνειν τιμήν τινα, προεδρίαν τ΄ αὐτῇ δίδοσθαι Στηνίοισι καὶ Σκίροις ἔν τε ταῖς ἄλλαις ἑορταῖς αἷσιν ἡμεῖς ἤγομεν· εἰ δὲ δειλὸν καὶ πονηρὸν ἄνδρα τις τέκοι γυνή, ἢ τριήραρχον πονηρὸν ἢ κυβερνήτην κακόν, ὑστέραν αὐτὴν καθῆσθαι σκάφιον ἀποκεκαρμένην τῆς τὸν ἀνδρεῖον τεκούσησ. τῷ γὰρ εἰκὸς ὦ πόλις τὴν ̔υπερβόλου καθῆσθαι μητέρ΄ ἠμφιεσμένην λευκὰ καὶ κόμας καθεῖσαν πλησίον τῆς Λαμάχου, καὶ δανείζειν χρήμαθ΄, ᾗ χρῆν, εἰ δανείσειέν τινι καὶ τόκον πράττοιτο, διδόναι μηδέν΄ ἀνθρώπων τόκον, ἀλλ΄ ἀφαιρεῖσθαι βίᾳ τὰ χρήματ΄ εἰπόντας τοδί, ἀξία γοῦν εἶ τόκου τεκοῦσα τοιοῦτον τόκον.    Μνησίλοχος ἰλλὸς γεγένημαι προσδοκῶν· ὁ δ΄ οὐδέπω. τί δῆτ΄ ἂν εἴη τοὐμποδών; οὐκ ἔσθ΄ ὅπως οὐ τὸν Παλαμήδην ψυχρὸν ὄντ΄ αἰσχύνεται. τῷ δῆτ΄ ἂν αὐτὸν προσαγαγοίμην δράματι; ἐγᾦδα· τὴν καινὴν ̔ελένην μιμήσομαι. πάντως ὑπάρχει μοι γυναικεία στολή.  Γυνὴ Γ τί αὖ σὺ κυρκανᾷσ; τί κοικύλλεις ἔχων; πικρὰν ̔ελένην ὄψει τάχ΄, εἰ μὴ κοσμίως ἕξεισ, ἕως ἂν τῶν πρυτάνεών τις φανῇ.  Μνησίλοχος Νείλου μὲν αἵδε καλλιπάρθενοι ῥοαί, ὃς ἀντὶ δίας ψακάδος Αἰγύπτου πέδον λευκῆς νοτίζει μελανοσυρμαῖον λεών.  Γυνὴ Γ πανοῦργος εἶ νὴ τὴν ̔εκάτην τὴν φωσφόρον.  Μνησίλοχος ἐμοὶ δὲ γῆ μὲν πατρὶς οὐκ ἀνώνυμος Σπάρτη, πατὴρ δὲ Τυνδάρεωσ.  Γυνὴ Γ σοί γ΄ ὦλεθρε πατὴρ ἐκεῖνός ἐστι; Φρυνώνδας μὲν οὖν.  Μνησίλοχος ̔ελένη δ΄ ἐκλήθην.  Γυνὴ Γ αὖθις αὖ γίγνει γυνή, πρὶν τῆς ἑτέρας δοῦναι γυναικίσεως δίκην;  Μνησίλοχος ψυχαὶ δὲ πολλαὶ δι΄ ἔμ΄ ἐπὶ Σκαμανδρίαις ῥοαῖσιν ἔθανον.  Γυνὴ Γ ὤφελες δὲ καὶ σύ γε.  Μνησίλοχος κἀγὼ μὲν ἐνθάδ΄ εἴμ΄· ὁ δ΄ ἄθλιος πόσις οὑμὸς Μενέλαος οὐδέπω προσέρχεται. τί οὖν ἔτι ζῶ;  Γυνὴ Γ τῶν κοράκων πονηρίᾳ.  Μνησίλοχος ἀλλ΄ ὥσπερ αἰκάλλει τι καρδίαν ἐμήν. μὴ ψεῦσον ὦ Ζεῦ τῆς ἐπιούσης ἐλπίδοσ.  Εὐριπίδης τίς τῶνδ΄ ἐρυμνῶν δωμάτων ἔχει κράτοσ, ὅστις ξένους δέξαιτο ποντίῳ σάλῳ κάμνοντας ἐν χειμῶνι καὶ ναυαγίαισ;  Μνησίλοχος Πρωτέως τάδ΄ ἐστὶ μέλαθρα.  Εὐριπίδης ποίου Πρωτέωσ;  Γυνὴ Γ ὦ τρισκακόδαιμον, ψεύδεται νὴ τὼ θεώ, ἐπεὶ τέθνηκε Πρωτέας ἔτη δέκα.  Εὐριπίδης ποίαν δὲ χώραν εἰσεκέλσαμεν σκάφει;  Μνησίλοχος Αἴγυπτον.  Εὐριπίδης ὦ δύστηνος οἷ πεπλώκαμεν.  Γυνὴ Γ πείθει τι <τούτῳ> τῷ κακῶς ἀπολουμένῳ ληροῦντι λῆρον; Θεσμοφορεῖον τουτογί.  Εὐριπίδης αὐτὸς δὲ Πρωτεὺς ἔνδον ἔστ΄ ἢ ΄ξώπιοσ;  Γυνὴ Γ οὐκ ἔσθ΄ ὅπως οὐ ναυτιᾷς ἔτ΄ ὦ ξένε, ὅστις <γ΄> ἀκούσας ὅτι τέθνηκε Πρωτέας ἔπειτ΄ ἐρωτᾷς ἔνδον ἔστ΄ ἢ ΄ξώπιοσ;  Εὐριπίδης αἰαῖ τέθνηκε. ποῦ δ΄ ἐτυμβεύθη τάφῳ;  Μνησίλοχος τόδ΄ ἐστὶν αὐτοῦ σῆμ΄, ἐφ΄ ᾧ καθήμεθα.  Γυνὴ Γ κακῶς τ΄ ἄρ΄ ἐξόλοιο κἀξολεῖ γέ τοι, ὅστις γε τολμᾷς σῆμα τὸν βωμὸν καλεῖν.  Εὐριπίδης τί δὴ σὺ θάσσεις τάσδε τυμβήρεις ἕδρας φάρει καλυπτὸς ὦ ξένη;  Μνησίλοχος βιάζομαι γάμοισι Πρωτέως παιδὶ συμμεῖξαι λέχοσ.  Γυνὴ Γ τί ὦ κακόδαιμον ἐξαπατᾷς αὖ τὸν ξένον; οὗτος πανουργῶν δεῦρ΄ ἀνῆλθεν ὦ ξένε ὡς τὰς γυναῖκας ἐπὶ κλοπῇ τοῦ χρυσίου.  Μνησίλοχος βάυζε τοὐμὸν σῶμα βάλλουσα ψόγῳ.  Εὐριπίδης ξένη τίς ἡ γραῦς ἡ κακορροθοῦσά σε;  Μνησίλοχος αὕτη Θεονόη Πρωτέωσ.  Γυνὴ Γ μὰ τὼ θεὼ εἰ μὴ Κρίτυλλά γ΄ ̓αντιθέου Γαργηττόθεν· σὺ δ΄ εἶ πανοῦργοσ.  Μνησίλοχος ὁπόσα τοι βούλει λέγε. οὐ γὰρ γαμοῦμαι σῷ κασιγνήτῳ ποτὲ προδοῦσα Μενέλεων τὸν ἐμὸν ἐν Τροίᾳ πόσιν.  Εὐριπίδης γύναι τί εἶπασ; στρέψον ἀνταυγεῖς κόρασ.  Μνησίλοχος αἰσχύνομαί σε τὰς γνάθους ὑβρισμένη.  Εὐριπίδης τουτὶ τί ἔστιν; ἀφασία τίς τοί μ΄ ἔχει. ὦ θεοὶ τίν΄ ὄψιν εἰσορῶ; τίς εἶ γύναι;  Μνησίλοχος σὺ δ΄ εἶ τίσ; αὑτὸς γὰρ σὲ κἄμ΄ ἔχει λόγοσ.  Εὐριπίδης ̔ελληνὶς εἶ τις ἢ ΄πιχωρία γυνή;  Μνησίλοχος ̔ελληνίσ. ἀλλὰ καὶ τὸ σὸν θέλω μαθεῖν.  Εὐριπίδης ̔ελένῃ σ΄ ὁμοίαν δὴ μάλιστ΄ εἶδον γύναι.  Μνησίλοχος ἐγὼ δὲ Μενελάῳ σ΄ ὅσα γ΄ ἐκ τῶν ἰφύων.  Εὐριπίδης ἔγνως ἄρ΄ ὀρθῶς ἄνδρα δυστυχέστατον.  Μνησίλοχος ὦ χρόνιος ἐλθὼν σῆς δάμαρτος ἐσχάρας λαβέ με λαβέ με πόσι, περίβαλε δὲ χέρασ. φέρε σὲ κύσω. ἄπαγέ μ΄ ἄπαγ΄ ἄπαγέ με λαβὼν ταχὺ πάνυ.  Γυνὴ Γ κλαύσετ΄ ἄρα νὴ τὼ θεὼ ὅστις σ΄ ἀπάξει τυπτόμενος τῇ λαμπάδι.  Εὐριπίδης σὺ τὴν ἐμὴν γυναῖκα κωλύεις ἐμέ, τὴν Τυνδάρειον παῖδ΄, ἐπὶ Σπάρτην ἄγειν;  Γυνὴ Γ οἴμ΄ ὡς πανοῦργος καὐτὸς εἶναί μοι δοκεῖς καὶ τοῦδέ τις ξύμβουλοσ. οὐκ ἐτὸς πάλαι ᾐγυπτιάζετ΄. ἀλλ΄ ὅδε μὲν δώσει δίκην. προσέρχεται γὰρ ὁ πρύτανις χὠ τοξότησ.  Εὐριπίδης τουτὶ πονηρόν· ἀλλ΄ ὑπαποκινητέον.  Μνησίλοχος ἐγὼ δ΄ ὁ κακοδαίμων τί δρῶ;  Εὐριπίδης μέν΄ ἥσυχοσ. οὐ γὰρ προδώσω σ΄ οὐδέποτ΄, ἤνπερ ἐμπνέω, ἢν μὴ προλίπωσ΄ αἱ μυρίαι με μηχαναί.  Μνησίλοχος αὕτη μὲν ἡ μήρινθος οὐδὲν ἔσπασεν.  Πρύτανις ὅδ΄ ἔσθ΄ ὁ πανοῦργος ὃν ἔλεγ΄ ἡμῖν Κλεισθένησ; οὗτος τί κύπτεισ; δῆσον αὐτὸν εἰσάγων ὦ τοξότ΄ ἐν τῇ σανίδι, κἄπειτ΄ ἐνθαδὶ στήσας φύλαττε καὶ προσιέναι μηδένα ἔα πρὸς αὐτόν, ἀλλὰ τὴν μάστιγ΄ ἔχων παῖ΄ ἢν προσίῃ τισ.  Γυνὴ Γ νὴ Δί΄ ὡς νῦν δή γ΄ ἀνὴρ ὀλίγου μ΄ ἀφείλετ΄ αὐτὸν ἱστιορράφοσ.  Μνησίλοχος ὦ πρύτανι πρὸς τῆς δεξιᾶσ, ἥνπερ φιλεῖς κοίλην προτείνειν ἀργύριον ἤν τις διδῷ, χάρισαι βραχύ τί μοι καίπερ ἀποθανουμένῳ.  Πρύτανις τί σοι χαρίσωμαι;  Μνησίλοχος γυμνὸν ἀποδύσαντά με κέλευε πρὸς τῇ σανίδι δεῖν τὸν τοξότην, ἵνα μὴ ΄ν κροκωτοῖς καὶ μίτραις γέρων ἀνὴρ γέλωτα παρέχω τοῖς κόραξιν ἑστιῶν.  Πρύτανις ἔχοντα ταῦτ΄ ἔδοξε τῇ βουλῇ σε δεῖν, ἵνα τοῖς παριοῦσι δῆλος ᾖς πανοῦργος ὤν.  Μνησίλοχος ἰαππαπαιάξ· ὦ κροκώθ΄ οἷ΄ εἴργασαι· κοὐκ ἔστ΄ ἔτ΄ ἐλπὶς οὐδεμία σωτηρίασ.    Χορός ἄγε νυν ἡμεῖς παίσωμεν ἅπερ νόμος ἐνθάδε ταῖσι γυναιξίν, ὅταν ὄργια σεμνὰ θεοῖν ἱεραῖς ὥραις ἀνέχωμεν, ἅπερ καὶ  Παύσων σέβεται καὶ νηστεύει, πολλάκις αὐτοῖν ἐκ τῶν ὡρῶν ἐς τὰς ὥρας ξυνεπευχόμενος τοιαῦτα μέλειν θάμ΄ ἑαυτῷ. ὅρμα χώρει· κοῦφα ποσὶν ἄγ΄ ἐς κύκλον, χειρὶ σύναπτε χεῖρα, ῥυθμὸν χορείας ὕπαγε πᾶσα· βαῖνε καρπαλίμοιν ποδοῖν. ἐπισκοπεῖν δὲ πανταχῇ κυκλοῦσαν ὄμμα χρὴ χοροῦ κατάστασιν.  Χορός ἅμα δὲ καὶ γένος ̓ολυμπίων θεῶν μέλπε καὶ γέραιρε φωνῇ πᾶσα χορομανεῖ τρόπῳ.  Χορός εἰ δέ τις προσδοκᾷ κακῶς ἐρεῖν ἐν ἱερῷ γυναῖκά μ΄ οὖσαν ἄνδρασ, οὐκ ὀρθῶς φρονεῖ.  Χορός ἀλλὰ χρῆν ὥσπερ ἔργον αὖ τι καινὸν πρῶτον εὐκύκλου χορείας εὐφυᾶ στῆσαι βάσιν.  Χορός πρόβαινε ποσὶ τὸν εὐλύραν μέλπουσα καὶ τὴν τοξοφόρον ̓́αρτεμιν ἄνασσαν ἁγνήν. χαῖρ΄ ὦ ἑκάεργε, ὄπαζε δὲ νίκην· ̔́ηραν δὲ τὴν τελείαν μέλψωμεν ὥσπερ εἰκόσ, ἣ πᾶσι τοῖς χοροῖσιν ἐμπαίζει τε καὶ κλῇδας γάμου φυλάττει.  Χορός ̔ερμῆν τε νόμιον ἄντομαι καὶ Πᾶνα καὶ Νύμφας φίλας ἐπιγελάσαι προθύμως ταῖς ἡμετέραισι χαρέντα χορείαισ. ἔξαιρε δὴ προθύμως διπλῆν χάριν χορείασ. παίσωμεν ὦ γυναῖκες οἷάπερ νόμοσ, νηστεύωμεν δὲ πάντωσ.   Χορός ἀλλ΄ εἶα πάλλ΄ ἀνάστρεφ΄ εὐρύθμῳ ποδί, τόρευε πᾶσαν ᾠδήν· ἡγοῦ δέ γ΄ ὧδ΄ αὐτὸς σὺ κισσοφόρε Βάκχειε δέσποτ΄· ἐγὼ δὲ κώμοις σὲ φιλοχόροισι μέλψω.  Χορός εὔιον ὦ Διόνυσε Βρόμιε καὶ Σεμέλας παῖ, χοροῖς τερπόμενος κατ΄ ὄρεα νυμφᾶν ἐρατοῖς ἐν ὕμνοισ, εὔιον εὔιον εὐοῖ . . . ἀναχορεύων.  Χορός ἀμφὶ δὲ σοὶ κτυπεῖται Κιθαιρώνιος ἠχώ, μελάμφυλλά τ΄ ὄρη δάσκια καὶ νάπαι πετρώδεις βρέμονται· κύκλῳ δὲ περὶ σὲ κισσὸς εὐπέταλος ἕλικι θάλλει.   Τοξότης ἐνταῦτα νῦν οἰμῶξι πρὸς τὴν αἰτρίαν.  Μνησίλοχος ὦ τοξόθ΄ ἱκετεύω σε.  Τοξότης μή μ΄ ἰκετεῦσι σύ.  Μνησίλοχος χάλασον τὸν ἧλον.  Τοξότης ἀλλὰ ταῦτα δρᾶσ΄ ἐγώ.  Μνησίλοχος οἴμοι κακοδαίμων, μᾶλλον ἐπικρούεις σύ γε.  Τοξότης ἔτι μᾶλλο βοῦλισ;  Μνησίλοχος ἀτταταῖ ἰατταταῖ· κακῶς ἀπόλοιο.  Τοξότης σῖγα κακοδαίμων γέρον. πέρ΄ ἐγὼ ΄ξινίγκι πορμόσ, ἴνα πυλάξι σοι.  Μνησίλοχος ταυτὶ τὰ βέλτιστ΄ ἀπολέλαυκ΄ Εὐριπίδου. ἔα· θεοί, Ζεῦ σῶτερ, εἰσὶν ἐλπίδεσ. ἁνὴρ ἔοικεν οὐ προδώσειν, ἀλλά μοι σημεῖον ὑπεδήλωσε Περσεὺς ἐκδραμών, ὅτι δεῖ με γίγνεσθ΄ ̓ανδρομέδαν· πάντως δέ μοι τὰ δέσμ΄ ὑπάρχει. δῆλον οὖν <τοῦτ΄> ἔσθ΄ ὅτι ἥξει με σώσων· οὐ γὰρ ἂν παρέπτετο.   Εὐριπίδης φίλαι παρθένοι φίλαι, πῶς ἂν <οὖν> ἐπέλθοιμι καὶ τὸν Σκύθην λάθοιμι; κλύεισ; ὦ πρὸς αἰδοῦς σὲ τὰν ἐν ἄντροισ, κατάνευσον, ἔασον ὡς τὴν γυναῖκά μ΄ ἐλθεῖν.  Μνησίλοχος ἄνοικτος ὅς μ΄ ἔδησε τὸν πολυστονώτατον βροτῶν· μόλις δὲ γραῖαν ἀποφυγὼν σαπρὰν ἀπωλόμην ὅμωσ. ὅδε γὰρ ὁ Σκύθης πάλαι <μοι> φύλαξ ἐφεστὼς ὀλοὸν ἄφιλον ἐκρέμασεν κόραξι δεῖπνον. ὁρᾷσ; οὐ χοροῖσιν οὐδ΄ ὑφ΄ ἡλίκων νεανίδων κημὸν ἕστηκ΄ ἔχουσ΄, ἀλλ΄ ἐν πυκνοῖς δεσμοῖσιν ἐμπεπλεγμένη κήτει βορὰ Γλαυκέτῃ πρόκειμαι, γαμηλίῳ μὲν οὐ ξὺν παιῶνι δεσμίῳ δὲ γοᾶσθέ μ΄ ὦ γυναῖκεσ, ὡς μέλεα μὲν πέπονθα μέλεοσ, ὦ τάλας ἐγὼ τάλασ, ἀπὸ δὲ συγγόνων τάλαν΄ ἄνομα πάθεα, φῶτά <τε> λιτομέναν, πολυδάκρυτον ̓αίδα γόον φεύγουσαν αἰαῖ αἰαῖ ἒ ἒ, ὃς ἔμ΄ ἀπεξύρησε πρῶτον, ὃς ἐμὲ κροκόεντ΄ ἐνέδυσεν· ἐπὶ δὲ τοῖσδ΄ <ἐσ> τόδ΄ ἀνέπεμψεν ἱερόν, ἔνθα γυναῖκεσ. ἰώ μοι μοίρας ἄτεγκτε δαίμων· ὦ κατάρατος ἐγώ· τίς ἐμὸν οὐκ ἐπόψεται πάθος ἀμέγαρτον ἐπὶ κακῶν παρουσίᾳ; εἴθε με πυρφόρος αἰθέρος ἀστὴρ τὸν βάρβαρον ἐξολέσειεν. οὐ γὰρ ἔτ΄ ἀθανάταν φλόγα λεύσσειν ἐστὶν ἐμοὶ φίλον, ὡς ἐκρεμάσθην, λαιμότμητ΄ ἄχη δαιμόνων αἰόλαν νέκυσιν ἐπὶ πορείαν.   Εὐριπίδης χαῖρ΄ ὦ φίλη παῖ· τὸν δὲ πατέρα Κηφέα ὅς σ΄ ἐξέθηκεν ἀπολέσειαν οἱ θεοί.  Μνησίλοχος σὺ δ΄ εἶ τίς ἥτις τοὐμὸν ᾤκτιρας πάθοσ;  Εὐριπίδης ̓ηχὼ λόγων ἀντῳδὸς ἐπικοκκάστρια, ἥπερ πέρυσιν ἐν τῷδε ταὐτῷ χωρίῳ Εὐριπίδῃ καὐτὴ ξυνηγωνιζόμην. ἀλλ΄ ὦ τέκνον σὲ μὲν τὸ σαυτῆς χρὴ ποιεῖν, κλάειν ἐλεινῶσ.  Μνησίλοχος σὲ δ΄ ἐπικλάειν ὕστερον.  Εὐριπίδης ἐμοὶ μελήσει ταῦτά γ΄. ἀλλ΄ ἄρχου λόγων.   Μνησίλοχος ὦ νὺξ ἱερὰ ὡς μακρὸν ἵππευμα διώκεις ἀστεροειδέα νῶτα διφρεύουσ΄ αἰθέρος ἱερᾶς τοῦ σεμνοτάτου δι΄ ̓ολύμπου;  Εὐριπίδης δι΄ ̓ολύμπου.  Μνησίλοχος τί ποτ΄ ̓ανδρομέδα περίαλλα κακῶν μέρος ἐξέλαχον  Εὐριπίδης μέρος ἐξέλαχον  Μνησίλοχος θανάτου τλήμων;  Εὐριπίδης θανάτου τλήμων;  Μνησίλοχος ἀπολεῖς μ΄ ὦ γραῦ στωμυλλομένη.  Εὐριπίδης στωμυλλομένη.  Μνησίλοχος νὴ Δί΄ ὀχληρά γ΄ εἰσήρρηκας λίαν.  Εὐριπίδης λίαν.  Μνησίλοχος ὦγάθ΄ ἔασόν με μονῳδῆσαι, καὶ χαριεῖ μοι. παῦσαι.  Εὐριπίδης παῦσαι.  Μνησίλοχος βάλλ΄ ἐς κόρακασ.  Εὐριπίδης βάλλ΄ ἐς κόρακασ.  Μνησίλοχος τί κακόν;  Εὐριπίδης τί κακόν;  Μνησίλοχος ληρεῖσ.  Εὐριπίδης ληρεῖσ.  Μνησίλοχος οἴμωζ΄.  Εὐριπίδης οἴμωζ΄.  Μνησίλοχος ὀτότυζ΄.  Εὐριπίδης ὀτότυζ΄.  Τοξότης οὖτος σί λαλῖσ;  Εὐριπίδης οὖτος σί λαλῖσ;  Τοξότης πρυτάνεις καλέσω;  Εὐριπίδης πρυτάνεις καλέσω;  Τοξότης σί κακόν;  Εὐριπίδης σί κακόν;  Τοξότης πῶτε τὸ πωνή;  Εὐριπίδης πῶτε τὸ πωνή;  Τοξότης σὺ λαλῖσ;  Εὐριπίδης σὺ λαλῖσ;  Τοξότης κλαύσει.  Εὐριπίδης κλαύσει.  Τοξότης κακκάσκι μοι;  Εὐριπίδης κακκάσκι μοι;  Μνησίλοχος μὰ Δί΄ ἀλλὰ γυνὴ πλησίον αὕτη.  Εὐριπίδης πλησίον αὕτη.  Τοξότης ποῦ στ΄ η΄ μιαρά; καὶ δὴ πεύγει. ποῖ ποῖ πεύγεισ;  Εὐριπίδης < ποῖ ποῖ πεύγεισ;>  Τοξότης οὐ καιρήσεισ;  Εὐριπίδης < οὐ καιρήσεισ;>  Τοξότης ἔτι γὰρ γρύζεισ;  Εὐριπίδης ἔτι γὰρ γρύζεισ;  Τοξότης λαβὲ τὴ μιαρά.  Εὐριπίδης λαβὲ τὴ μιαρά.  Τοξότης λάλο καὶ κατάρατο γύναικο.   Εὐριπίδης ὦ θεοὶ τίν΄ ἐς γῆν βαρβάρων ἀφίγμεθα ταχεῖ πεδίλῳ; διὰ μέσου γὰρ αἰθέρος τέμνων κέλευθον πόδα τίθημ΄ ὑπόπτερον Περσεὺς πρὸς ̓́αργος ναυστολῶν τὸ Γοργόνος κάρα κομίζων.  Τοξότης τί λέγι; τὴ Γόργος πέρι τὸ γραμματέο σὺ τὴ κεπαλή;  Εὐριπίδης τὴν Γοργόνος ἔγωγε φημί.  Τοξότης Γόργο τοι κἀγὼ λέγι.  Εὐριπίδης ἔα· τίν΄ ὄχθον τόνδ΄ ὁρῶ καὶ παρθένον θεαῖς ὁμοίαν ναῦν ὅπως ὡρμισμένην;  Μνησίλοχος ὦ ξένε κατοίκτιρόν με τὴν παναθλίαν, λῦσόν με δεσμῶν.  Τοξότης οὐκὶ μὶ λαλῆσι σύ; κατάρατο τολμᾷς ἀποτανουμένη λαλᾷσ;  Εὐριπίδης ὦ παρθέν΄ οἰκτίρω σὲ κρεμαμένην ὁρῶν.  Τοξότης οὐ παρτέν΄ ἐστίν, ἀλλ΄ ἀμαρτωλὴ γέρων καὶ κλέπτο καὶ πανοῦργο.  Εὐριπίδης ληρεῖς ὦ Σκύθα. αὕτη γάρ ἐστιν ̓ανδρομέδα παῖς Κηφέωσ.  Τοξότης σκέψαι τὸ κύστο· μή τι μικτὸν παίνεται;  Εὐριπίδης φέρε δεῦρό μοι τὴν χεῖρ΄, ἵν΄ ἅψωμαι κόρησ· φέρε Σκύθ΄· ἀνθρώποισι γὰρ νοσήματα ἅπασίν ἐστιν· ἐμὲ δὲ καὐτὸν τῆς κόρης ταύτης ἔρως εἴληφεν.  Τοξότης οὐ ζηλῶσί σε· ἀτὰρ εἰ τὸ πρωκτὸ δεῦρο περιεστραμμένον, οὐκ ἐπτόνησά σ΄ αὐτὸ πυγίζεις ἄγων.  Εὐριπίδης τί δ΄ οὐκ ἐᾷς λύσαντά μ΄ αὐτὴν ὦ Σκύθα πεσεῖν ἐς εὐνὴν καὶ γαμήλιον λέχοσ;  Τοξότης εἰ σπόδρ΄ ἐπιτυμεῖς τὴ γέροντο πύγισο, τὴ σανίδο τρήσας ἐξόπιστο πρώκτισον.  Εὐριπίδης μὰ Δί΄ ἀλλὰ λύσω δεσμά.  Τοξότης μαστιγῶ σ΄ ἄρα.  Εὐριπίδης καὶ μὴν ποιήσω τοῦτο.  Τοξότης τὸ κεπαλή σ΄ ἄρα τὸ ξιπομάκαιραν ἀποκεκόψι τουτοϊ.  Εὐριπίδης αἰαῖ· τί δράσω; πρὸς τίνας στρεφθῶ λόγουσ; ἀλλ΄ οὐ <γὰρ> ἂν δέξαιτο βάρβαρος φύσισ. σκαιοῖσι γάρ τοι καινὰ προσφέρων σοφὰ μάτην ἀναλίσκοις ἄν, ἀλλ΄ ἄλλην τινὰ τούτῳ πρέπουσαν μηχανὴν προσοιστέον.  Τοξότης μιαρὸς ἀλώπηξ, οἶον ἐπιτήκιζί μοι.  Μνησίλοχος μέμνησο Περσεῦ μ΄ ὡς καταλείπεις ἀθλίαν.  Τοξότης ἔτι γὰρ σὺ τὴ μάστιγαν ἐπιτυμεῖς λαβεῖν;   Χορός Παλλάδα τὴν φιλόχορον ἐμοὶ δεῦρο καλεῖν νόμος ἐς χορόν, παρθένον ἄζυγα κούρην,  Χορός ἣ πόλιν ἡμετέραν ἔχει καὶ κράτος φανερὸν μόνη κλῃδοῦχός τε καλεῖται.   Χορός φάνηθ΄ ὦ τυράννους στυγοῦσ΄ ὥσπερ εἰκόσ.  Χορός δῆμός τοί σε καλεῖ γυναικῶν· ἔχουσα δέ μοι μόλοις εἰρήνην φιλέορτον.  ἥκετ΄ εὔφρονες ἵλαοι, πότνιαι, ἄλσος ἐς ὑμέτερον, οὗ δὴ ἀνδράσιν οὐ θέμις εἰσορᾶν ὄργια σεμνὰ θεοῖν, ἵνα λαμπάσι φαίνετον ἄμβροτον ὄψιν. μόλετον ἔλθετον, ἀντόμεθ΄ ὦ Θεσμοφόρω πολυποτνία,  Χορός εἰ καὶ πρότερόν ποτ΄ ἐπηκόω ἤλθετον, <ἔλθετε> νῦν, ἀφίκεσθ΄ ἱκετεύομεν ἐνθάδε χἠμῖν.   Εὐριπίδης γυναῖκες εἰ βούλεσθε τὸν λοιπόν χρόνον σπονδὰς ποιήσασθαι πρὸς ἐμέ, νυνὶ πάρα, ἐφ΄ ᾧτ΄ ἀκοῦσαι μηδὲν ὑπ΄ ἐμοῦ μηδαμὰ κακὸν τὸ λοιπόν. ταῦτ΄ ἐπικηρυκεύομαι.  Χορός χρείᾳ δὲ ποίᾳ τόνδ΄ ἐπεσφέρεις λόγον;  Εὐριπίδης ὅδ΄ ἐστὶν οὑν τῇ σανίδι κηδεστὴς ἐμόσ. ἢν οὖν κομίσωμαι τοῦτον, οὐδὲν μή ποτε κακῶς ἀκούσητ΄· ἢν δὲ μὴ πίθησθέ μοι, ἃ νῦν ὑποικουρεῖτε τοῖσιν ἀνδράσιν ἀπὸ τῆς στρατιᾶς παροῦσιν ὑμῶν διαβαλῶ.  Χορός τὰ μὲν παρ΄ ἡμῶν ἴσθι σοι πεπεισμένα· τὸν βάρβαρον δὲ τοῦτον αὐτὸς πεῖθε σύ.  Εὐριπίδης ἐμὸν ἔργον ἐστίν· καὶ σὸν ὦλάφιον ἅ σοι καθ΄ ὁδὸν ἔφραζον ταῦτα μεμνῆσθαι ποιεῖν. πρῶτον μὲν οὖν δίελθε κἀνακάλπασον. σὺ δ΄ ὦ Τερηδὼν ἐπαναφύσα Περσικόν.  Τοξότης τί τὸ βόμβο τοῦτο; κῶμο τίς ἀνεγεῖρί μοι  Εὐριπίδης ἡ παῖς ἔμελλε προμελετᾶν ὦ τοξότα. ὀρχησομένη γὰρ ἔρχεθ΄ ὡς ἄνδρας τινάσ.  Τοξότης ὀρκῆσι καὶ μελετῆσι, οὐ κωλύσ΄ ἐγώ. ὡς ἐλαπρόσ, ὥσπερ ψύλλο κατὰ τὸ κῴδιο.  Εὐριπίδης φέρε θοἰμάτιον ἄνωθεν ὦ τέκνον τοδί· καθιζομένη δ΄ ἐπὶ τοῖσι γόνασι τοῦ Σκύθου τὼ πόδε πρότεινον, ἵν΄ ὑπολύσω.  Τοξότης ναῖκι ναὶ κάτησο κάτησο, ναῖκι ναῖκι τυγάτριον. οἴμ΄ ὠς στέριπο τὸ τιττἴ, ὤσπερ γογγύλη.  Εὐριπίδης αὔλει σὺ θᾶττον· ἔτι δέδοικας τὸν Σκύθην;  Τοξότης καλό γε τὸ πυγή. κλαῦσί γ΄ ἂν μὴ ΄νδον μένῃσ. ἀνακύπτι καὶ παρακύπτι ἀπεψωλημένοσ· εἶεν· καλὴ τὸ σκῆμα περὶ τὸ πόστιον.  Εὐριπίδης καλῶς ἔχει. λαβὲ θοἰμάτιον· ὥρα ΄στὶ νῷν ἤδη βαδίζειν.  Τοξότης οὐκὶ πιλῆσι πρῶτά με;  Εὐριπίδης πάνυ γε· φίλησον αὐτόν.  Τοξότης ὂ ὂ ὂ παπαπαπαῖ, ὠς γλυκερὸ τὸ γλῶσσ΄, ὤσπερ ̓αττικὸς μέλισ. τί οὐ κατεύδει παρ΄ ἐμέ;  Εὐριπίδης χαῖρε τοξότα, οὐ γὰρ γένοιτ΄ ἂν τοῦτο.  Τοξότης ναὶ <ναὶ> γρᾴδιο. ἐμοὶ κάρισο σὺ τοῦτο.  Εὐριπίδης δώσεις οὖν δραχμήν;  Τοξότης ναὶ ναῖκι δῶσι.  Εὐριπίδης τἀργύριον τοίνυν φέρε.  Τοξότης ἀλλ΄ οὐκ ἔκὠδέν· ἀλλὰ τὸ συβήνην λαβέ.  Εὐριπίδης ἔπειτα  κομίζεις αὐτοῖσ.  Τοξότης ἀκολούτι τέκνον. σὺ δὲ τοῦτο τήρει τὴ γέροντο, γρᾴδιο. ὄνομα δέ σοι τί ἔστιν;  Εὐριπίδης ̓αρτεμισία.  Τοξότης μεμνῆσι τοίνυν τοὔνομ΄· ̓αρταμουξία.  Εὐριπίδης ̔ερμῆ δόλιε ταυτὶ μὲν ἔτι καλῶς ποιεῖσ. σὺ μὲν οὖν ἀπότρεχε παιδάριον τουτὶ λαβών· ἐγὼ δὲ λύσω τόνδε. σὺ δ΄ ὅπως ἀνδρικῶς ὅταν λυθῇς τάχιστα θεύξει καὶ τενεῖς ὡς τὴν γυναῖκα καὶ τὰ παιδἴ οἴκαδε.  Μνησίλοχος ἐμοὶ μελήσει ταῦτά γ΄ ἢν ἅπαξ λυθῶ.  Εὐριπίδης λέλυσο. σὸν ἔργον, φεῦγε πρὶν τὸν τοξότην ἥκοντα καταλαβεῖν.  Μνησίλοχος ἐγὼ δὴ τοῦτο δρῶ.  Τοξότης ὦ γρᾴδι΄ ὠς καρίεντό σοι τὸ τυγάτριον, κοὐ δύσκολ΄ ἀλλὰ πρᾶο. ποῦ τὸ γρᾴδιο; οἴμ΄ ὠς ἀπόλωλο· ποῦ τὸ γέροντ΄ ἐντευτενί; ὦ γρᾴδι΄, ὦ γρᾷ. οὐκ ἐπαινῶ γρᾴδιο. ̓αρταμουξία. διέβαλλέ μ΄ η΄ γραῦσ. ἀπότρεκ΄ ὠς τάκιστα σύ· ὀρτῶς δὲ συβήνη ΄στί· καταβηνῆσι γάρ. οἴμοι, τί δρᾶσι; ποῖ τὸ γρᾴδι΄; ̓αρταμουξία.  Χορός τὴν γραῦν ἐρωτᾷσ, ἣ ΄φερεν τὰς πηκτίδασ;  Τοξότης ναὶ ναῖκι. εἶδες αὐτό;  Χορός ταύτῃ γ΄ οἴχεται αὐτή τ΄ ἐκείνη καὶ γέρων τις εἵπετο.  Τοξότης κροκῶτ΄ ἔκοντο τὴ γέροντο;  Χορός φήμ΄ ἐγώ. ἔτ΄ ἂν καταλάβοισ, εἰ διώκοις ταυτῃί.  Τοξότης ὦ μιαρὸ γρᾶο· πότερα τρέξι τὴν ὀδό; ̓αρταμουξία.  Χορός ὀρθὴν ἄνω δίωκε. ποῖ θεῖσ; οὐ πάλιν τῃδὶ διώξει; σ΄ τοὔμπαλιν τρέχεις σύ γε.  Τοξότης κακόδαιμον, ἀλλὰ τρέξι. ̓αρταμουξία.    Χορός τρέχε νυν κατὰ τοὺς κόρακας ἐπουρίσασ, <τρέχε.> ἀλλὰ πέπαισται μετρίως ἡμῖν· ὥσθ΄ ὥρα δή ΄στι βαδίζειν οἴκαδ΄ ἑκάστῃ. τὼ Θεσμοφόρω δ΄ ἡμῖν ἀγαθὴν τούτων χάριν ἀνταποδοίτην.