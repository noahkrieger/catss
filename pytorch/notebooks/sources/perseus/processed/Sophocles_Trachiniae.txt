    Δηιάνειρα λόγος μέν ἐστ΄ ἀρχαῖος ἀνθρώπων φανείσ, ὡς οὐκ ἂν αἰῶν΄ ἐκμάθοις βροτῶν, πρὶν ἂν θάνῃ τισ, οὔτ΄ εἰ χρηστὸς οὔτ΄ εἴ τῳ κακόσ· ἐγὼ δὲ τὸν ἐμόν, καὶ πρὶν εἰς ̔́αιδου μολεῖν, ἔξοιδ΄ ἔχουσα δυστυχῆ τε καὶ βαρύν, ἥτις πατρὸς μὲν ἐν δόμοισιν Οἰνέως ναίουσ΄ ἔτ΄  ἐν Πλευρῶνι νυμφείων ὄκνον ἄλγιστον ἔσχον, εἴ τις Αἰτωλὶς γυνή. μνηστὴρ γὰρ ἦν μοι ποταμόσ, ̓αχελῷον λέγω, ὅς μ΄ ἐν τρισὶν μορφαῖσιν ἐξῄτει πατρόσ, φοιτῶν ἐναργὴς ταῦροσ, ἄλλοτ΄ αἰόλος δράκων ἑλικτόσ, ἄλλοτ΄ ἀνδρείῳ κύτει βούπρῳροσ· ἐκ δὲ δασκίου γενειάδος κρουνοὶ διερραίνοντο κρηναίου ποτοῦ. τοιόνδ΄ ἐγὼ μνηστῆρα προσδεδεγμένη δύστηνος αἰεὶ κατθανεῖν ἐπηυχόμην, πρὶν τῆσδε κοίτης ἐμπελασθῆναί ποτε. χρόνῳ δ΄ ἐν ὑστέρῳ μέν, ἀσμένῃ δέ μοι, ὁ κλεινὸς ἦλθε Ζηνὸς ̓αλκμήνης τε παῖσ· ὃς εἰς ἀγῶνα τῷδε συμπεσὼν μάχης ἐκλύεταί με· καὶ τρόπον μὲν ἂν πόνων οὐκ ἂν διείποιμ΄· οὐ γὰρ οἶδ΄· ἀλλ΄ ὅστις ἦν θακῶν ἀταρβὴς τῆς θέασ, ὅδ΄ ἂν λέγοι· ἐγὼ γὰρ ἥμην ἐκπεπληγμένη φόβῳ μή μοι τὸ κάλλος ἄλγος ἐξεύροι ποτέ. τέλος δ΄ ἔθηκε Ζεὺς ἀγώνιος καλῶσ, εἰ δὴ καλῶσ. λέχος γὰρ ̔ηρακλεῖ κριτὸν ξυστᾶσ΄ ἀεί τιν΄ ἐκ φόβου φόβον τρέφω, κείνου προκηραίνουσα· νὺξ γὰρ εἰσάγει καὶ νὺξ ἀπωθεῖ διαδεδεγμένη πόνον. κἀφύσαμεν δὴ παῖδασ, οὓς κεῖνός ποτε, γῄτης ὅπως ἄρουραν ἔκτοπον λαβών, σπείρων μόνον προσεῖδε κἀξαμῶν ἅπαξ. τοιοῦτος αἰὼν εἰς δόμους τε κἀκ δόμων αἰεὶ τὸν ἄνδρ΄ ἔπεμπε λατρεύοντά τῳ. νῦν δ΄ ἡνίκ΄ ἄθλων τῶνδ΄ ὑπερτελὴς ἔφυ, ἐνταῦθα δὴ μάλιστα ταρβήσασ΄ ἔχω. ἐξ οὗ γὰρ ἔκτα κεῖνος ̓ιφίτου βίαν, ἡμεῖς μὲν ἐν Τραχῖνι τῇδ΄ ἀνάστατοι ξένῳ παρ΄ ἀνδρὶ ναίομεν, κεῖνος δ΄ ὅπου βέβηκεν οὐδεὶς οἶδε· πλὴν ἐμοὶ πικρὰς ὠδῖνας αὐτοῦ προσβαλὼν ἀποίχεται. σχεδὸν δ΄ ἐπίσταμαί τι πῆμ΄ ἔχοντά νιν· χρόνον γὰρ οὐχὶ βαιόν, ἀλλ΄ ἤδη δέκα μῆνας πρὸς ἄλλοις πέντ΄ ἀκήρυκτος μένει. κἀστίν τι δεινὸν πῆμα· τοιαύτην ἐμοὶ δέλτον λιπὼν ἔστειχε, τὴν ἐγὼ θαμὰ θεοῖς ἀρῶμαι πημονῆς ἄτερ λαβεῖν.   Θεράπαινα δέσποινα Δῃάνειρα, πολλὰ μέν σ΄ ἐγὼ κατεῖδον ἤδη πανδάκρυτ΄ ὀδύρματα τὴν ̔ηράκλειον ἔξοδον γοωμένην· νῦν δ΄, εἰ δίκαιον τοὺς ἐλευθέρους φρενοῦν γνώμαισι δούλαισ, κἀμὲ χρὴ φράσαι τὸ σόν· πῶς παισὶ μὲν τοσοῖσδε πληθύεισ, ἀτὰρ ἀνδρὸς κατὰ ζήτησιν οὐ πέμπεις τινά, μάλιστα δ΄ ὅνπερ εἰκὸς ̔́υλλον, εἰ πατρὸς νέμοι τιν΄ ὤραν τοῦ καλῶς πράσσειν δοκεῖν; ἐγγὺς δ΄ ὅδ΄ αὐτὸς ἀρτίπους θρῴσκει δόμουσ, ὥστ΄ εἴ τί σοι πρὸς καιρὸν ἐννέπειν δοκῶ, πάρεστι χρῆσθαι τἀνδρὶ τοῖς τ΄ ἐμοῖς λόγοισ.   Δηιάνειρα ὦ τέκνον, ὦ παῖ, κἀξ ἀγεννήτων ἄρα μῦθοι καλῶς πίπτουσιν· ἥδε γὰρ γυνὴ δούλη μέν, εἴρηκεν δ΄ ἐλεύθερον λόγον.  ̔́υλλος ποῖον; δίδαξον, μῆτερ, εἰ διδακτά μοι.  Δηιάνειρα σὲ πατρὸς οὕτω δαρὸν ἐξενωμένου τὸ μὴ πυθέσθαι ποῦ ΄στιν, αἰσχύνην φέρειν.  ̔́υλλος ἀλλ΄ οἶδα, μύθοις εἴ τι πιστεύειν χρεών.  Δηιάνειρα καὶ ποῦ κλύεις νιν, τέκνον, ἱδρῦσθαι χθονόσ;  ̔́υλλος τὸν μὲν παρελθόντ΄ ἄροτον ἐν μήκει χρόνου Λυδῇ γυναικί φασί νιν λάτριν πονεῖν.  Δηιάνειρα πᾶν τοίνυν, εἰ καὶ τοῦτ΄ ἔτλη, κλύοι τις ἄν.  ̔́υλλος ἀλλ΄ ἐξαφεῖται τοῦδέ γ΄, ὡς ἐγὼ κλύω.  Δηιάνειρα ποῦ δῆτα νῦν ζῶν ἢ θανὼν ἀγγέλλεται;  ̔́υλλος Εὐβοί̈δα χώραν φασίν, Εὐρύτου πόλιν, ἐπιστρατεύειν αὐτὸν ἢ μέλλειν ἔτι.  Δηιάνειρα ἆρ΄ οἶσθα δῆτ΄, ὦ τέκνον, ὡς ἔλειπέ μοι μαντεῖα πιστὰ τῆσδε τῆς χώρας πέρι;  ̔́υλλος τὰ ποῖα, μῆτερ; τὸν λόγον γὰρ ἀγνοῶ.   Δηιάνειρα ὡς ἢ τελευτὴν τοῦ βίου μέλλει τελεῖν ἢ τοῦτον ἄρας ἆθλον εἰς τό γ΄ ὕστερον τὸν λοιπὸν ἤδη βίοτον εὐαίων΄ ἔχειν. ἐν οὖν ῥοπῇ, τοιᾷδε κειμένῳ, τέκνον, οὐκ εἶ ξυνέρξων, ἡνίκ΄ ἢ σεσώσμεθα ἢ πίπτομεν σοῦ πατρὸς ἐξολωλότος κείνου βίον σώσαντοσ, ἢ οἰχόμεσθ΄ ἅμα;  ̔́υλλος ἀλλ΄ εἶμι, μῆτερ· εἰ δὲ θεσφάτων ἐγὼ βάξιν κατῄδη τῶνδε, κἂν πάλαι παρῆ· νῦν δ΄ ὁ ξυνήθης πότμος οὐκ εἴα  πατρὸς ἡμᾶς προταρβεῖν οὐδὲ δειμαίνειν ἄγαν. νῦν δ΄ ὡς ξυνίημ΄, οὐδὲν ἐλλείψω τὸ μὴ οὐ πᾶσαν πυθέσθαι τῶνδ΄ ἀλήθειαν πέρι.  Δηιάνειρα χώρει νυν, ὦ παῖ· καὶ γὰρ ὑστέρῳ τό γ΄ εὖ πράσσειν, ἐπεὶ πύθοιτο, κέρδος ἐμπολᾷ.    Χορός ὃν αἰόλα νὺξ ἐναριζομένα τίκτει κατευνάζει τε, φλογιζόμενον ̔́αλιον ̔́αλιον αἰτῶ τοῦτο καρῦξαι, τὸν ̓αλκμήνας πόθι μοι πόθι παῖς ναίει ποτ΄, ὦ λαμπρᾷ στεροπᾷ φλεγέθων, ἢ ποντίας αὐλῶνος ἢ δισσαῖσιν ἀπείροις κλιθείσ, εἴπ΄, ὦ κρατιστεύων κατ΄ ὄμμα.   Χορός ποθουμένᾳ γὰρ φρενὶ πυνθάνομαι τὰν ἀμφινεικῆ Δηιάνειραν ἀεί, οἷά τιν΄ ἄθλιον ὄρνιν, οὔποτ΄ εὐνάζειν ἀδακρύτων βλεφάρων πόθον, ἀλλ΄ εὔμναστον ἀνδρὸς δεῖμα τρέφουσαν ὁδοῦ ἐνθυμίοις εὐναῖς ἀνανδρώτοισι τρύχεσθαι, κακὰν δύστανον ἐλπίζουσαν αἶσαν.   Χορός πολλὰ γὰρ ὥστ΄ ἀκάμαντος ἢ νότου ἢ βορέα τις κύματ΄ ἂν εὐρέϊ πόντῳ βάντ΄ ἐπιόντα τ΄ ἴδοι, οὕτῶ δὲ τὸν Καδμογενῆ στρέφει, τὸ δ΄ αὔξει, βιότου πολύπονον ὥσπερ πέλαγος Κρήσιον.  ἀλλά τις θεῶν αἰὲν ἀναμπλάκητον ̔́αιδα σφε δόμων ἐρύκει.   Χορός ὧν ἐπιμεμφομένα σ΄ αἰδοῖα  μέν, ἀντία δ΄ οἴσω. φαμὶ γὰρ οὐκ ἀποτρύειν ἐλπίδα τὰν ἀγαθὰν χρῆναί σ΄· ἀνάλγητα γὰρ οὐδ΄ ὁ πάντα κραίνων βασιλεὺς ἐπέβαλε θνατοῖς Κρονίδασ· ἀλλ΄ ἐπὶ πῆμα καὶ χαρὰ πᾶσι κυκλοῦσιν, οἷον ἄρκτου στροφάδες κέλευθοι. μένει γὰρ οὔτ΄ αἰόλα   Χορός νὺξ βροτοῖσιν οὔτε κῆρες οὔτε πλοῦτοσ, ἀλλ΄ ἄφαρ βέβακε, τῷ δ΄ ἐπέρχεται χαίρειν τε καὶ στέρεσθαι. ἃ καὶ σὲ τὰν ἄνασσαν ἐλπίσιν λέγω τάδ΄ αἰὲν ἴσχειν· ἐπεὶ τίς ὧδε τέκνοισι Ζῆν΄ ἄβουλον εἶδεν;    Δηιάνειρα πεπυσμένη μέν, ὡς ἀπεικάσαι, πάρει πάθημα τοὐμόν·  ὡς δ΄ ἐγὼ θυμοφθορῶ, μήτ΄ ἐκμάθοις παθοῦσα νῦν τ΄ ἄπειρος εἶ. τὸ γὰρ νεάζον ἐν τοιοῖσδε βόσκεται χώροισιν αὑτοῦ, καί νιν οὐ θάλπος θεοῦ οὐδ΄ ὄμβρος οὐδὲ πνευμάτων οὐδὲν κλονεῖ, ἀλλ΄ ἡδοναῖς ἄμοχθον ἐξαίρει βίον ἐς τοῦθ΄ ἕως τις ἀντὶ παρθένου γυνὴ κληθῇ λάβῃ τ΄ ἐν νυκτὶ φροντίδων μέροσ, ἤτοι πρὸς ἀνδρὸς ἢ τέκνων φοβουμένη. τότ΄ ἄν τις εἰσίδοιτο, τὴν αὑτοῦ σκοπῶν πρᾶξιν, κακοῖσιν οἷς ἐγὼ βαρύνομαι. πάθη μὲν οὖν δὴ πόλλ΄ ἔγωγ΄ ἐκλαυσάμην· ἓν δ΄, οἷον οὔπω πρόσθεν, αὐτίκ΄ ἐξερῶ. ὁδὸν γὰρ ἦμος τὴν τελευταίαν ἄναξ ὡρμᾶτ΄ ἀπ΄ οἴκων ̔ηρακλῆσ, τότ΄ ἐν δόμοις λείπει παλαιὰν δέλτον ἐγγεγραμμένην ξυνθήμαθ΄, ἁμοὶ πρόσθεν οὐκ ἔτλη ποτέ, πολλοὺς ἀγῶνας ἐξιών, οὔπω φράσαι, ἀλλ΄ ὥς τι δράσων εἷρπε κοὐ θανούμενοσ. νῦν δ΄ ὡς ἔτ΄ οὐκ ὢν εἶπε μὲν λέχους ὅ τι χρείη μ΄ ἑλέσθαι κτῆσιν εἶπε δ΄ ἣν τέκνοις μοῖραν πατρῴας γῆς διαιρετὸν νέμοι, χρόνον προτάξας ὡς τρίμηνον ἡνίκα χώρας ἀπείη κἀνιαύσιον βεβώσ, τότ΄ ἢ θανεῖν χρείη σφε τῷδε τῷ χρόνῳ ἢ τοῦθ΄ ὑπεκδραμόντα τοῦ χρόνου τέλος τὸ λοιπὸν ἤδη ζῆν ἀλυπήτῳ βίῳ. τοιαῦτ΄ ἔφραζε πρὸς θεῶν εἱμαρμένα τῶν ̔ηρακλείων ἐκτελευτᾶσθαι πόνων, ὡς τὴν παλαιὰν φηγὸν αὐδῆσαί ποτε Δωδῶνι δισσῶν ἐκ Πελειάδων ἔφη. καὶ τῶνδε ναμέρτεια συμβαίνει χρόνου τοῦ νῦν παρόντοσ, ὡς τελεσθῆναι χρεών· ὥσθ΄ ἡδέως εὕδουσαν ἐκπηδᾶν ἐμὲ φόβῳ, φίλαι, ταρβοῦσαν, εἴ με χρὴ μένειν πάντων ἀρίστου φωτὸς ἐστερημένην.  Χορός εὐφημίαν νῦν ἴσχ΄· ἐπεὶ καταστεφῆ στείχονθ΄ ὁρῶ τιν΄ ἄνδρα πρὸς χαρὰν λόγων.   ̓́αγγελος δέσποινα Δῃάνειρα, πρῶτος ἀγγέλων ὄκνου σε λύσω· τὸν γὰρ ̓αλκμήνης τόκον καὶ ζῶντ΄ ἐπίστω καὶ κρατοῦντα κἀκ μάχης ἄγοντ΄ ἀπαρχὰς θεοῖσι τοῖς ἐγχωρίοισ.  Δηιάνειρα τίν΄ εἶπασ, ὦ γεραιέ, τόνδε μοι λόγον;  ̓́αγγελος τάχ΄ ἐς δόμους σοὺς τὸν πολύζηλον πόσιν ἥξειν φανέντα σὺν κράτει νικηφόρῳ.  Δηιάνειρα καὶ τοῦ τόδ΄ ἀστῶν ἢ ξένων μαθὼν λέγεισ;  ̓́αγγελος ἐν βουθερεῖ λειμῶνι πρὸς πολλοὺς θροεῖ Λίχας ὁ κῆρυξ ταῦτα· τοῦδ΄ ἐγὼ κλύων ἀπῇξ΄, ὅπως τοι πρῶτος ἀγγείλας τάδε πρὸς σοῦ τι κερδάναιμι καὶ κτῴμην χάριν.  Δηιάνειρα αὐτὸς δὲ πῶς ἄπεστιν, εἴπερ εὐτυχεῖ;  ̓́αγγελος οὐκ εὐμαρείᾳ χρώμενος πολλῇ, γύναι. κύκλῳ γὰρ αὐτὸν Μηλιεὺς ἅπας λεὼς κρίνει παραστάσ, οὐδ΄ ἔχει βῆναι πρόσω· τὸ γὰρ ποθοῦν ἕκαστος ἐκμαθεῖν  θέλων οὐκ ἂν μεθεῖτο, πρὶν καθ΄ ἡδονὴν κλύειν. οὕτως ἐκεῖνος οὐχ ἑκών, ἑκοῦσι δὲ ξύνεστιν· ὄψει δ΄ αὐτὸν αὐτίκ΄ ἐμφανῆ.  Δηιάνειρα ὦ Ζεῦ, τὸν Οἴτης ἄτομον ὃς λειμῶν΄ ἔχεισ, ἔδωκας ἡμῖν ἀλλὰ σὺν χρόνῳ χαράν. φωνήσατ΄, ὦ γυναῖκεσ, αἵ τ΄ εἴσω στέγης αἵ τ΄ ἐκτὸς αὐλῆσ, ὡς ἄελπτον ὄμμ΄ ἐμοὶ φήμης ἀνασχὸν τῆσδε νῦν καρπούμεθα.   Χορός ἀνολολυξάτω  δόμοις ἐφεστίοις ἀλαλαγαῖς ἁ  μελλόνυμφοσ, ἐν δὲ κοινὸς ἀρσένων ἴτω κλαγγὰ τὸν εὐφαρέτραν ̓απόλλω προστάταν· ὁμοῦ δὲ παιᾶνα παιᾶν΄ ἀνάγετ΄, ὦ παρθένοι, βοᾶτε τὰν ὁμόσπορον ̓́αρτεμιν ̓ορτυγίαν ἐλαφαβόλον ἀμφίπυρον, γείτονάς τε Νύμφασ. ἀείρομαι οὐδ΄ ἀπώσομαι τὸν αὐλόν, ὦ τύραννε τᾶς ἐμᾶς φρενόσ. ἰδού μ΄ ἀναταράσσει, εὐοῖ μ΄, ὁ κισσὸς ἄρτι βακχίαν ὑποστρέφων ἅμιλλαν.  ἰὼ ἰὼ Παιάν. ἴδ΄, ὦ φίλα γύναι, τάδ΄ ἀντίπρῳρα δή σοι βλέπειν πάρεστ΄ ἐναργῆ.   Δηιάνειρα ὁρῶ, φίλαι γυναῖκεσ, οὐδέ μ΄ ὄμματος φρουρὰν παρῆλθε, τόνδε μὴ λεύσσειν στόλον· χαίρειν δὲ τὸν κήρυκα προυννέπω, χρόνῳ πολλῷ φανέντα, χαρτὸν εἴ τι καὶ φέρεισ.  Λίχας ἀλλ΄ εὖ μὲν ἵγμεθ΄, εὖ δὲ προσφωνούμεθα, γύναι, κατ΄ ἔργου κτῆσιν· ἄνδρα γὰρ καλῶς πράσσοντ΄ ἀνάγκη χρηστὰ κερδαίνειν ἔπη.  Δηιάνειρα ὦ φίλτατ΄ ἀνδρῶν, πρῶθ΄ ἃ πρῶτα βούλομαι δίδαξον, εἰ ζῶνθ΄ ̔ηρακλῆ προσδέξομαι.  Λίχας ἔγωγέ τοι σφ΄ ἔλειπον ἰσχύοντά τε καὶ ζῶντα καὶ θάλλοντα κοὐ νόσῳ βαρύν.  Δηιάνειρα ποῦ γῆσ; πατρῴας εἴτε βαρβάρου; λέγε.  Λίχας ἀκτή τις ἔστ΄ Εὐβοιίσ, ἔνθ΄ ὁρίζεται βωμοὺς τέλη τ΄ ἔγκαρπα Κηναίῳ Διί.  Δηιάνειρα εὐκταῖα φαίνων ἢ ἀπὸ μαντείας τινόσ;  Λίχας εὐχαῖς ὅθ΄ ᾕρει τῶνδ΄ ἀνάστατον δορὶ χώραν γυναικῶν ὧν ὁρᾷς ἐν ὄμμασιν.  Δηιάνειρα αὗται δέ, πρὸς θεῶν, τοῦ ποτ΄ εἰσὶ καὶ τίνεσ; οἰκτραὶ γάρ, εἰ μὴ ξυμφοραὶ κλέπτουσί με.  Λίχας ταύτας ἐκεῖνος Εὐρύτου πέρσας πόλιν ἐξείλεθ΄ αὑτῷ κτῆμα καὶ θεοῖς κριτόν.  Δηιάνειρα ἦ κἀπὶ ταύτῃ τῇ πόλει τὸν ἄσκοπον χρόνον βεβὼς ἦν ἡμερῶν ἀνήριθμον;   Λίχας οὔκ, ἀλλὰ τὸν μὲν πλεῖστον ἐν Λυδοῖς χρόνον κατείχεθ΄, ὥς φησ΄ αὐτόσ, οὐκ ἐλεύθεροσ, ἀλλ΄ ἐμποληθείσ· τοῦ λόγου δ΄ οὐ χρὴ φθόνον, γύναι, προσεῖναι, Ζεὺς ὅτου πράκτωρ φανῇ. κεῖνος δὲ πραθεὶς ̓ομφάλῃ τῇ βαρβάρῳ ἐνιαυτὸν ἐξέπλησεν, ὡς αὐτὸς λέγει. χοὔτως ἐδήχθη τοῦτο τοὔνειδος λαβὼν ὥσθ΄ ὅρκον αὑτῷ προσβαλὼν διώμοσεν, ἦ μὴν τὸν ἀγχιστῆρα τοῦδε τοῦ πάθους ξὺν παιδὶ καὶ γυναικὶ δουλώσειν ἔτι. κοὐχ ἡλίωσε τοὔποσ, ἀλλ΄ ὅθ΄ ἁγνὸς ἦν, στρατὸν λαβὼν ἐπακτὸν ἔρχεται πόλιν τὴν Εὐρυτείαν.  τόνδε γὰρ μεταίτιον μόνον βροτῶν ἔφασκε τοῦδ΄ εἶναι πάθουσ· ὃς αὐτὸν ἐλθόντ΄ ἐς δόμους ἐφέστιον, ξένον παλαιὸν ὄντα, πολλὰ μὲν λόγοις ἐπερρόθησε, πολλὰ δ΄ ἀτηρᾷ φρενί, λέγων χεροῖν μὲν ὡς ἄφυκτ΄ ἔχων βέλη τῶν ὧν τέκνων λείποιτο πρὸς τόξου κρίσιν, φωνεῖ δὲ δοῦλος ἀνδρὸς ὡς ἐλευθέρου ῥαίοιτο· δείπνοις δ΄ ἡνίκ΄ ἦν ᾠνωμένοσ, ἔρριψεν ἐκτὸς αὐτόν.  ὧν ἔχων χόλον,  ὡς ἵκετ΄ αὖθις ̓́ιφιτος Τιρυνθίαν πρὸς κλιτύν, ἵππους νομάδας ἐξιχνοσκοπῶν, τότ΄ ἄλλοσ΄ αὐτὸν ὄμμα, θατέρᾳ δὲ νοῦν ἔχοντ΄, ἀπ΄ ἄκρας ἧκε πυργώδους πλακόσ. ἔργου δ΄ ἕκατι τοῦδε μηνίσας ἄναξ ὁ τῶν ἁπάντων Ζεὺς πατὴρ ̓ολύμπιος πρατόν νιν ἐξέπεμψεν οὐδ΄ ἠνέσχετο, ὁθούνεκ΄ αὐτὸν μοῦνον ἀνθρώπων δόλῳ ἔκτεινεν· εἰ γὰρ ἐμφανῶς ἠμύνατο, Ζεύς τἂν συνέγνω ξὺν δίκῃ χειρουμένῳ· ὕβριν γὰρ οὐ στέργουσιν οὐδὲ δαίμονεσ. κεῖνοι δ΄ ὑπερχλίοντες ἐκ γλώσσης κακῆς αὐτοὶ μὲν ̔́αιδου πάντες εἴσ΄ οἰκήτορεσ, πόλις δὲ δούλη· τάσδε δ΄ ἅσπερ εἰσορᾷς ἐξ ὀλβίων ἄζηλον εὑροῦσαι βίον χωροῦσι πρὸς σέ· ταῦτα γὰρ πόσις τε σὸς ἐφεῖτ΄, ἐγὼ δὲ πιστὸς ὢν κείνῳ τελῶ. αὐτὸν δ΄ ἐκεῖνον, εὖτ΄ ἂν ἁγνὰ θύματα ῥέξῃ πατρῴῳ Ζηνὶ τῆς ἁλώσεωσ, φρόνει νιν ὡς ἥξοντα· τοῦτο γὰρ λόγου πολλοῦ καλῶς λεχθέντος ἥδιστον κλύειν.    Χορός ἄνασσα, νῦν σοι τέρψις ἐμφανὴς κυρεῖ, τῶν μὲν παρόντων, τὰ δὲ πεπυσμένῃ λόγῳ.  Δηιάνειρα πῶς δ΄ οὐκ ἐγὼ χαίροιμ΄ ἄν, ἀνδρὸς εὐτυχῆ κλύουσα πρᾶξιν τήνδε, πανδίκῳ φρενί; πολλή ΄στ΄ ἀνάγκη τῇδε τοῦτο συντρέχειν. ὅμως δ΄ ἔνεστι τοῖσιν εὖ σκοπουμένοις ταρβεῖν τὸν εὖ πράσσοντα, μὴ σφαλῇ ποτε. ἐμοὶ γὰρ οἶκτος δεινὸς εἰσέβη, φίλαι, ταύτας ὁρώσῃ δυσπότμους ἐπὶ ξένης χώρας ἀοίκους ἀπάτοράς τ΄ ἀλωμένασ, αἳ πρὶν μὲν ἦσαν ἐξ ἐλευθέρων ἴσως ἀνδρῶν, τανῦν δὲ δοῦλον ἴσχουσιν βίον. ὦ Ζεῦ τροπαῖε, μή ποτ΄ εἰσίδοιμί σε πρὸς τοὐμὸν οὕτω σπέρμα χωρήσαντά ποι, μηδ΄, εἴ τι δράσεισ, τῆσδέ γε ζώσης ἔτι. οὕτως ἐγὼ δέδοικα τάσδ΄ ὁρωμένη. ὦ δυστάλαινα, τίς ποτ΄ εἶ νεανίδων; ἄνανδρος ἢ τεκνοῦσσα; πρὸς μὲν γὰρ φύσιν πάντων ἄπειρος τῶνδε, γενναία δέ τισ. Λίχα, τίνος ποτ΄ ἐστὶν ἡ ξένη βροτῶν; τίς ἡ τεκοῦσα, τίς δ΄ ὁ φιτύσας πατήρ; ἔξειπ΄·  ἐπεί νιν τῶνδε πλεῖστον ᾤκτισα βλέπουσ΄, ὅσῳπερ καὶ φρονεῖν οἶδεν μόνη.   Λίχας τί δ΄ οἶδ΄ ἐγώ, τί δ΄ ἄν με καὶ κρίνοισ; ἴσως γέννημα τῶν ἐκεῖθεν οὐκ ἐν ὑστάτοισ.  Δηιάνειρα μὴ τῶν τυράννων; Εὐρύτου σπορά τις ἦν;  Λίχας οὐκ οἶδα· καὶ γὰρ οὐδ΄ ἀνιστόρουν μακράν.  Δηιάνειρα οὐδ΄ ὄνομα πρός του τῶν ξυνεμπόρων ἔχεισ;  Λίχας ἥκιστα·  σιγῇ τοὐμὸν ἔργον ἤνυτον.  Δηιάνειρα εἴπ΄, ὦ τάλαιν΄, ἀλλ΄ ἡμὶν ἐκ σαυτῆσ, ἐπεὶ καὶ ξυμφορά τοι μὴ εἰδέναι σέ γ΄ ἥτις εἶ.  Λίχας οὔ τἄρα τῷ γε πρόσθεν οὐδὲν ἐξ ἴσου χρόνῳ διήσει  γλῶσσαν, ἥτις οὐδαμὰ προύφηνεν οὔτε μείζον΄ οὔτ΄ ἐλάσσονα, ἀλλ΄ αἰὲν ὠδίνουσα συμφορᾶς βάρος δακρυρροεῖ δύστηνοσ, ἐξ ὅτου πάτραν διήνεμον λέλοιπεν· ἡ δέ τοι τύχη κακὴ μὲν αὐτῇ γ΄, ἀλλὰ συγγνώμην ἔχει.  Δηιάνειρα ἡ δ΄ οὖν ἐάσθω, καὶ πορευέσθω στέγας οὕτως ὅπως ἥδιστα, μηδὲ πρὸς κακοῖς τοῖς οὖσιν ἄλλην  πρός γ΄ ἐμοῦ λύπην λάβῃ· ἅλις γὰρ ἡ παροῦσα.  πρὸς δὲ δώματα χωρῶμεν ἤδη πάντεσ, ὡς σύ θ΄ οἷ θέλεις σπεύδῃσ, ἐγώ τε τἄνδον ἐξαρκῆ τιθῶ.   ̓́αγγελος αὐτοῦ γε πρῶτον βαιὸν ἀμμείνασ΄, ὅπως μάθῃς ἄνευ τῶνδ΄, οὕστινάς τ΄ ἄγεις ἔσω, ὧν τ΄ οὐδὲν εἰσήκουσας ἐκμάθῃς ἃ δεῖ· τούτων ἔχω γὰρ πάντ΄ ἐπιστήμην ἐγώ.  Δηιάνειρα τί δ΄ ἐστί; τοῦ με τήνδ΄ ἐφίστασαι βάσιν;  ̓́αγγελος σταθεῖσ΄ ἄκουσον· καὶ γὰρ οὐδὲ τὸν πάρος μῦθον μάτην ἤκουσασ, οὐδὲ νῦν δοκῶ.  Δηιάνειρα πότερον ἐκείνους δῆτα δεῦρ΄ αὖθις πάλιν καλῶμεν, ἢ ΄μοὶ ταῖσδέ τ΄ ἐξειπεῖν θέλεισ;  ̓́αγγελος σοὶ ταῖσδέ τ΄ οὐδὲν εἴργεται, τούτους δ΄ ἔα.  Δηιάνειρα καὶ δὴ βεβᾶσι, χὠ λόγος σημαινέτω.  ̓́αγγελος ἁνὴρ ὅδ΄ οὐδὲν ὧν ἔλεξεν ἀρτίως φωνεῖ δίκης ἐς ὀρθόν, ἀλλ΄ ἢ νῦν κακὸς ἢ πρόσθεν οὐ δίκαιος ἄγγελος παρῆν.  Δηιάνειρα τί φήσ; σαφῶς μοι φράζε πᾶν ὅσον νοεῖσ. ἃ μὲν γὰρ ἐξείρηκας ἀγνοία μ΄ ἔχει.   ̓́αγγελος τούτου λέγοντος τἀνδρὸς εἰσήκουσ΄ ἐγώ, πολλῶν παρόντων μαρτύρων, ὡς τῆς κόρης ταύτης ἕκατι κεῖνος Εὔρυτόν θ΄ ἕλοι τήν θ΄ ὑψίπυργον Οἰχαλίαν, ̓́ερως δέ νιν μόνος θεῶν θέλξειεν αἰχμάσαι τάδε, οὐ τἀπὶ Λυδοῖς οὐδ΄ ὑπ΄ ̓ομφάλῃ πόνων λατρεύματ΄ οὐδ΄ ὁ ῥιπτὸς ̓ιφίτου μόροσ· ὃν νῦν παρώσας οὗτος ἔμπαλιν λέγει. ἀλλ΄ ἡνίκ΄ οὐκ ἔπειθε τὸν φυτοσπόρον τὴν παῖδα δοῦναι, κρύφιον ὡς ἔχοι λέχοσ, ἔγκλημα μικρὸν αἰτίαν θ΄ ἑτοιμάσας ἐπιστρατεύει πατρίδα τὴν ταύτησ, ἐν ᾗ τὸν Εὔρυτον τόνδ΄ εἶπε δεσπόζειν θρόνων, κτείνει τ΄ ἄνακτα πατέρα τῆσδε καὶ πόλιν ἔπερσε.  καὶ νῦν, ὡς ὁρᾷσ, ἥκει δόμους ὡς τούσδε πέμπων οὐκ ἀφροντίστωσ, γύναι, οὐδ΄ ὥστε δούλην· μηδὲ προσδόκα τόδε· οὐδ΄ εἰκόσ, εἴπερ ἐντεθέρμανται πόθῳ. ἔδοξεν οὖν μοι πρὸς σὲ δηλῶσαι τὸ πᾶν, δέσποιν΄, ὃ τοῦδε τυγχάνω μαθὼν πάρα. καὶ ταῦτα πολλοὶ πρὸς μέσῃ Τραχινίων ἀγορᾷ συνεξήκουον ὡσαύτως ἐμοί, ὥστ΄ ἐξελέγχειν· εἰ δὲ μὴ λέγω φίλα, οὐχ ἥδομαι, τὸ δ΄ ὀρθὸν ἐξείρηχ΄ ὅμωσ.   Δηιάνειρα οἴμοι τάλαινα, ποῦ ποτ΄ εἰμὶ πράγματοσ; τίν΄ εἰσδέδεγμαι πημονὴν ὑπόστεγον λαθραῖον; ὦ δύστηνοσ· ἆρ΄ ἀνώνυμος πέφυκεν, ὥσπερ οὑπάγων διώμνυτο;  ̓́αγγελος ἦ κάρτα λαμπρὰ καὶ κατ΄ ὄνομα καὶ φύσιν, πατρὸς μὲν οὖσα γένεσιν Εὐρύτου ποτὲ ̓ιόλη ΄καλεῖτο, τῆς ἐκεῖνος οὐδαμὰ βλάστας ἐφώνει, δῆθεν οὐδὲν ἱστορῶν.  Χορός ὄλοιντομή τι πάντες οἱ κακοί, τὰ δὲ λαθραῖ΄ ὃς ἀσκεῖ μὴ πρέποντ΄ αὐτῷ κακά.  Δηιάνειρα τί χρὴ ποεῖν, γυναῖκεσ; ὡς ἐγὼ λόγοις τοῖς νῦν παροῦσιν ἐκπεπληγμένη κυρῶ.  Χορός πεύθου μολοῦσα τἀνδρόσ, ὡς τάχ΄ ἂν σαφῆ λέξειεν, εἴ νιν πρὸς βίαν κρίνειν θέλοισ.  Δηιάνειρα ἀλλ΄ εἶμι· καὶ γὰρ οὐκ ἀπὸ γνώμης λέγεισ.  ̓́αγγελος ἡμεῖς δὲ προσμένωμεν; ἢ τί χρὴ ποεῖν;  Δηιάνειρα μίμν΄, ὡς ὅδ΄ ἀνὴρ οὐκ ἐμῶν ὑπ΄ ἀγγέλων, ἀλλ΄ αὐτόκλητος ἐκ δόμων πορεύεται.   Λίχας τί χρή, γύναι, μολόντα μ΄ ̔ηρακλεῖ λέγειν; δίδαξον, ὡς ἕρποντοσ, ὡς ὁρᾷσ, ἐμοῦ.  Δηιάνειρα ὡς ἐκ ταχείας σὺν χρόνῳ βραδεῖ μολὼν ᾄσσεισ, πρὶν ἡμᾶς κἀννεώσασθαι λόγουσ.  Λίχας ἀλλ΄ εἴ τι χρῄζεις ἱστορεῖν, πάρειμ΄ ἐγώ.  Δηιάνειρα ἦ καὶ τὸ πιστὸν τῆς ἀληθείας νέμεισ;  Λίχας ἴστω μέγας Ζεύσ, ὧν γ΄ ἂν ἐξειδὼς κυρῶ.  Δηιάνειρα τίς ἡ γυνὴ δῆτ΄ ἐστὶν ἣν ἥκεις ἄγων;  Λίχας Εὐβοιίσ·  ὧν δ΄ ἔβλαστεν οὐκ ἔχω λέγειν.  ̓́αγγελος οὗτοσ, βλέφ΄ ὧδε· πρὸς τίν΄ ἐννέπειν δοκεῖσ;  Λίχας σὺ δ΄ εἰς τί δή με τοῦτ΄ ἐρωτήσας ἔχεισ;  ̓́αγγελος τόλμησον εἰπεῖν, εἰ φρονεῖσ, ὅ σ΄ ἱστορῶ.  Λίχας πρὸς τὴν κρατοῦσαν Δῃάνειραν, Οἰνέως κόρην δάμαρτά θ΄ ̔ηρακλέουσ, εἰ μὴ κυρῶ λεύσσων μάταια, δεσπότιν τε τὴν ἐμήν.  ̓́αγγελος τοῦτ΄ αὔτ΄ ἔχρῃζον, τοῦτό σου μαθεῖν· λέγεις δέσποιναν εἶναι τήνδε σήν;  Λίχας δίκαια γάρ.  ̓́αγγελος τί δῆτα; ποίαν ἀξιοῖς δοῦναι δίκην, ἢν εὑρεθῇς ἐς τήνδε μὴ δίκαιος ὤν;  Λίχας πῶς μὴ δίκαιοσ; τί ποτε ποικίλας ἔχεισ;  ̓́αγγελος οὐδέν· σὺ μέντοι κάρτα τοῦτο δρῶν κυρεῖσ.  Λίχας ἄπειμι· μῶρος δ΄ ἦ πάλαι κλύων σέθεν.  ̓́αγγελος οὔ, πρίν γ΄ ἂν εἴπῃς ἱστορούμενος βραχύ.  Λίχας λέγ΄, εἴ τι χρῄζεισ· καὶ γὰρ οὐ σιγηλὸς εἶ.  ̓́αγγελος τὴν αἰχμάλωτον, ἣν ἔπεμψας ἐς δόμουσ, κάτοισθα δήπου;  Λίχας φημί· πρὸς τί δ΄ ἱστορεῖσ;  ̓́αγγελος οὔκουν σὺ ταύτην, ἣν ὑπ΄ ἀγνοίας ὁρᾷσ, ̓ιόλην ἔφασκες Εὐρύτου σπορὰν ἄγειν;  Λίχας ποίοις ἐν ἀνθρώποισι; τίς πόθεν μολὼν σοὶ μαρτυρήσει ταῦτ΄ ἐμοῦ κλύειν πάρα;  ̓́αγγελος πολλοῖσιν ἀστῶν· ἐν μέσῃ Τραχινίων ἀγορᾷ πολύς σου ταῦτά γ΄ εἰσήκουσ΄ ὄχλοσ.  Λίχας κλύειν γ΄ ἔφασκον· ταὐτὸ δ΄ οὐχὶ γίγνεται δόκησιν εἰπεῖν κἀξακριβῶσαι λόγον.  ̓́αγγελος ποίαν δόκησιν; οὐκ ἐπώμοτος λέγων δάμαρτ΄ ἔφασκες ̔ηρακλεῖ ταύτην ἄγειν;  Λίχας ἐγὼ δάμαρτα; πρὸς θεῶν, φράσον, φίλη δέσποινα, τόνδε τίς ποτ΄ ἐστὶν ὁ ξένοσ.  ̓́αγγελος ὃς σοῦ παρὼν ἤκουσεν, ὡς ταύτης πόθῳ πόλις δαμείη πᾶσα, κοὐχ ἡ Λυδία πέρσειεν αὐτήν, ἀλλ΄ ὁ τῆσδ΄ ἔρως φανείσ.  Λίχας ἅνθρωποσ, ὦ δέσποιν΄, ἀποστήτω· τὸ γὰρ νοσοῦντι ληρεῖν ἀνδρὸς οὐχὶ σώφρονοσ.   Δηιάνειρα μή, πρός σε τοῦ κατ΄ ἄκρον Οἰταῖον νάπος Διὸς καταστράπτοντοσ, ἐκκλέψῃς λόγον. οὐ γὰρ γυναικὶ τοὺς λόγους ἐρεῖς κακῇ οὐδ΄ ἥτις οὐ κάτοιδε τἀνθρώπων, ὅτι χαίρειν πέφυκεν οὐχὶ τοῖς αὐτοῖς ἀεί. ̓́ερωτι μέν νυν ὅστις ἀντανίσταται πύκτης ὅπως ἐς χεῖρασ, οὐ καλῶς φρονεῖ· οὗτος γὰρ ἄρχει καὶ θεῶν ὅπως θέλει, κἀμοῦ γε· πῶς δ΄ οὐ χἀτέρας οἵας γ΄ ἐμοῦ; ὥστ΄ εἴ τι τὠμῷ τ΄ ἀνδρὶ τῇδε τῇ νόσῳ ληφθέντι μεμπτός εἰμι, κάρτα μαίνομαι, ἢ τῇδε τῇ γυναικὶ τῇ μεταιτίᾳ τοῦ μηδὲν αἰσχροῦ μηδ΄ ἐμοὶ κακοῦ τινοσ. οὐκ ἔστι ταῦτ΄· ἀλλ΄ εἰ μὲν ἐκ κείνου μαθὼν ψεύδει, μάθησιν οὐ καλὴν ἐκμανθάνεισ. εἰ δ΄ αὐτὸς αὑτὸν ὧδε παιδεύεισ, ὅταν θέλῃς γενέσθαι χρηστόσ, ὀφθήσει κακόσ. ἀλλ΄ εἰπὲ πᾶν τἀληθέσ· ὡς ἐλευθέρῳ ψευδεῖ καλεῖσθαι κὴρ πρόσεστιν οὐ καλή. ὅπως δὲ λήσεισ, οὐδὲ τοῦτο γίγνεται· πολλοὶ γὰρ οἷς εἴρηκασ, οἳ φράσουσ΄ ἐμοί. κεἰ μὲν δέδοικασ, οὐ καλῶς ταρβεῖσ, ἐπεὶ τὸ μὴ πυθέσθαι, τοῦτό μ΄ ἀλγύνειεν ἄν· τὸ δ΄ εἰδέναι τί δεινόν; οὐχὶ χἀτέρας πλείστας ἀνὴρ εἷς ̔ηρακλῆς ἔγημε δή; κοὔπω τις αὐτῶν ἔκ γ΄ ἐμοῦ λόγον κακὸν ἠνέγκατ΄ οὐδ΄ ὄνειδοσ· ἥδε τ΄ οὐδ΄ ἂν εἰ κάρτ΄ ἐντακείη τῷ φιλεῖν, ἐπεί σφ΄ ἐγὼ ᾤκτιρα δὴ μάλιστα προσβλέψασ΄, ὅτι τὸ κάλλος αὐτῆς τὸν βίον διώλεσεν, καὶ γῆν πατρῴαν οὐχ ἑκοῦσα δύσμορος ἔπερσε κἀδούλωσεν.  ἀλλὰ ταῦτα μὲν ῥείτω κατ΄ οὖρον· σοὶ δ΄ ἐγὼ φράζω κακὸν πρὸς ἄλλον εἶναι, πρὸς δ΄ ἔμ΄ ἀψευδεῖν ἀεί.   Χορός πείθου λεγούσῃ χρηστά, κοὐ μέμψει χρόνῳ γυναικὶ τῇδε κἀπ΄ ἐμοῦ κτήσει χάριν.  Λίχας ἀλλ΄, ὦ φίλη δέσποιν΄, ἐπεί σε μανθάνω θνητὴν φρονοῦσαν θνητὰ κοὐκ ἀγνώμονα, πᾶν σοι φράσω τἀληθὲς οὐδὲ κρύψομαι. ἔστιν γὰρ οὕτως ὥσπερ οὗτος ἐννέπει. ταύτης ὁ δεινὸς ἵμερός ποθ΄ ̔ηρακλῆ διῆλθε, καὶ τῆσδ΄ εἵνεχ΄ ἡ πολύφθορος καθῃρέθη πατρῷος Οἰχαλία δόρει. καὶ ταῦτα, δεῖ γὰρ καὶ τὸ πρὸς κείνου λέγειν, οὔτ΄ εἶπε κρύπτειν οὔτ΄ ἀπηρνήθη ποτέ, ἀλλ΄ αὐτόσ, ὦ δέσποινα, δειμαίνων τὸ σὸν μὴ στέρνον ἀλγύνοιμι τοῖσδε τοῖς λόγοισ, ἥμαρτον, εἴ τι τήνδ΄ ἁμαρτίαν νέμεισ. ἐπεί γε μὲν δὴ πάντ΄ ἐπίστασαι λόγον, κείνου τε καὶ σὴν ἐξ ἴσου κοινὴν χάριν καὶ στέργε τὴν γυναῖκα καὶ βούλου λόγουσ, οὓς εἶπας ἐς τήνδ΄, ἐμπέδως εἰρηκέναι· ὡς τἄλλ΄ ἐκεῖνος πάντ΄ ἀριστεύων χεροῖν τοῦ τῆσδ΄ ἔρωτος εἰς ἅπανθ΄ ἥσσων ἔφυ.  Δηιάνειρα ἀλλ΄ ὧδε καὶ φρονοῦμεν ὥστε ταῦτα δρᾶν, κοὔτοι νόσον γ΄ ἐπακτὸν ἐξαρούμεθα, θεοῖσι δυσμαχοῦντεσ.  ἀλλ΄ εἴσω στέγης χωρῶμεν, ὡς λόγων τ΄ ἐπιστολὰς φέρῃσ, ἅ τ΄ ἀντὶ δώρων δῶρα χρὴ προσαρμόσαι, καὶ ταῦτ΄ ἄγῃσ· κενὸν γὰρ οὐ δίκαιά σε χωρεῖν προσελθόνθ΄ ὧδε σὺν πολλῷ στόλῳ.    Χορός μέγα τι σθένος ἁ Κύπρις ἐκφέρεται νίκας ἀεί. καὶ τὰ μὲν θεῶν παρέβαν, καὶ ὅπως Κρονίδαν ἀπάτασεν οὐ λέγω, οὐδὲ τὸν ἔννυχον ̔́αιδαν ἢ Ποσειδάωνα τινάκτορα γαίασ· ἀλλ΄ ἐπὶ τάνδ΄ ἄρ΄ ἄκοιτιν τίνες ἀμφίγυοι κατέβαν πρὸ γάμων, τίνες πάμπληκτα παγκόνιτά τ΄ ἐξῆλθον ἄεθλ΄ ἀγώνων;   Χορός ὁ μὲν ἦν ποταμοῦ σθένοσ, ὑψίκερω τετραόρου φάσμα ταύρου, ̓αχελῷος ἀπ΄ Οἰνιαδᾶν, ὁ δὲ Βακχίας ἀπὸ ἦλθε παλίντονα Θήβας τόξα καὶ λόγχας ῥόπαλόν τε τινάσσων, παῖς Διόσ· οἳ τότ΄ ἀολλεῖς ἴσαν ἐς μέσον ἱέμενοι λεχέων· μόνα δ΄ εὔλεκτρος ἐν μέσῳ Κύπρις ῥαβδονόμει ξυνοῦσα.   Χορός τότ΄ ἦν χερόσ, ἦν δὲ τόξων πάταγοσ, ταυρείων τ΄ ἀνάμιγδα κεράτων· ἦν δ΄ ἀμφίπλεκτοι κλίμακεσ, ἦν δὲ μετώπων ὀλόεντα πλήγματα, καὶ στόνος ἀμφοῖν. ἁ δ΄ εὐῶπις ἁβρὰ τηλαυγεῖ παρ΄ ὄχθῳ ἧστο, τὸν ὃν προσμένουσ΄ ἀκοίταν. ἀγὼν δὲ μαργᾷ  μὲν οἷα φράζω· τὸ δ΄ ἀμφινείκητον ὄμμα νύμφας ἐλεινὸν ἀμμένει· κἀπὸ ματρὸς ἄφαρ βέβακεν, ὥστε πόρτις ἐρήμα.    Δηιάνειρα ἦμοσ, φίλαι, κατ΄ οἶκον ὁ ξένος θροεῖ ταῖς αἰχμαλώτοις παισὶν ὡς ἐπ΄ ἐξόδῳ, τῆμος θυραῖος ἦλθον ὡς ὑμᾶς λάθρᾳ, τὰ μὲν φράσουσα χερσὶν ἁτεχνησάμην, τὰ δ΄ οἷα πάσχω συγκατοικτιουμένη. κόρην γάρ, οἶμαι δ΄ οὐκέτ΄, ἀλλ΄ ἐζευγμένην, παρεισδέδεγμαι φόρτον ὥστε ναυτίλοσ, λωβητὸν ἐμπόλημα τῆς ἐμῆς φρενόσ. καὶ νῦν δύ΄ οὖσαι μίμνομεν μιᾶς ὑπὸ χλαίνης ὑπαγκάλισμα.  τοιάδ΄ ̔ηρακλῆσ, ὁ πιστὸς ἡμῖν κἀγαθὸς καλούμενοσ, οἰκούρι΄ ἀντέπεμψε τοῦ μακροῦ χρόνου. ἐγὼ δὲ θυμοῦσθαι μὲν οὐκ ἐπίσταμαι νοσοῦντι κείνῳ πολλὰ τῇδε τῇ νόσῳ· τὸ δ΄ αὖ ξυνοικεῖν τῇδ΄ ὁμοῦ τίς ἂν γυνὴ δύναιτο, κοινωνοῦσα τῶν αὐτῶν γάμων; ὁρῶ γὰρ ἥβην τὴν μὲν ἕρπουσαν πρόσω, τὴν δὲ φθίνουσαν·  ὧν ἀφαρπάζειν φιλεῖ ὀφθαλμὸς ἄνθοσ, τῶν δ΄ ὑπεκτρέπει πόδα. ταῦτ΄ οὖν φοβοῦμαι μὴ πόσις μὲν ̔ηρακλῆς ἐμὸς καλῆται, τῆς νεωτέρας δ΄ ἀνήρ. ἀλλ΄ οὐ γάρ, ὥσπερ εἶπον, ὀργαίνειν καλὸν γυναῖκα νοῦν ἔχουσαν· ᾗ δ΄ ἔχω, φίλαι, λυτήριον λώφημα, τῇδ΄ ὑμῖν φράσω. ἦν μοι παλαιὸν δῶρον ἀρχαίου ποτὲ θηρόσ, λέβητι χαλκέῳ κεκρυμμένον, ὃ παῖς ἔτ΄ οὖσα τοῦ δασυστέρνου παρὰ Νέσσου φθίνοντος ἐκ φονῶν ἀνειλόμην, ὃς τὸν βαθύρρουν ποταμὸν Εὔηνον βροτοὺς μισθοῦ ΄πόρευε χερσίν, οὔτε πομπίμοις κώπαις ἐρέσσων οὔτε λαίφεσιν νεώσ. ὃς κἀμέ, τὸν πατρῷον ἡνίκα στόλον ξὺν ̔ηρακλεῖ τὸ πρῶτον εὖνις ἑσπόμην, φέρων ἐπ΄ ὤμοισ, ἡνίκ΄ ἦ μέσῳ πόρῳ, ψαύει ματαίαις χερσίν· ἐκ δ΄ ἤυσ΄ ἐγώ, χὠ Ζηνὸς εὐθὺς παῖς ἐπιστρέψας χεροῖν ἧκεν κομήτην ἰόν· ἐς δὲ πλεύμονας στέρνων διερροίζησεν.  ἐκθνῄσκων δ΄ ὁ θὴρ τοσοῦτον εἶπε· παῖ γέροντος Οἰνέωσ, τοσόνδ΄ ὀνήσει τῶν ἐμῶν, ἐὰν πίθῃ, πορθμῶν, ὁθούνεχ΄ ὑστάτην σ΄ ἔπεμψ΄ ἐγώ· ἐὰν γὰρ ἀμφίθρεπτον αἷμα τῶν ἐμῶν σφαγῶν ἐνέγκῃ χερσίν, ᾗ μελαγχόλους ἔβαψεν ἰοὺς θρέμμα Λερναίας ὕδρασ, ἔσται φρενός σοι τοῦτο κηλητήριον τῆς ̔ηρακλείασ, ὥστε μήτιν΄ εἰσιδὼν στέρξει γυναῖκα κεῖνος ἀντὶ σοῦ πλέον. τοῦτ΄ ἐννοήσασ΄, ὦ φίλαι, δόμοις γὰρ ἦν κείνου θανόντος ἐγκεκλῃμένον καλῶσ, χιτῶνα τόνδ΄ ἔβαψα, προσβαλοῦσ΄ ὅσα ζῶν κεῖνος εἶπε· καὶ πεπείρανται τάδε. κακὰς δὲ τόλμας μήτ΄ ἐπισταίμην ἐγὼ μήτ΄ ἐκμάθοιμι, τάς τε τολμώσας στυγῶ· φίλτροις δ΄ ἐάν πως τήνδ΄ ὑπερβαλώμεθα τὴν παῖδα καὶ θέλκτροισι τοῖς ἐφ΄ ̔ηρακλεῖ, μεμηχάνηται τοὔργον, εἴ τι μὴ δοκῶ πράσσειν μάταιον· εἰ δὲ μή, πεπαύσομαι.   Χορός ἀλλ΄ εἴ τις ἐστὶ πίστις ἐν τοῖς δρωμένοισ, δοκεῖς παρ΄ ἡμῖν οὐ βεβουλεῦσθαι κακῶσ.  Δηιάνειρα οὕτως ἔχει γ΄ ἡ πίστισ, ὡς τὸ μὲν δοκεῖν ἔνεστι, πείρᾳ δ΄ οὐ προσωμίλησά πω·  Χορός ἀλλ΄ εἰδέναι χρὴ δρῶσαν, ὡς οὐδ΄ εἰ δοκεῖς ἔχειν, ἔχοις ἂν γνῶμα, μὴ πειρωμένη.  Δηιάνειρα ἀλλ΄ αὐτίκ΄ εἰσόμεσθα, τόνδε γὰρ βλέπω θυραῖον ἤδη· διὰ τάχους δ΄ ἐλεύσεται. μόνον παρ΄ ὑμῶν εὖ στεγοίμεθ΄·  ὡς σκότῳ κἂν αἰσχρὰ πράσσῃσ, οὔποτ΄ αἰσχύνῃ πεσεῖ.  Λίχας τί χρὴ ποεῖν; σήμαινε, τέκνον Οἰνέωσ, ὡς ἐσμὲν ἤδη τῷ μακρῷ χρόνῳ βραδεῖσ.   Δηιάνειρα ἀλλ΄ αὐτὰ δή σοι ταῦτα καὶ πράσσω, Λίχα, ἕως σὺ ταῖς ἔσωθεν ἠγορῶ ξέναισ, ὅπως φέρῃς μοι τόνδε ταναϋφῆ πέπλον, δώρημ΄ ἐκείνῳ τἀνδρὶ τῆς ἐμῆς χερόσ. διδοὺς δὲ τόνδε φράζ΄ ὅπως μηδεὶς βροτῶν κείνου πάροιθεν ἀμφιδύσεται χροί̈, μηδ΄ ὄψεταί νιν μήτε φέγγος ἡλίου μήθ΄ ἕρκος ἱερὸν μήτ΄ ἐφέστιον σέλασ, πρὶν κεῖνος αὐτὸν φανερὸς ἐμφανῶς σταθεὶς δείξῃ θεοῖσιν ἡμέρᾳ ταυροσφάγῳ. οὕτω γὰρ ηὔγμην, εἴ ποτ΄ αὐτὸν ἐς δόμους ἴδοιμι σωθέντ΄ ἢ κλύοιμι πανδίκωσ, στελεῖν χιτῶνι τῷδε καὶ φανεῖν θεοῖς θυτῆρα καινῷ καινὸν ἐν πεπλώματι. καὶ τῶνδ΄ ἀποίσεις σῆμ΄, ὃ κεῖνος εὐμαθὲς σφραγῖδος ἕρκει τῷδ΄ ἐπὸν μαθήσεται. ἀλλ΄ ἕρπε, καὶ φύλασσε πρῶτα μὲν νόμον, τὸ μὴ ΄πιθυμεῖν πομπὸς ὢν περισσὰ δρᾶν· ἔπειθ΄ ὅπως ἂν ἡ χάρις κείνου τέ σοι κἀμοῦ ξυνελθοῦσ΄ ἐξ ἁπλῆς διπλῆ φανῇ.   Λίχας ἀλλ΄ εἴπερ ̔ερμοῦ τήνδε πομπεύω τέχνην βέβαιον, οὔ τι μὴ σφαλῶ γ΄ ἐν σοί ποτε, τὸ μὴ οὐ τόδ΄ ἄγγος ὡς ἔχει δεῖξαι φέρων, λόγων τε πίστιν ὧν λέγεις  ἐφαρμόσαι.  Δηιάνειρα στείχοις ἂν ἤδη· καὶ γὰρ ἐξεπίστασαι τά γ΄ ἐν δόμοισιν ὡς ἔχοντα τυγχάνει.  Λίχας ἐπίσταμαί τε καὶ φράσω σεσωσμένα.  Δηιάνειρα ἀλλ΄ οἶσθα μὲν δὴ καὶ τὰ τῆς ξένης ὁρῶν προσδέγματ΄, αὐτὴν ὡς ἐδεξάμην φίλωσ.  Λίχας ὥστ΄ ἐκπλαγῆναι τοὐμὸν ἡδονῇ κέαρ.  Δηιάνειρα τί δῆτ΄ ἂν ἄλλο γ΄ ἐννέποισ; δέδοικα γὰρ μὴ πρῲ λέγοις ἂν τὸν πόθον τὸν ἐξ ἐμοῦ, πρὶν εἰδέναι τἀκεῖθεν εἰ ποθούμεθα.    Χορός ὦ ναύλοχα καὶ πετραῖα θερμὰ λουτρὰ καὶ πάγους Οἴτας παραναιετάοντεσ, οἵ τε μέσσαν Μηλίδα πὰρ λίμναν χρυσαλακάτου τ΄ ἀκτὰν κόρασ, ἔνθ΄ ̔ελλάνων ἀγοραὶ Πυλάτιδες κλέονται·   Χορός ὁ καλλιβόας τάχ΄ ὑμῖν αὐλὸς οὐκ ἀναρσίαν ἀχῶν καναχὰν ἐπάνεισιν, ἀλλὰ θείας ἀντίλυρον μούσασ. ὁ γὰρ Διὸς ̓αλκμήνας κόρος σοῦται πάσας ἀρετᾶς λάφυρ΄ ἔχων ἐπ΄ οἴκουσ·   Χορός ὃν ἀπόπτολιν εἴχομεν παντᾷ, δυοκαιδεκάμηνον ἀμμένουσαι χρόνον, πελάγιον, ἴδριες οὐδέν· ἁ δέ οἱ φίλα δάμαρ τάλαιναν δυστάλαινα καρδίαν πάγκλαυτος αἰὲν ὤλλυτο· νῦν δ΄ ̓́αρης οἰστρηθεὶς ἐξέλυσ΄ ἐπίπονον ἁμέραν.   Χορός ἀφίκοιτ΄ ἀφίκοιτο· μὴ σταίη πολύκωπον ὄχημα ναὸς αὐτῷ, πρὶν τάνδε πρὸς πόλιν ἀνύσειε, νασιῶτιν ἑστίαν ἀμείψασ, ἔνθα κλῄζεται θυτήρ· ὅθεν μόλοι πανίμεροσ, τᾶς πειθοῦς παγχρίστῳ συγκραθεὶς ἐπὶ προφάσει φάρουσ.    Δηιάνειρα γυναῖκεσ, ὡς δέδοικα μὴ περαιτέρω πεπραγμέν΄ ᾖ μοι πάνθ΄ ὅσ΄ ἀρτίως ἔδρων.  Χορός τί δ΄ ἔστι, Δῃάνειρα, τέκνον Οἰνέωσ;  Δηιάνειρα οὐκ οἶδ΄· ἀθυμῶ δ΄, εἰ φανήσομαι τάχα κακὸν μέγ΄ ἐκπράξασ΄ ἀπ΄ ἐλπίδος καλῆσ.  Χορός οὐ δή τι τῶν σῶν ̔ηρακλεῖ δωρημάτων;  Δηιάνειρα μάλιστά γ΄, ὥστε μήποτ΄ ἂν προθυμίαν ἄδηλον ἔργου τῳ παραινέσαι λαβεῖν.  Χορός δίδαξον, εἰ διδακτόν, ἐξ ὅτου φοβεῖ.   Δηιάνειρα τοιοῦτον ἐκβέβηκεν οἷον, ἢν φράσω, γυναῖκεσ, ὑμᾶς  θαῦμ΄ ἀνέλπιστον μαθεῖν. ᾧ γὰρ τὸν ἐνδυτῆρα πέπλον ἀρτίως ἔχριον, ἀργὴς οἰὸς εὐέρου πόκοσ, τοῦτ΄ ἠφάνισται διάβορον πρὸς οὐδενὸς τῶν ἔνδον, ἀλλ΄ ἐδεστὸν ἐξ αὑτοῦ φθίνει, καὶ ψῇ κατ΄ ἄκρας σπιλάδοσ· ὡς δ΄ εἰδῇς ἅπαν, ᾗ τοῦτ΄ ἐπράχθη, μείζον΄ ἐκτενῶ λόγον. ἐγὼ γὰρ ὧν ὁ θήρ με Κένταυροσ, πονῶν πλευρὰν πικρᾷ γλωχῖνι, προυδιδάξατο παρῆκα θεσμῶν οὐδέν, ἀλλ΄ ἐσῳζόμην χαλκῆς ὅπως δύσνιπτον ἐκ δέλτου γραφήν. καί μοι τάδ΄ ἦν πρόρρητα καὶ τοιαῦτ΄ ἔδρων· τὸ φάρμακον τοῦτ΄ ἄπυρον ἀκτῖνός τ΄ ἀεὶ θερμῆς ἄθικτον ἐν μυχοῖς σῴζειν ἐμέ, ἕως νιν ἀρτίχριστον ἁρμόσαιμί που. κἄδρων τοιαῦτα.  νῦν δ΄, ὅτ΄ ἦν ἐργαστέον, ἔχρισα μὲν κατ΄ οἶκον ἐν δόμοις κρυφῇ μαλλῷ, σπάσασα κτησίου βοτοῦ λάχνην, κἄθηκα συμπτύξασ΄ ἀλαμπὲς ἡλίου κοίλῳ ζυγάστρῳ δῶρον, ὥσπερ εἴδετε. εἴσω δ΄ ἀποστείχουσα δέρκομαι φάτιν ἄφραστον, ἀξύμβλητον ἀνθρώπῳ μαθεῖν. τὸ γὰρ κάταγμα τυγχάνω ῥίψασά πως τῆς οἰόσ, ᾧ προύχριον, ἐς μέσην φλόγα, ἀκτῖν΄ ἐς ἡλιῶτιν· ὡς δ΄ ἐθάλπετο, ῥεῖ πᾶν ἄδηλον καὶ κατέψηκται χθονί, μορφῇ μάλιστ΄ εἰκαστὸν ὥστε πρίονος ἐκβρώματ΄ ἂν βλέψειας ἐν τομῇ ξύλου. τοιόνδε κεῖται προπετέσ·  ἐκ δὲ γῆσ, ὅθεν προύκειτ΄, ἀναζέουσι θρομβώδεις ἀφροί, γλαυκῆς ὀπώρας ὥστε πίονος ποτοῦ χυθέντος εἰς γῆν Βακχίας ἀπ΄ ἀμπέλου.  ὥστ΄ οὐκ ἔχω τάλαινα ποῖ γνώμης πέσω· ὁρῶ δέ μ΄ ἔργον δεινὸν ἐξειργασμένην. πόθεν γὰρ ἄν ποτ΄, ἀντὶ τοῦ θνῄσκων ὁ θὴρ ἐμοὶ παρέσχ΄ εὔνοιαν, ἧς ἔθνῃσχ΄ ὕπερ; οὐκ ἔστιν, ἀλλὰ τὸν βαλόντ΄ ἀποφθίσαι χρῄζων ἔθελγέ μ΄· ὧν ἐγὼ μεθύστερον, ὅτ΄ οὐκέτ΄ ἀρκεῖ, τὴν μάθησιν ἄρνυμαι. μόνη γὰρ αὐτόν, εἴ τι μὴ ψευσθήσομαι γνώμησ, ἐγὼ δύστηνος ἐξαποφθερῶ· τὸν γὰρ βαλόντ΄ ἄτρακτον οἶδα καὶ θεὸν Χείρωνα πημήναντα, χὦνπερ ἂν θίγῃ, φθείρει τὰ πάντα κνώδαλ΄· ἐκ δὲ τοῦδ΄ ὅδε σφαγῶν διελθὼν ἰὸς αἵματος μέλας πῶς οὐκ ὀλεῖ καὶ τόνδε; δόξῃ γοῦν ἐμῇ. καίτοι δέδοκται, κεῖνος εἰ σφαλήσεται, ταύτῃ σὺν ὁρμῇ κἀμὲ συνθανεῖν ἅμα· ζῆν γὰρ κακῶς κλύουσαν οὐκ ἀνασχετόν, ἥτις προτιμᾷ μὴ κακὴ πεφυκέναι.    Χορός ταρβεῖν μὲν ἔργα δείν΄ ἀναγκαίως ἔχει, τὴν δ΄ ἐλπίδ΄ οὐ χρὴ τῆς τύχης κρίνειν πάροσ.  Δηιάνειρα οὐκ ἔστιν ἐν τοῖς μὴ καλοῖς βουλεύμασιν οὐδ΄ ἐλπίσ, ἥτις καὶ θράσος τι προξενεῖ.  Χορός ἀλλ΄ ἀμφὶ τοῖς σφαλεῖσι μὴ ΄ξ ἑκουσίας ὀργὴ πέπειρα, τῆς σε τυγχάνειν πρέπει.  Δηιάνειρα τοιαῦτα δ΄ ἂν λέξειεν οὐχ ὁ τοῦ κακοῦ κοινωνόσ, ἀλλ΄ ᾧ μηδέν ἐστ΄ οἴκοι βαρύ.  Χορός σιγᾶν ἂν ἁρμόζοι σε τὸν πλείω λόγον, εἰ μή τι λέξεις παιδὶ τῷ σαυτῆσ· ἐπεὶ πάρεστι, μαστὴρ πατρὸς ὃς πρὶν ᾤχετο.  ̔́υλλος ὦ μῆτερ, ὡς ἂν ἐκ τριῶν σ΄ ἓν εἱλόμην, ἢ μηκέτ΄ εἶναι ζῶσαν, ἢ σεσωσμένην ἄλλου κεκλῆσθαι μητέρ΄, ἢ λῴους φρένας τῶν νῦν παρουσῶν τῶνδ΄ ἀμείψασθαί ποθεν.  Δηιάνειρα τί δ΄ ἐστίν, ὦ παῖ, πρός γ΄ ἐμοῦ στυγούμενον;  ̔́υλλος τὸν ἄνδρα τὸν σὸν ἴσθι, τὸν δ΄ ἐμὸν λέγω πατέρα, κατακτείνασα τῇδ΄ ἐν ἡμέρᾳ.  Δηιάνειρα οἴμοι, τιν΄ ἐξήνεγκασ, ὦ τέκνον, λόγον;  ̔́υλλος ὃν οὐχ οἷόν τε μὴ οὐ τελεσθῆναι· τὸ γὰρ φανθὲν τίς ἂν δύναιτ΄ ἂν ἀγένητον ποεῖν;  Δηιάνειρα πῶς εἶπασ, ὦ παῖ; τοῦ παρ΄ ἀνθρώπων μαθὼν ἄζηλον οὕτως ἔργον εἰργάσθαι με φήσ;  ̔́υλλος αὐτὸς βαρεῖαν ξυμφορὰν ἐν ὄμμασιν πατρὸς δεδορκὼς κοὐ κατὰ γλῶσσαν κλύων.  Δηιάνειρα ποῦ δ΄ ἐμπελάζεις τἀνδρὶ καὶ παρίστασαι;   ̔́υλλος εἰ χρὴ μαθεῖν σε, πάντα δὴ φωνεῖν χρεών. ὅθ΄ εἷρπε κλεινὴν Εὐρύτου πέρσας πόλιν, νίκης ἄγων τροπαῖα κἀκροθίνια, ἀκτή τις ἀμφίκλυστος Εὐβοίας ἄκρον Κήναιόν ἐστιν, ἔνθα πατρῴῳ Διὶ βωμοὺς ὁρίζει τεμενίαν τε φυλλάδα· οὗ νιν τὰ πρῶτ΄ ἐσεῖδον ἄσμενος πόθῳ. μέλλοντι δ΄ αὐτῷ πολυθύτους τεύχειν σφαγὰς κῆρυξ ἀπ΄ οἴκων ἵκετ΄ οἰκεῖος Λίχασ, τὸ σὸν φέρων δώρημα, θανάσιμον πέπλον· ὃν κεῖνος ἐνδύσ, ὡς σὺ προυξεφίεσο, ταυροκτονεῖ μὲν δώδεκ΄ ἐντελεῖς ἔχων λείας ἀπαρχὴν βοῦσ· ἀτὰρ τὰ πάνθ΄ ὁμοῦ ἑκατὸν προσῆγε συμμιγῆ βοσκήματα. καὶ πρῶτα μὲν δείλαιος ἵλεῳ φρενί, κόσμῳ τε χαίρων καὶ στολῇ, κατηύχετο· ὅπως δὲ σεμνῶν ὀργίων ἐδαίετο φλὸξ αἱματηρὰ κἀπὸ πιείρας δρυόσ, ἱδρὼς ἀνῄει χρωτί, καὶ προσπτύσσεται πλευραῖσιν ἀρτίκολλοσ, ὥστε τέκτονοσ, χιτὼν ἅπαν κατ΄ ἄρθρον· ἦλθε δ΄ ὀστέων ἀδαγμὸς ἀντίσπαστοσ· εἶτα φοινίας ἐχθρᾶς ἐχίδνης ἰὸς ὣς ἐδαίνυτο. ἐνταῦθα δὴ ΄βόησε τὸν δυσδαίμονα Λίχαν, τὸν οὐδὲν αἴτιον τοῦ σοῦ κακοῦ, ποίαις ἐνέγκοι τόνδε μηχαναῖς πέπλον· ὁ δ΄ οὐδὲν εἰδὼς δύσμορος τὸ σὸν μόνης δώρημ΄ ἔλεξεν, ὥσπερ ἦν ἐσταλμένον. κἀκεῖνος ὡς ἤκουσε καὶ διώδυνος σπαραγμὸς αὐτοῦ πλευμόνων ἀνθήψατο, μάρψας ποδός νιν, ἄρθρον ᾗ λυγίζεται, ῥιπτεῖ πρὸς ἀμφίκλυστον ἐκ πόντου πέτραν· κόμης δὲ λευκὸν μυελὸν ἐκραίνει, μέσου κρατὸς διασπαρέντος αἵματός θ΄ ὁμοῦ.  ἅπας δ΄ ἀνηυφήμησεν οἰμωγῇ λεώσ, τοῦ μὲν νοσοῦντοσ, τοῦ δὲ διαπεπραγμένου· κοὐδεὶς ἐτόλμα τἀνδρὸς ἀντίον μολεῖν. ἐσπᾶτο γὰρ πέδονδε καὶ μετάρσιοσ, βοῶν, ἰύζων· ἀμφὶ δ΄ ἐκτύπουν πέτραι, Λοκρῶν τ΄ ὄρειοι πρῶνες Εὐβοίας τ΄ ἄκραι. ἐπεὶ δ΄ ἀπεῖπε, πολλὰ μὲν τάλας χθονὶ ῥίπτων ἑαυτόν, πολλὰ δ΄ οἰμωγῇ βοῶν, τὸ δυσπάρευνον λέκτρον ἐνδατούμενος σοῦ τῆς ταλαίνησ, καὶ τὸν Οἰνέως γάμον οἷον κατακτήσαιτο λυμαντὴν βίου, τότ΄ ἐκ προσέδρου λιγνύος διάστροφον ὀφθαλμὸν ἄρας εἶδέ μ΄ ἐν πολλῷ στρατῷ δακρυρροοῦντα, καί με προσβλέψας καλεῖ· ὦ παῖ, πρόσελθε, μὴ φύγῃς τοὐμὸν κακόν, μηδ΄ εἴ σε χρὴ θανόντι συνθανεῖν ἐμοί· ἀλλ΄ ἆρον ἔξω, καὶ μάλιστα μέν με θὲς ἐνταῦθ΄ ὅπου με μή τις ὄψεται βροτῶν· εἰ δ΄ οἶκτον ἴσχεισ, ἀλλά μ΄ ἔκ γε τῆσδε γῆς πόρθμευσον ὡς τάχιστα, μηδ΄ αὐτοῦ θάνω. τοσαῦτ΄ ἐπισκήψαντοσ, ἐν μέσῳ σκάφει θέντες σφε πρὸς γῆν τήνδ΄ ἐκέλσαμεν μόλις βρυχώμενον σπασμοῖσι· καί νιν αὐτίκα ἢ ζῶντ΄ ἐσόψεσθ΄ ἢ τεθνηκότ΄ ἀρτίωσ. τοιαῦτα, μῆτερ, πατρὶ βουλεύσασ΄ ἐμῷ καὶ δρῶσ΄ ἐλήφθησ, ὧν σε ποίνιμος Δίκη τίσαιτ΄ ̓ερινύς τ΄.  εἰ θέμις δ΄, ἐπεύχομαι· θέμις δ΄, ἐπεί μοι τὴν θέμιν σὺ προύβαλεσ, πάντων ἄριστον ἄνδρα τῶν ἐπὶ χθονὶ κτείνασ΄, ὁποῖον ἄλλον οὐκ ὄψει ποτέ.    Χορός τί σῖγ΄ ἀφέρπεισ; οὐ κάτοισθ΄ ὁθούνεκα ξυνηγορεῖς σιγῶσα τῷ κατηγόρῳ;  ̔́υλλος ἐᾶτ΄ ἀφέρπειν· οὖρος ὀφθαλμῶν ἐμῶν αὐτῇ γένοιτ΄ ἄπωθεν ἑρπούσῃ καλόσ. ὄγκον γὰρ ἄλλως ὀνόματος τί δεῖ τρέφειν μητρῷον, ἥτις μηδὲν ὡς τεκοῦσα δρᾷ; ἀλλ΄ ἑρπέτω χαίρουσα· τὴν δὲ τέρψιν ἣν τὠμῷ δίδωσι πατρί, τήνδ΄ αὐτὴ λάβοι.    Χορός ἴδ΄ οἷον, ὦ παῖδεσ, προσέμιξεν ἄφαρ τοὔπος τὸ θεοπρόπον ἡμῖν τᾶς παλαιφάτου προνοίασ, ὅ τ΄ ἔλακεν, ὁπότε τελεόμηνος ἐκφέροι δωδέκατος ἄροτοσ, ἀναδοχὰν τελεῖν πόνων τῷ Διὸς αὐτόπαιδι· καὶ τάδ΄ ὀρθῶς ἔμπεδα κατουρίζει.  πῶς γὰρ ἂν ὁ μὴ λεύσσων ἔτι ποτ΄ ἔτ΄ ἐπίπονον πόνων  ἔχοι θανὼν λατρείαν;   Χορός εἰ γάρ σφε Κενταύρου φονίᾳ νεφέλᾳ χρίει δολοποιὸς ἀνάγκα πλευρά, προστακέντος ἰοῦ, ὃν τέκετο θάνατοσ, ἔτρεφε  δ΄ αἰόλος δράκων, πῶς ὅδ΄ ἂν ἀέλιον ἕτερον ἢ τανῦν ἴδοι, δεινοτάτῳ μὲν ὕδρας προστετακὼς φάσματι; μελαγχαίτα δ΄ ἄμμιγά νιν αἰκίζει Νέσσου ὑποφόνια δολιόμυθα  κέντρ΄ ἐπιζέσαντα.   Χορός ὧν ἅδ΄ ἁ τλάμων ἄοκνος μεγάλαν προορῶσα δόμοισι βλάβαν νέων ἀί̈σσουσαν  γάμων τὰ μὲν αὐτὰ  προσέβαλε, τὰ δ΄ ἀπ΄ ἀλλόθρου γνώμας μολόντ΄ ὀλεθρίαισι συναλλαγαῖς ἦ που ὀλοὰ στένει, ἦ που ἀδινῶν χλωρὰν τέγγει δακρύων ἄχναν. ἁ δ΄ ἐρχομένα μοῖρα προφαίνει δολίαν καὶ μεγάλαν ἄταν.   Χορός ἔρρωγεν παγὰ δακρύων·  κέχυται νόσοσ, ὦ πόποι, οἷον ἀναρσίων οὔπω ̔ηρακλέους  ἀγακλειτὸν ἐπέμολε πάθος οἰκτίσαι. ἰὼ κελαινὰ λόγχα προμάχου δορόσ, ἃ τότε θοὰν νύμφαν ἄγαγες ἀπ΄ αἰπεινᾶς τάνδ΄ Οἰχαλίας αἰχμᾷ· ἁ δ΄ ἀμφίπολος Κύπρις ἄναυδος φανερὰ τῶνδ΄ ἐφάνη πράκτωρ.    ̔ημιχόριον 1 πότερον ἐγὼ μάταιοσ, ἢ κλύω τινὸς οἴκτου δι΄ οἴκων ἀρτίως ὁρμωμένου; τί φημι; ̔ημιχόριον 2 ἠχεῖ τις οὐκ ἄσημον, ἀλλὰ δυστυχῆ κωκυτὸν εἴσω, καί τι καινίζει στέγη. ̔ημιχόριον ξύνες δὲ τήνδ΄ ὡς κατηφὴς  καὶ συνωφρυωμένη χωρεῖ πρὸς ἡμᾶς γραῖα σημανοῦσά τι. Τροφός ὦ παῖδεσ, ὡς ἄρ΄ ἡμὶν οὐ σμικρῶν κακῶν ἦρξεν τὸ δῶρον ̔ηρακλεῖ τὸ πόμπιμον. Χορός τί δ΄, ὦ γεραιά, καινοποιηθὲν λέγεισ; Τροφός βέβηκε Δῃάνειρα τὴν πανυστάτην ὁδῶν ἁπασῶν ἐξ ἀκινήτου ποδόσ. Χορός οὐ δή ποθ΄ ὡς θανοῦσα; Τροφός πάντ΄ ἀκήκοασ. Χορός τέθνηκεν ἡ τάλαινα; Τροφός δεύτερον κλύεισ. Χορός τάλαιν΄ ὀλεθρία· τίνι τρόπῳ θανεῖν σφε φήσ; Τροφός σχετλιώτατά γε πρὸς πρᾶξιν.  Χορός εἰπὲ τῷ μόρῳ, γύναι, ξυντρέχει. Τροφός αὑτὴν διηί̈στωσε. Χορός τίς θυμὸς ἢ τίνες νόσοι τάνδ΄ αἰχμᾷ  βέλεος κακοῦ ξυνεῖλε; πως ἐμήσατο πρὸς θανάτῳ θάνατον ἀνύσασα μόνα; Τροφός στονόεντος ἐν τομᾷ σιδάρου. Χορός ἐπεῖδεσ, ὦ ματαία, τάνδε τὴν ὕβριν; Τροφός ἐπεῖδον, ὡς δὴ πλησία παραστάτισ. Χορός τίς ἦν; πῶσ; φέρ΄ εἰπέ. Τροφός αὐτὴ πρὸς αὑτῆς χειροποιεῖται τάδε. Χορός τί φωνεῖσ; Τροφός σαφηνῆ. Χορός ἔτεκεν ἔτεκε δὴ μεγάλαν ἁ νέορτος ἅδε νύμφα δόμοισι τοῖσδ΄ ἐρινύν.    Τροφός ἄγαν γε· μᾶλλον δ΄, εἰ παροῦσα πλησία ἔλευσσες οἷ΄ ἔδρασε, κάρτ΄ ἂν ᾤκτισασ.  Χορός καὶ ταῦτ΄ ἔτλη τις χεὶρ γυναικεία κτίσαι;  Τροφός δεινῶς γε· πεύσει δ΄, ὥστε μαρτυρεῖν ἐμοί. ἐπεὶ γὰρ ἦλθε δωμάτων εἴσω μόνη καὶ παῖδ΄ ἐν αὐλαῖς εἶδε κοῖλα δέμνια στορνύνθ΄, ὅπως ἄψορρον ἀντῴη πατρί, κρύψασ΄ ἑαυτὴν ἔνθα μή τις εἰσίδοι, βρυχᾶτο μὲν βωμοῖσι προσπίπτουσ΄ ὅτι γένοιντ΄ ἔρημοι, ΄κλαιε δ΄ ὀργάνων ὅτου ψαύσειεν οἷς ἐχρῆτο δειλαία πάροσ· ἄλλῃ δὲ κἄλλῃ δωμάτων στρωφωμένη, εἴ του φίλων βλέψειεν οἰκετῶν δέμασ, ἔκλαιεν ἡ δύστηνος εἰσορωμένη, αὐτὴ τὸν αὑτῆς δαίμον΄ ἀνακαλουμένη καὶ τὰς ἄπαιδας ἐς τὸ λοιπὸν οὐσίασ. ἐπεὶ δὲ τῶνδ΄ ἔληξεν, ἐξαίφνης σφ΄ ὁρῶ τὸν ̔ηράκλειον θάλαμον εἰσορμωμένην. κἀγὼ λαθραῖον ὄμμ΄ ἐπεσκιασμένη φρούρουν· ὁρῶ δὲ τὴν γυναῖκα δεμνίοις τοῖς ̔ηρακλείοις στρωτὰ βάλλουσαν φάρη. ὅπως δ΄ ἐτέλεσε τοῦτ΄, ἐπενθοροῦσ΄ ἄνω καθέζετ΄ ἐν μέσοισιν εὐνατηρίοισ, καὶ δακρύων ῥήξασα θερμὰ νάματα ἔλεξεν· ὦ λέχη τε καὶ νυμφεῖ΄ ἐμά, τὸ λοιπὸν ἤδη χαίρεθ΄, ὡς ἔμ΄ οὔποτε δέξεσθ΄ ἔτ΄ ἐν κοίταισι ταῖσδ΄ εὐνάτριαν. τοσαῦτα φωνήσασα συντόνῳ χερὶ λύει τὸν αὑτῆς πέπλον, ᾗ  χρυσήλατος προύκειτο μαστῶν περονίσ, ἐκ δ΄ ἐλώπισεν πλευρὰν ἅπασαν ὠλένην τ΄ εὐώνυμον. κἀγὼ δρομαία βᾶσ΄, ὅσονπερ ἔσθενον, τῷ παιδὶ φράζω τῆς τεχνωμένης τάδε. κἀν ᾧ τὸ κεῖσε δεῦρό τ΄ ἐξορμώμεθα, ὁρῶμεν αὐτὴν ἀμφιπλῆγι φασγάνῳ πλευρὰν ὑφ΄ ἧπαρ καὶ φρένας πεπληγμένην. ἰδὼν δ΄ ὁ παῖς ᾤμωξεν· ἔγνω γὰρ τάλας τοὔργον κατ΄ ὀργὴν ὡς ἐφάψειεν τόδε, ὄψ΄ ἐκδιδαχθεὶς τῶν κατ΄ οἶκον οὕνεκα ἄκουσα πρὸς τοῦ θηρὸς ἔρξειεν τάδε. κἀνταῦθ΄ ὁ παῖς δύστηνος οὔτ΄ ὀδυρμάτων ἐλείπετ΄ οὐδέν, ἀμφί νιν γοώμενοσ, οὔτ΄ ἀμφιπίπτων στόμασιν, ἀλλὰ πλευρόθεν πλευρὰν παρεὶς ἔκειτο πόλλ΄ ἀναστένων, ὥς νιν ματαίως αἰτίᾳ βάλοι κακῇ, κλαίων ὁθούνεκ΄ ἐκ δυοῖν ἔσοιθ΄ ἅμα, πατρός τ΄ ἐκείνης τ΄, ὠρφανισμένος βίον. τοιαῦτα τἀνθάδ΄ ἐστίν· ὥστ΄ εἴ τις δύο ἢ καί τι πλείους  ἡμέρας λογίζεται, μάταιός ἐστιν· οὐ γὰρ ἔσθ΄ ἥ γ΄ αὔριον, πρὶν εὖ πάθῃ τις τὴν παροῦσαν ἡμέραν.    Χορός πότερα πρότερον ἐπιστένω, πότερα μέλεα  περαιτέρω, δύσκριτ΄ ἔμοιγε δυστάνῳ.   Χορός τάδε μὲν ἔχομεν ὁρᾶν δόμοισ, τάδε δὲ μένομεν ἐπ΄ ἐλπίσιν· κοινὰ δ΄ ἔχειν τε καὶ μέλλειν.   Χορός εἴθ΄ ἀνεμόεσσά τις γένοιτ΄ ἔπουρος ἑστιῶτις αὔρα, ἥτις μ΄ ἀποικίσειεν ἐκ τόπων, ὅπως τὸν Δῖον  ἄλκιμον γόνον μὴ ταρβαλέα θάνοιμι μοῦνον εἰσιδοῦσ΄ ἄφαρ· ἐπεὶ ἐν δυσαπαλλάκτοις ὀδύναις χωρεῖν πρὸ δόμων λέγουσιν ἄσπετόν τι θαῦμα.   Χορός ἀγχοῦ δ΄ ἄρα κοὐ μακρὰν προύκλαιον, ὀξύφωνος ὡς ἀηδών. ξένων γὰρ ἐξόμιλος ἥδε τις βάσισ. πᾷ δ΄ αὖ φορεῖ νιν; ὡς φίλου προκηδομένα βαρεῖαν ἄψοφον φέρει βάσιν. αἰαῖ, ὅδ΄ ἀναύδατος φέρεται. τί χρὴ θανόντα νιν ἢ καθ΄ ὕπνον ὄντα κρῖναι;    ̔́υλλος οἴμοι ἐγὼ σοῦ, πάτερ, οἴμοι ἐγὼ σοῦ μέλεοσ. τί πάθω; τί δὲ μήσομαι; οἴμοι. Πρέσβυς σίγα, τέκνον, μὴ κινήσῃς ἀγρίαν ὀδύνην πατρὸς ὠμόφρονοσ· ζῇ γὰρ προπετήσ· ἀλλ΄ ἴσχε δακὼν στόμα σόν. ̔́υλλος πῶς φήσ, γέρον; ἦ ζῇ; Πρέσβυς οὐ μὴ ΄ξεγερεῖς τὸν ὕπνῳ κάτοχον κἀκκινήσεις κἀναστήσεις φοιτάδα δεινὴν νόσον, ὦ τέκνον. ̔́υλλος ἀλλ΄ ἐπί μοι μελέῳ βάρος ἄπλετον· ἐμμέμονεν φρήν. ̔ηρακλῆς ὦ Ζεῦ, ποῖ γᾶς ἥκω; παρὰ τοῖσι βροτῶν κεῖμαι πεπονημένος ἀλλήκτοις ὀδύναισ; οἴμοι μοι  ἐγὼ τλάμων· ἡ δ΄ αὖ μιαρὰ βρύκει. φεῦ. Πρέσβυς ἆρ΄ ἐξῄδη σ΄ ὅσον ἦν κέρδος σιγῇ κεύθειν καὶ μὴ σκεδάσαι τῷδ΄ ἀπὸ κρατὸς βλεφάρων θ΄ ὕπνον; ̔́υλλος οὐ γὰρ ἔχω πῶς ἂν στέρξαιμι κακὸν τόδε λεύσσων. ̔ηρακλῆς ὦ Κηναία κρηπὶς βωμῶν, ἱερῶν οἵαν οἵων ἐπί μοι μελέῳ χάριν ἠνύσω· ὦ Ζεῦ. οἵαν μ΄ ἄρ΄ ἔθου λώβαν, οἵαν· ἣν μή ποτ΄ ἐγὼ προσιδεῖν ὁ τάλας ὤφελον ὄσσοισ, τόδ΄ ἀκήλητον μανίας ἄνθος καταδερχθῆναι. τίς γὰρ ἀοιδόσ, τίς ὁ χειροτέχνης ἰατορίασ, ὃς τήνδ΄ ἄτην χωρὶς Ζηνὸς κατακηλήσει; θαῦμ΄ ἂν πόρρωθεν ἰδοίμην.    ̔ηρακλῆς ἒ ἔ, ἐᾶτέ μ΄, ἐᾶτέ με δύσμορον ὕστατον, ἐᾶθ΄ ὕστατον εὐνᾶσθαι. πᾷ πᾷ μου ψαύεισ; ποῖ κλίνεισ; ἀπολεῖς μ΄, ἀπολεῖσ. ἀνατέτροφας ὅ τι καὶ μύσῃ. ἧπταί μου, τοτοτοῖ, ἥδ΄ αὖθ΄ ἕρπει.  πόθεν ἔστ΄, ὦ πάντων ̔ελλάνων ἀδικώτατοι ἀνέρεσ, οὓς δὴ πολλὰ μὲν ἐν πόντῳ κατά τε δρία πάντα καθαίρων ὠλεκόμαν ὁ τάλασ, καὶ νῦν ἐπὶ τῷδε νοσοῦντι οὐ πῦρ, οὐκ ἔγχος τις ὀνήσιμον οὐκ ἐπιτρέψει; ἒ ἔ, οὐδ΄ ἀπαράξαι κρᾶτα βίᾳ  θέλει μολὼν τοῦ στυγεροῦ; φεῦ φεῦ.   Πρέσβυς ὦ παῖ τοῦδ΄ ἀνδρόσ, τοὔργον τόδε μεῖζον ἀνήκει ἢ κατ΄ ἐμὰν ῥώμαν· σὺ δὲ σύλλαβε.  σοὶ γὰρ ἑτοίμα ἐς πλέον ἢ δι΄ ἐμοῦ σῴζειν.  ̔́υλλος ψαύω μὲν ἔγωγε, λαθίπονον δ΄ ὀδυνᾶν οὔτ΄ ἔνδοθεν οὔτε θύραθεν ἔστι μοι ἐξανύσαι βίοτον· τοιαῦτα νέμει Ζεύσ.   ̔ηρακλῆς ὦ παῖ, ποῦ ποτ΄ εἶ; τᾷδέ με τᾷδέ με πρόσλαβε κουφίσασ. ἒ ἔ, ἰὼ δαῖμον. θρῴσκει δ΄ αὖ, θρῴσκει δειλαία διολοῦσ΄ ἡμᾶς ἀποτίβατος ἀγρία νόσοσ. ὦ Παλλὰς Παλλάσ, τόδε μ΄ αὖ λωβᾶται.  ἰὼ παῖ, τὸν φύτορ΄ οἰκτίρασ, ἀνεπίφθονον εἴρυσον ἔγχοσ, παῖσον ἐμᾶς ὑπὸ κλῇδοσ·  ἀκοῦ δ΄ ἄχοσ, ᾧ μ΄ ἐχόλωσεν σὰ μάτηρ ἄθεοσ, τὰν ὧδ΄ ἐπίδοιμι πεσοῦσαν αὔτωσ, ὧδ΄ αὔτως ὥς μ΄ ὤλεσεν. ὦ γλυκὺς ̔́αιδασ, ὦ Διὸς αὐθαίμων, εὔνασον εὔνασον μ΄ ὠκυπέτᾳ μόρῳ τὸν μέλεον φθίσασ.    Χορός κλύουσ΄ ἔφριξα τάσδε συμφοράσ, φίλαι, ἄνακτοσ, οἵαις οἷος ὢν ἐλαύνεται.  ̔ηρακλῆς ὦ πολλὰ δὴ καὶ θερμὰ κοὐ λόγῳ  κακὰ καὶ χερσὶ καὶ νώτοισι μοχθήσας ἐγώ· κοὔπω τοιοῦτον οὔτ΄ ἄκοιτις ἡ Διὸς προύθηκεν οὔθ΄ ὁ στυγνὸς Εὐρυσθεὺς ἐμοί, οἷον τόδ΄ ἡ δολῶπις Οἰνέως κόρη καθῆψεν ὤμοις τοῖς ἐμοῖς ̓ερινύων ὑφαντὸν ἀμφίβληστρον, ᾧ διόλλυμαι. πλευραῖσι γὰρ προσμαχθὲν ἐκ μὲν ἐσχάτας βέβρωκε σάρκασ, πλεύμονός τ΄ ἀρτηρίας ῥοφεῖ ξυνοικοῦν, ἐκ δὲ χλωρὸν αἷμά μου πέπωκεν ἤδη, καὶ διέφθαρμαι δέμας τὸ πᾶν, ἀφράστῳ τῇδε χειρωθεὶς πέδῃ. κοὐ ταῦτα λόγχη πεδιάσ, οὔθ΄ ὁ γηγενὴς στρατὸς Γιγάντων οὔτε θήρειος βία, οὔθ΄ ̔ελλὰς οὔτ΄ ἄγλωσσος οὔθ΄ ὅσην ἐγὼ γαῖαν καθαίρων ἱκόμην, ἔδρασέ πω· γυνὴ δέ, θῆλυς φῦσα  κοὐκ ἀνδρὸς φύσιν, μόνη με δὴ καθεῖλε φασγάνου δίχα. ὦ παῖ, γενοῦ μοι παῖς ἐτήτυμος γεγώσ, καὶ μὴ τὸ μητρὸς ὄνομα πρεσβεύσῃς πλέον. δός μοι χεροῖν σαῖν αὐτὸς ἐξ οἴκου λαβὼν ἐς χεῖρα τὴν τεκοῦσαν, ὡς εἰδῶ σάφα εἰ τοὐμὸν ἀλγεῖς μᾶλλον ἢ κείνης ὁρῶν λωβητὸν εἶδος ἐν δίκῃ κακούμενον. ἴθ΄, ὦ τέκνον, τόλμησον·  οἴκτιρόν τέ με πολλοῖσιν οἰκτρόν, ὅστις ὥστε παρθένος βέβρυχα κλαίων, καὶ τόδ΄ οὐδ΄ ἂν εἷς ποτε τόνδ΄ ἄνδρα φαίη πρόσθ΄ ἰδεῖν δεδρακότα, ἀλλ΄ ἀστένακτος αἰὲν εἱπόμην κακοῖσ. νῦν δ΄ ἐκ τοιούτου θῆλυς ηὕρημαι τάλασ.  καὶ νῦν προσελθὼν στῆθι πλησίον πατρόσ, σκέψαι θ΄ ὁποίας ταῦτα συμφορᾶς ὕπο πέπονθα· δείξω γὰρ τάδ΄ ἐκ καλυμμάτων. ἰδού, θεᾶσθε πάντες ἄθλιον δέμασ, ὁρᾶτε τὸν δύστηνον, ὡς οἰκτρῶς ἔχω. αἰαῖ, ἆ τάλασ, ἔθαλψεν ἄτης σπασμὸς ἀρτίως ὅδ΄ αὖ, διῇξε πλευρῶν, οὐδ΄ ἀγύμναστόν μ΄ ἐᾶν ἔοικεν ἡ τάλαινα διάβορος νόσοσ. ὦναξ ̓αίδη, δέξαι μ΄, ὦ Διὸς ἀκτίσ, παῖσον, ἔνσεισον, ὦναξ, ἐγκατάσκηψον βέλοσ, πάτερ, κεραυνοῦ· δαίνυται γὰρ αὖ πάλιν, ἤνθηκεν, ἐξωρμήκεν.  ὦ χέρες χέρεσ, ὦ νῶτα καὶ στέρν΄, ὦ φίλοι βραχίονεσ, ὑμεῖς δὲ κεῖνοι δὴ καθέσταθ΄, οἵ ποτε Νεμέας ἔνοικον, βουκόλων ἀλάστορα λέοντ΄, ἄπλατον θρέμμα κἀπροσήγορον, βίᾳ κατειργάσασθε, Λερναίαν θ΄ ὕδραν, διφυῆ τ΄ ἄμικτον ἱπποβάμονα στρατὸν θηρῶν, ὑβριστὴν ἄνομον, ὑπέροχον βίαν, ̓ερυμάνθιόν τε θῆρα, τόν θ΄ ὑπὸ χθονὸς ̔́αιδου τρίκρανον σκύλακ΄, ἀπρόσμαχον τέρασ, δεινῆς ̓εχίδνης θρέμμα, τόν τε χρυσέων δράκοντα μήλων φύλακ΄ ἐπ΄ ἐσχάτοις τόποισ. ἄλλων τε μόχθων μυρίων ἐγευσάμην, κοὐδεὶς τροπαῖ΄ ἔστησε τῶν ἐμῶν χερῶν. νῦν δ΄ ὧδ΄ ἄναρθρος καὶ κατερρακωμένος τυφλῆς ὑπ΄ ἄτης ἐκπεπόρθημαι τάλασ, ὁ τῆς ἀρίστης μητρὸς ὠνομασμένοσ, ὁ τοῦ κατ΄ ἄστρα Ζηνὸς αὐδηθεὶς γόνοσ. ἀλλ΄ εὖ γέ τοι τόδ΄ ἴστε, κἂν τὸ μηδὲν ὦ κἂν μηδὲν ἕρπω, τήν γε δράσασαν τάδε χειρώσομαι κἀκ τῶνδε· προσμόλοι μόνον, ἵν΄ ἐκδιδαχθῇ πᾶσιν ἀγγέλλειν ὅτι καὶ ζῶν κακούς γε καὶ θανὼν ἐτισάμην.    Χορός ὦ τλῆμον ̔ελλάσ, πένθος οἷον εἰσορῶ ἕξουσαν, ἀνδρὸς τοῦδέ γ΄ εἰ σφαλήσεται.  ̔́υλλος ἐπεὶ παρέσχες ἀντιφωνῆσαι, πάτερ, σιγὴν παρασχὼν κλῦθί μου, νοσῶν ὅμωσ· αἰτήσομαι γάρ σ΄ ὧν δίκαια τυγχάνειν. δός μοι σεαυτόν, μὴ τοσοῦτον ὡς δάκνει θυμῷ δύσοργοσ· οὐ γὰρ ἂν γνοίης ἐν οἷς χαίρειν προθυμεῖ κἀν ὅτοις ἀλγεῖς μάτην.  ̔ηρακλῆς εἰπὼν ὃ χρῄζεις λῆξον· ὡς ἐγὼ νοσῶν οὐδὲν ξυνίημ΄ ὧν σὺ ποικίλλεις πάλαι.  ̔́υλλος τῆς μητρὸς ἥκω τῆς ἐμῆς φράσων ἐν οἷς νῦν ἐστιν ὥς θ΄ ἥμαρτεν οὐχ ἑκουσία.  ̔ηρακλῆς ὦ παγκάκιστε, καὶ παρεμνήσω γὰρ αὖ τῆς πατροφόντου μητρόσ, ὡς κλύειν ἐμέ;  ̔́υλλος ἔχει γὰρ οὕτως ὥστε μὴ σιγᾶν πρέπειν.  ̔ηρακλῆς οὐ δῆτα τοῖς γε πρόσθεν ἡμαρτημένοισ.  ̔́υλλος ἀλλ΄ οὐδὲ μὲν δὴ τοῖς γ΄ ἐφ΄ ἡμέραν ἐρεῖσ.  ̔ηρακλῆς λέγ΄, εὐλαβοῦ δὲ μὴ φανῇς κακὸς γεγώσ.  ̔́υλλος λέγω· τέθνηκεν ἀρτίως νεοσφαγήσ.  ̔ηρακλῆς πρὸς τοῦ; τέρας τοι διὰ κακῶν ἐθέσπισασ.  ̔́υλλος αὐτὴ πρὸς αὑτῆσ, οὐδενὸς πρὸς ἐκτόπου.  ̔ηρακλῆς οἴμοι· πρὶν ὡς χρῆν σφ΄ ἐξ ἐμῆς θανεῖν χερόσ;  ̔́υλλος κἂν σοῦ στραφείη θυμόσ, εἰ τὸ πᾶν μάθοισ.  ̔ηρακλῆς δεινοῦ λόγου κατῆρξασ· εἰπὲ δ΄ ᾗ νοεῖσ.  ̔́υλλος ἅπαν τὸ χρῆμ΄, ἥμαρτε χρηστὰ μωμένη.  ̔ηρακλῆς χρήστ΄, ὦ κάκιστε, πατέρα σὸν κτείνασα δρᾷ;  ̔́υλλος στέργημα γὰρ δοκοῦσα προσβαλεῖν σέθεν ἀπήμπλαχ΄, ὡς προσεῖδε τοὺς ἔνδον γάμουσ.  ̔ηρακλῆς καὶ τίς τοσοῦτος φαρμακεὺς Τραχινίων;  ̔́υλλος Νέσσος πάλαι Κένταυρος ἐξέπεισέ νιν τοιῷδε φίλτρῳ τὸν σὸν ἐκμῆναι πόθον.   ̔ηρακλῆς ἰοὺ ἰοὺ δύστηνοσ, οἴχομαι τάλασ· ὄλωλ΄ ὄλωλα, φέγγος οὐκέτ΄ ἔστι μοι. οἴμοι, φρονῶ δὴ ξυμφορᾶς ἵν΄ ἕσταμεν. ἴθ΄, ὦ τέκνον, πατὴρ γὰρ οὐκέτ΄ ἔστι σοι· κάλει τὸ πᾶν μοι σπέρμα σῶν ὁμαιμόνων, κάλει δὲ τὴν τάλαιναν ̓αλκμήνην, Διὸς μάτην ἄκοιτιν, ὡς τελευταίαν ἐμοῦ φήμην πύθησθε θεσφάτων ὅσ΄ οἶδ΄ ἐγώ.  ̔́υλλος ἀλλ΄ οὔτε μήτηρ ἐνθάδ΄, ἀλλ΄ ἐπακτίᾳ Τίρυνθι συμβέβηκεν ὥστ΄ ἔχειν ἕδραν. παίδων δὲ τοὺς μὲν ξυλλαβοῦσ΄ αὐτὴ τρέφει, τοὺς δ΄ ἂν τὸ Θήβης ἄστυ ναίοντας μάθοισ· ἡμεῖς δ΄ ὅσοι πάρεσμεν, εἴ τι χρή, πάτερ, πράσσειν, κλύοντες ἐξυπηρετήσομεν.   ̔ηρακλῆς σὺ δ΄ οὖν ἄκουε τοὔργον·  ἐξήκεις δ΄ ἵνα φανεῖς ὁποῖος ὢν ἀνὴρ ἐμὸς καλεῖ. ἐμοὶ γὰρ ἦν πρόφαντον ἐκ πατρὸς πάλαι, τῶν ἐμπνεόντων μηδενὸς θανεῖν ὕπο, ἀλλ΄ ὅστις ̔́αιδου φθίμενος οἰκήτωρ πέλοι. ὅδ΄ οὖν ὁ θὴρ Κένταυροσ, ὡς τὸ θεῖον ἦν πρόφαντον, οὕτω ζῶντά μ΄ ἔκτεινεν θανών. φανῶ δ΄ ἐγὼ τούτοισι συμβαίνοντ΄ ἴσα μαντεῖα καινά, τοῖς πάλαι ξυνήγορα, ἃ τῶν ὀρείων καὶ χαμαικοιτῶν ἐγὼ Σελλῶν ἐσελθὼν ἄλσος εἰσεγραψάμην πρὸς τῆς πατρῴας καὶ πολυγλώσσου δρυόσ, ἥ μοι χρόνῳ τῷ ζῶντι καὶ παρόντι νῦν ἔφασκε μόχθων τῶν ἐφεστώτων ἐμοὶ λύσιν τελεῖσθαι· κἀδόκουν πράξειν καλῶσ. τὸ δ΄ ἦν ἄρ΄ οὐδὲν ἄλλο πλὴν θανεῖν ἐμέ. τοῖς γὰρ θανοῦσι μόχθος οὐ προσγίγνεται. ταῦτ΄ οὖν ἐπειδὴ λαμπρὰ συμβαίνει, τέκνον, δεῖ σ΄ αὖ γενέσθαι τῷδε τἀνδρὶ σύμμαχον καὶ μὴ ΄πιμεῖναι τοὐμὸν ὀξῦναι στόμα, ἀλλ΄ αὐτὸν εἰκαθόντα συμπράσσειν, νόμον κάλλιστον ἐξευρόντα, πειθαρχεῖν πατρί.   ̔́υλλος ἀλλ΄, ὦ πάτερ, ταρβῶ μὲν εἰς λόγου στάσιν τοιάνδ΄ ἐπελθών, πείσομαι δ΄ ἅ σοι δοκεῖ.  ̔ηρακλῆς ἔμβαλλε χεῖρα δεξιὰν πρώτιστά μοι·  ̔́υλλος ὡς πρὸς τί πίστιν τήνδ΄ ἄγαν ἐπιστρέφεισ;  ̔ηρακλῆς οὐ θᾶσσον οἴσεις μηδ΄ ἀπιστήσεις ἐμοί;  ̔́υλλος ἰδοὺ προτείνω, κοὐδὲν ἀντειρήσεται.  ̔ηρακλῆς ὄμνυ Διός νυν τοῦ με φύσαντος κάρα,  ̔́υλλος ἦ μὴν τί δράσειν; καὶ τόδ΄ ἐξειρήσεται;  ̔ηρακλῆς ἦ μὴν ἐμοὶ τὸ λεχθὲν ἔργον ἐκτελεῖν.  ̔́υλλος ὄμνυμ΄ ἔγωγε, Ζῆν΄ ἔχων ἐπώμοτον.  ̔ηρακλῆς εἰ δ΄ ἐκτὸς ἔλθοισ, πημονὰς εὔχου λαβεῖν.  ̔́υλλος οὐ μὴ λάβω· δράσω γάρ· εὔχομαι δ΄ ὅμωσ·  ̔ηρακλῆς οἶσθ΄ οὖν τὸν Οἴτης Ζηνὸς ὕψιστον πάγον;  ̔́υλλος οἶδ΄, ὡς θυτήρ γε πολλὰ δὴ σταθεὶς ἄνω.  ̔ηρακλῆς ἐνταῦθά νυν χρὴ τοὐμὸν ἐξάραντά σε σῶμ΄ αὐτόχειρα καὶ ξὺν οἷς χρῄζεις φίλων. πολλὴν μὲν ὕλην τῆς βαθυρρίζου δρυὸς κείραντα, πολλὸν δ΄ ἄρσεν΄ ἐκτεμόνθ΄ ὁμοῦ ἄγριον ἔλαιον, σῶμα τοὐμὸν ἐμβαλεῖν, καὶ πευκίνης λαβόντα λαμπάδος σέλας πρῆσαι. γόου δὲ μηδὲν εἰσίτω δάκρυ, ἀλλ΄ ἀστένακτος κἀδάκρυτοσ, εἴπερ εἶ τοῦδ΄ ἀνδρόσ, ἔρξον· εἰ δὲ μή, μενῶ σ΄ ἐγὼ καὶ νέρθεν ὢν ἀραῖος εἰσαεὶ βαρύσ.   ̔́υλλος οἴμοι, πάτερ, τί δ΄ εἶπασ; οἷά μ΄ εἴργασαι.  ̔ηρακλῆς ὁποῖα δραστέ΄ ἐστίν· εἰ δὲ μή, πατρὸς ἄλλου γενοῦ του μηδ΄ ἐμὸς κληθῇς ἔτι.  ̔́υλλος οἴμοι μάλ΄ αὖθισ, οἷά μ΄ ἐκκαλεῖ, πάτερ, φονέα γενέσθαι καὶ παλαμναῖον σέθεν.  ̔ηρακλῆς οὐ δῆτ΄ ἔγωγ΄, ἀλλ΄ ὧν ἔχω παιώνιον καὶ μοῦνον ἰατῆρα τῶν ἐμῶν κακῶν.  ̔́υλλος καὶ πῶς ὑπαίθων σῶμ΄ ἂν ἰῴμην τὸ σόν;  ̔ηρακλῆς ἀλλ΄ εἰ φοβεῖ πρὸς τοῦτο, τἄλλα γ΄ ἔργασαι.  ̔́υλλος φορᾶς γέ τοι φθόνησις οὐ γενήσεται.  ̔ηρακλῆς ἦ καὶ πυρᾶς πλήρωμα τῆς εἰρημένησ;  ̔́υλλος ὅσον γ΄ ἂν αὐτὸς μὴ ποτιψαύων χεροῖν· τὰ δ΄ ἄλλα πράξω κοὐ καμεῖ τοὐμὸν μέροσ.  ̔ηρακλῆς ἀλλ΄ ἀρκέσει καὶ ταῦτα· πρόσνειμαι δέ μοι χάριν βραχεῖαν πρὸς μακροῖς ἄλλοις διδούσ.  ̔́υλλος εἰ καὶ μακρὰ κάρτ΄ ἐστίν, ἐργασθήσεται.  ̔ηρακλῆς τὴν Εὐρυτείαν οἶσθα δῆτα παρθένον;  ̔́υλλος ̓ιόλην ἔλεξασ, ὥς γ΄ ἐπεικάζειν ἐμέ.   ̔ηρακλῆς ἔγνωσ.  τοσοῦτον δή σ΄ ἐπισκήπτω, τέκνον· ταύτην ἐμοῦ θανόντοσ, εἴπερ εὐσεβεῖν βούλει, πατρῴων ὁρκίων μεμνημένοσ, προσθοῦ δάμαρτα, μηδ΄ ἀπιστήσῃς πατρί· μηδ΄ ἄλλος ἀνδρῶν τοῖς ἐμοῖς πλευροῖς ὁμοῦ κλιθεῖσαν αὐτὴν ἀντὶ σοῦ λάβῃ  ποτέ, ἀλλ΄ αὐτόσ, ὦ παῖ, τοῦτο κήδευσον λέχοσ. πείθου· τὸ γάρ τοι μεγάλα πιστεύσαντ΄ ἐμοὶ σμικροῖς ἀπιστεῖν τὴν πάρος συγχεῖ χάριν.   ̔́υλλος οἴμοι· τὸ μὲν νοσοῦντι θυμοῦσθαι κακόν, τὸ δ΄ ὧδ΄ ὁρᾶν φρονοῦντα τίς ποτ΄ ἂν φέροι;  ̔ηρακλῆς ὡς ἐργασείων οὐδὲν ὧν λέγω θροεῖσ.  ̔́υλλος τίς γάρ ποθ΄, ἥ μοι μητρὶ μὲν θανεῖν μόνη μεταίτιος σοί τ΄ αὖθις ὡς ἔχεις ἔχειν, τίς ταῦτ΄ ἄν, ὅστις μὴ ΄ξ ἀλαστόρων νοσοῖ, ἕλοιτο; κρεῖσσον κἀμέ γ΄, ὦ πάτερ, θανεῖν ἢ τοῖσιν ἐχθίστοισι συνναίειν ὁμοῦ.  ̔ηρακλῆς ἁνὴρ ὅδ΄, ὡς ἔοικεν, οὐ νεμεῖν ἐμοὶ φθίνοντι μοῖραν· ἀλλά τοι θεῶν ἀρὰ μενεῖ σ΄ ἀπιστήσαντα τοῖς ἐμοῖς λόγοισ.  ̔́υλλος ὤμοι, τάχ΄, ὡς ἔοικασ, ὡς νοσεῖς φράσεισ.  ̔ηρακλῆς σὺ γάρ μ΄ ἀπ΄ εὐνασθέντος ἐκκινεῖς κακοῦ.  ̔́υλλος δείλαιοσ, ὡς ἐς πολλὰ τἀπορεῖν ἔχω.  ̔ηρακλῆς οὐ γὰρ δικαιοῖς τοῦ φυτεύσαντος κλύειν.  ̔́υλλος ἀλλ΄ ἐκδιδαχθῶ δῆτα δυσσεβεῖν, πάτερ;  ̔ηρακλῆς οὐ δυσσέβεια, τοὐμὸν εἰ τέρψεις κέαρ.  ̔́υλλος πράσσειν ἄνωγας οὖν με πανδίκως τάδε;  ̔ηρακλῆς ἔγωγε· τούτων μάρτυρας καλῶ θεούσ.  ̔́υλλος τοιγὰρ ποήσω κοὐκ ἀπώσομαι, τὸ σὸν θεοῖσι δεικνὺς ἔργον· οὐ γὰρ ἄν ποτε κακὸς φανείην σοί γε πιστεύσασ, πάτερ.  ̔ηρακλῆς καλῶς τελευτᾷσ, κἀπὶ τοῖσδε τὴν χάριν ταχεῖαν, ὦ παῖ, πρόσθεσ, ὡς πρὶν ἐμπεσεῖν σπαραγμὸν ἤ τιν΄ οἶστρον, ἐς πυράν με θῇσ. ἄγ΄ ἐγκονεῖτ΄, αἴρεσθε· παῦλά τοι κακῶν αὕτη, τελευτὴ τοῦδε τἀνδρὸς ὑστάτη.  ̔́υλλος ἀλλ΄ οὐδὲν εἴργει σοὶ τελειοῦσθαι τάδε, ἐπεὶ κελεύεις κἀξαναγκάζεισ, πάτερ.   ̔ηρακλῆς ἄγε νυν, πρὶν τήνδ΄ ἀνακινῆσαι νόσον, ὦ ψυχὴ σκληρά, χάλυβος λιθοκόλλητον στόμιον παρέχουσ΄, ἀνάπαυε βοήν, ὡς ἐπίχαρτον τελέουσ΄ ἀεκούσιον ἔργον.  ̔́υλλος αἴρετ΄, ὀπαδοί, μεγάλην μὲν ἐμοὶ τούτων θέμενοι συγγνωμοσύνην, μεγάλην δὲ θεῶν ἀγνωμοσύνην εἰδότες ἔργων τῶν πρασσομένων, οἳ φύσαντες καὶ κλῃζόμενοι πατέρες τοιαῦτ΄ ἐφορῶσι πάθη. τὰ μὲν οὖν μέλλοντ΄ οὐδεὶς ἐφορᾷ, τὰ δὲ νῦν ἑστῶτ΄ οἰκτρὰ μὲν ἡμῖν, αἰσχρὰ δ΄ ἐκείνοισ, χαλεπώτατα δ΄ οὖν ἀνδρῶν πάντων τῷ τήνδ΄ ἄτην ὑπέχοντι. λείπου μηδὲ σύ, παρθέν΄, ἀπ΄ οἴκων, μεγάλους μὲν ἰδοῦσα νέους θανάτουσ, πολλὰ δὲ πήματα καὶ καινοπαθῆ, κοὐδὲν τούτων ὅ τι μὴ Ζεύσ. 