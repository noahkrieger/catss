    ̓ηλέκτρα Οὐκ ἔστιν οὐδὲν δεινὸν ὧδ΄ εἰπεῖν ἔπος οὐδὲ πάθος οὐδὲ ξυμφορὰ θεήλατοσ, ἧς οὐκ ἂν ἄραιτ΄ ἄχθος ἀνθρώπου φύσισ. ὁ γὰρ μακάριος  κοὐκ ὀνειδίζω τύχας   Διὸς πεφυκώσ, ὡς λέγουσι, Τάνταλος κορυφῆς ὑπερτέλλοντα δειμαίνων πέτρον ἀέρι ποτᾶται· καὶ τίνει ταύτην δίκην, ὡς μὲν λέγουσιν, ὅτι θεοῖς ἄνθρωπος ὢν κοινῆς τραπέζης ἀξίωμ΄ ἔχων ἴσον, ἀκόλαστον ἔσχε γλῶσσαν, αἰσχίστην νόσον. οὗτος φυτεύει Πέλοπα, τοῦ δ΄ ̓ατρεὺς ἔφυ, ᾧ στέμματα ξήνασ΄ ἐπέκλωσεν θεὰ ἔριν, Θυέστῃ πόλεμον ὄντι συγγόνῳ θέσθαι. τί τἄρρητ΄ ἀναμετρήσασθαί με δεῖ; ἔδαισε δ΄ οὖν νιν τέκν΄ ἀποκτείνας ̓ατρεύσ. ̓ατρέως δέ· τὰς γὰρ ἐν μέσῳ σιγῶ τύχασ· ὁ κλεινόσ, εἰ δὴ κλεινόσ, ̓αγαμέμνων ἔφυ Μενέλεώς τε Κρήσσης μητρὸς ̓αερόπης ἄπο. γαμεῖ δ΄ ὃ μὲν δὴ τὴν θεοῖς στυγουμένην Μενέλαος ̔ελένην, ὃ δὲ Κλυταιμήστρας λέχος ἐπίσημον εἰς ̔́ελληνας ̓αγαμέμνων ἄναξ· ᾧ παρθένοι μὲν τρεῖς ἔφυμεν ἐκ μιᾶσ, Χρυσόθεμις ̓ιφιγένειά τ΄ ̓ηλέκτρα τ΄ ἐγώ, ἄρσην δ΄ ̓ορέστησ, μητρὸς ἀνοσιωτάτησ, ἣ πόσιν ἀπείρῳ περιβαλοῦσ΄ ὑφάσματι ἔκτεινεν· ὧν δ΄ ἕκατι, παρθένῳ λέγειν οὐ καλόν· ἐῶ τοῦτ΄ ἀσαφὲς ἐν κοινῷ σκοπεῖν. Φοίβου δ΄ ἀδικίαν μὲν τί δεῖ κατηγορεῖν; πείθει δ΄ ̓ορέστην μητέρ΄ ἥ σφ΄ ἐγείνατο κτεῖναι, πρὸς οὐχ ἅπαντας εὔκλειαν φέρον. ὅμως δ΄ ἀπέκτειν΄ οὐκ ἀπειθήσας θεῷ· κἀγὼ μετέσχον, οἷα δὴ γυνή, φόνου. Πυλάδης θ΄, ὃς ἡμῖν συγκατείργασται τάδε.  ἐντεῦθεν ἀγρίᾳ συντακεὶς νόσῳ νοσεῖ τλήμων ̓ορέστης ὅδε πεσὼν ἐν δεμνίοις κεῖται, τὸ μητρὸς δ΄ αἷμά νιν τροχηλατεῖ μανίαισιν· ὀνομάζειν γὰρ αἰδοῦμαι θεὰς εὐμενίδασ, αἳ τόνδ΄ ἐξαμιλλῶνται φόβῳ. ἕκτον δὲ δὴ τόδ΄ ἦμαρ ἐξ ὅτου σφαγαῖς θανοῦσα μήτηρ πυρὶ καθήγνισται δέμασ, ὧν οὔτε σῖτα διὰ δέρης ἐδέξατο, οὐ λούτρ΄ ἔδωκε χρωτί· χλανιδίων δ΄ ἔσω κρυφθείσ, ὅταν μὲν σῶμα κουφισθῇ νόσου, ἔμφρων δακρύει, ποτὲ δὲ δεμνίων ἄπο πηδᾷ δρομαῖοσ, πῶλος ὣς ὑπὸ ζυγοῦ. ἔδοξε δ΄ ̓́αργει τῷδε μήθ΄ ἡμᾶς στέγαισ, μὴ πυρὶ δέχεσθαι, μήτε προσφωνεῖν τινα μητροκτονοῦντασ· κυρία δ΄ ἥδ΄ ἡμέρα, ἐν ᾗ διοίσει ψῆφον ̓αργείων πόλισ, εἰ χρὴ θανεῖν νὼ λευσίμῳ πετρώματι. ἢ φάσγανον θήξαντ΄ ἐπ΄ αὐχένος βαλεῖν. ἐλπίδα δὲ δή τιν΄ ἔχομεν ὥστε μὴ θανεῖν· ἥκει γὰρ ἐς γῆν Μενέλεως Τροίας ἄπο, λιμένα δὲ Ναυπλίειον ἐκπληρῶν πλάτῃ ἀκταῖσιν ὁρμεῖ, δαρὸν ἐκ Τροίας χρόνον ἄλαισι πλαγχθείσ· τὴν δὲ δὴ πολύστονον ̔ελένην, φυλάξας νύκτα, μή τις εἰσιδὼν μεθ΄ ἡμέραν στείχουσαν, ὧν ὑπ΄ ̓ιλίῳ παῖδες τεθνᾶσιν, ἐς πέτρων ἔλθῃ βολάσ, προύπεμψεν ἐς δῶμ΄ ἡμέτερον· ἔστιν δ΄ ἔσω κλαίουσ΄ ἀδελφὴν συμφοράν τε δωμάτων. ἔχει δὲ δή τιν΄ ἀλγέων παραψυχήν· ἣν γὰρ κατ΄ οἴκους ἔλιφ΄, ὅτ΄ ἐς Τροίαν ἔπλει, παρθένον ἐμῇ τε μητρὶ παρέδωκεν τρέφειν Μενέλαος ἀγαγὼν ̔ερμιόνην Σπάρτης ἄπο, ταύτῃ γέγηθε κἀπιλήθεται κακῶν. βλέπω δὲ πᾶσαν εἰς ὁδόν, πότ΄ ὄψομαι Μενέλαον ἥκονθ΄· ὡς τά γ΄ ἄλλ΄ ἐπ΄ ἀσθενοῦς ῥώμης ὀχούμεθ΄, ἤν τι μὴ κείνου πάρα σωθῶμεν. ἄπορον χρῆμα δυστυχῶν δόμοσ.    ̔ελένη ὦ παῖ Κλυταιμήστρας τε καὶ ̓αγαμέμνονοσ, παρθένε μακρὸν δὴ μῆκος ̓ηλέκτρα χρόνου, πῶσ, ὦ τάλαινα, σύ τε κασίγνητός τε σὸς τλήμων ̓ορέστης μητρὸς ὅδε φονεὺς ἔχει; προσφθέγμασιν γὰρ οὐ μιαίνομαι σέθεν, ἐς Φοῖβον ἀναφέρουσα τὴν ἁμαρτίαν. καίτοι στένω γε τὸν Κλυταιμήστρας μόρον, ἐμῆς ἀδελφῆσ, ἥν, ἐπεὶ πρὸς ̓́ιλιον ἔπλευσ΄ ὅπως ἔπλευσα θεομανεῖ πότμῳ, οὐκ εἶδον, ἀπολειφθεῖσα δ΄ αἰάζω τύχασ.   ̓ηλέκτρα ̔ελένη, τί σοι λέγοιμ΄ ἂν ἅ γε παροῦσ΄ ὁρᾷσ; ἐν συμφοραῖσι τὸν ̓αγαμέμνονος δόμον ἐγὼ μὲν ἄυπνος πάρεδρος ἀθλίῳ νεκρῷ   νεκρὸς γὰρ οὗτος οὕνεκα σμικρᾶς πνοῆς   θάσσω· τὰ τούτου δ΄ οὐκ ὀνειδίζω κακά. σὺ δ΄ εἶ μακαρία μακάριός θ΄ ὁ σὸς πόσισ. ἥκετον ἐφ΄ ἡμᾶς ἀθλίως πεπραγότας   ̔ελένη πόσον χρόνον δ΄ ἐν δεμνίοις πέπτωχ΄ ὅδε;   ̓ηλέκτρα ἐξ οὗπερ αἷμα γενέθλιον κατήνυσεν.   ̔ελένη ὢ μέλεοσ· ἡ τεκοῦσά θ΄, ὡς διώλετο.   ̓ηλέκτρα οὕτως ἔχει τάδ΄, ὥστ΄ ἀπείρηκεν κακοῖσ.   ̔ελένη πρὸς θεῶν, πίθοι΄ ἂν δῆτά μοί τι, παρθένε;   ̓ηλέκτρα ὡς ἄσχολός γε συγγόνου προσεδρίᾳ.   ̔ελένη βούλῃ τάφον μοι πρὸς κασιγνήτης μολεῖν;   ̓ηλέκτρα μητρὸς κελεύεις τῆς ἐμῆσ; τίνος χάριν;   ̔ελένη κόμης ἀπαρχὰς καὶ χοὰς φέρουσ΄ ἐμάσ.   ̓ηλέκτρα σοὶ δ΄ οὐχὶ θεμιτὸν πρὸς φίλων στείχειν τάφον;   ̔ελένη δεῖξαι γὰρ ̓αργείοισι σῶμ΄ αἰσχύνομαι.   ̓ηλέκτρα ὀψέ γε φρονεῖς εὖ, τότε λιποῦσ΄ αἰσχρῶς δόμουσ.   ̔ελένη ὀρθῶς ἔλεξασ, οὐ φίλως δ΄ ἐμοὶ λέγεισ.   ̓ηλέκτρα αἰδὼς δὲ δὴ τίς σ΄ ἐς Μυκηναίους ἔχει;   ̔ελένη δέδοικα πατέρας τῶν ὑπ΄ ̓ιλίῳ νεκρῶν.   ̓ηλέκτρα δεινὸν γάρ· ̓́αργει τ΄ ἀναβοᾷ διὰ στόμα.   ̔ελένη σύ νυν χάριν μοι τὸν φόβον λύσασα δόσ.   ̓ηλέκτρα οὐκ ἂν δυναίμην μητρὸς ἐσβλέψαι τάφον.   ̔ελένη αἰσχρόν γε μέντοι προσπόλους φέρειν τάδε.   ̓ηλέκτρα τί δ΄ οὐχὶ θυγατρὸς ̔ερμιόνης πέμπεις δέμασ;   ̔ελένη ἐς ὄχλον ἕρπειν παρθένοισιν οὐ καλόν.   ̓ηλέκτρα καὶ μὴν τίνοι γ΄ ἂν τῇ τεθνηκυίᾳ τροφάσ.    ̔ελένη ὀρθῶς ἔλεξασ, πείθομαί τέ σοι, κόρη. καὶ πέμψομέν γε θυγατέρ΄· εὖ γάρ τοι λέγεισ. ὦ τέκνον, ἔξελθ΄, ̔ερμιόνη, δόμων πάρος καὶ λαβὲ χοὰς τάσδ΄ ἐν χεροῖν κόμας τ΄ ἐμάσ· ἐλθοῦσα δ΄ ἀμφὶ τὸν Κλυταιμήστρας τάφον μελίκρατ΄ ἄφες γάλακτος οἰνωπόν τ΄ ἄχνην, καὶ στᾶσ΄ ἐπ΄ ἄκρου χώματος λέξον τάδε· ̔ελένη σ΄ ἀδελφὴ ταῖσδε δωρεῖται χοαῖσ, φόβῳ προσελθεῖν μνῆμα σόν, ταρβοῦσά τε ̓αργεῖον ὄχλον. πρευμενῆ δ΄ ἄνωγέ νιν ἐμοί τε καὶ σοὶ καὶ πόσει γνώμην ἔχειν τοῖν τ΄ ἀθλίοιν τοῖνδ΄, οὓς ἀπώλεσεν θεόσ. ἃ δ΄ εἰς ἀδελφὴν καιρὸς ἐκπονεῖν ἐμέ, ἅπανθ΄ ὑπισχνοῦ νερτέρων δωρήματα. ἴθ΄, ὦ τέκνον μοι, σπεῦδε καὶ χοὰς τάφῳ δοῦσ΄ ὡς τάχιστα τῆς πάλιν μέμνησ΄ ὁδοῦ.   ̓ηλέκτρα ὦ φύσισ, ἐν ἀνθρώποισιν ὡς μέγ΄ εἶ κακόν, σωτήριόν τε τοῖς καλῶς κεκτημένοισ. εἴδετε παρ΄ ἄκρας ὡς ἀπέθρισεν τρίχασ, σῴζουσα κάλλοσ; ἔστι δ΄ ἡ πάλαι γυνή. θεοί σε μισήσειαν, ὥς μ΄ ἀπώλεσας καὶ τόνδε πᾶσάν θ΄ ̔ελλάδα. ὦ τάλαιν΄ ἐγώ· αἵδ΄ αὖ πάρεισι τοῖς ἐμοῖς θρηνήμασι φίλαι ξυνῳδοί· τάχα μεταστήσουσ΄ ὕπνου τόνδ΄ ἡσυχάζοντ΄, ὄμμα δ΄ ἐκτήξουσ΄ ἐμὸν δακρύοισ, ἀδελφὸν ὅταν ὁρῶ μεμηνότα. ὦ φίλταται γυναῖκεσ, ἡσύχῳ ποδὶ χωρεῖτε, μὴ ψοφεῖτε, μηδ΄ ἔστω κτύποσ. φιλία γὰρ ἡ σὴ πρευμενὴς μέν, ἀλλ΄ ἐμοὶ τόνδ΄ ἐξεγεῖραι συμφορὰ γενήσεται.      Χορός σῖγα σῖγα, λεπτὸν ἴχνος ἀρβύλης τίθετε, μὴ κτυπεῖτ΄. ̓ηλέκτρα ἀποπρὸ βᾶτ΄ ἐκεῖσ΄, ἀποπρό μοι κοίτασ. Χορός ἰδού, πείθομαι. ̓ηλέκτρα ἆ ἆ σύριγγος ὅπως πνοὰ λεπτοῦ δόνακοσ, ὦ φίλα, φώνει μοι. Χορός ἴδ΄, ἀτρεμαῖον ὡς ὑπόροφον φέρω βοάν. ̓ηλέκτρα ναί, οὕτωσ· κάταγε κάταγε, πρόσιθ΄ ἀτρέμασ, ἀτρέμας ἴθι· λόγον ἀπόδος ἐφ΄ ὅ τι χρέος ἐμόλετέ ποτε. χρόνια γὰρ πεσὼν ὅδ΄ εὐνάζεται.   Χορός πῶς ἔχει; λόγου μετάδοσ, ὦ φίλα· τίνα τύχαν εἴπω; τίνα δὲ συμφοράν; ̓ηλέκτρα ἔτι μὲν ἐμπνέει, βραχὺ δ΄ ἀναστένει. Χορός τί φῄσ; ὦ τάλασ. ̓ηλέκτρα ὀλεῖσ, εἰ βλέφαρα κινήσεις ὕπνου γλυκυτάταν φερομένῳ χάριν. Χορός μέλεος ἐχθίστων θεόθεν ἐργμάτων, τάλασ. ̓ηλέκτρα φεῦ μόχθων. ἄδικος ἄδικα τότ΄ ἄρ΄ ἔλακεν ἔλακεν, ἀπό- φονον ὅτ΄ ἐπὶ τρίποδι Θέμιδος ἄρ΄ ἐδίκασε φόνον ὁ Λοξίας ἐμᾶς ματέροσ.   Χορός ὁρᾷσ; ἐν πέπλοισι κινεῖ δέμασ. ̓ηλέκτρα σὺ γάρ νιν, ὦ τάλαινα, θωύ̈ξασ΄ ἔβαλες ἐξ ὕπνου. Χορός εὕδειν μὲν οὖν ἔδοξα. ̓ηλέκτρα οὐκ ἀφ΄ ἡμῶν, οὐκ ἀπ΄ οἴκων πάλιν ἀνὰ πόδα σὸν εἱλίξεις μεθεμένα κτύπου; Χορός ὑπνώσσει. ̓ηλέκτρα λέγεις εὖ. πότνια, πότνια νύξ, ὑπνοδότειρα τῶν πολυπόνων βροτῶν, ἐρεβόθεν ἴθι, μόλε μόλε κατάπτερος τὸν ̓αγαμεμνόνιον ἐπὶ δόμον. ὑπὸ γὰρ ἀλγέων ὑπό τε συμφορᾶς διοιχόμεθ΄, οἰχόμεθα. κτύπον ἠγάγετ΄· οὐχὶ σῖγα σῖγα φυλασσομένα στόματος ἄνα κέλαδον ἀπὸ λέχεος ἥ- συχον ὕπνου χάριν παρέξεισ, φίλα;   Χορός θρόει τίς κακῶν τελευτὰ μένει. ̓ηλέκτρα θανεῖν <θανεῖν>, τί δ΄ ἄλλο; οὐδὲ γὰρ πόθον ἔχει βορᾶσ. Χορός πρόδηλος ἆρ΄ ὁ πότμοσ. ̓ηλέκτρα ἐξέθυσ΄ ὁ Φοῖβος ἡμᾶς μέλεον ἀπόφονον αἷμα δοὺς πατροφόνου ματρόσ. Χορός δίκᾳ μέν. ̓ηλέκτρα καλῶς δ΄ οὔ. ἔκανες ἔθανεσ, ὦ τεκομένα με μᾶτερ, ἀπὸ δ΄ ὤλεσας πατέρα τέκνα τε τάδε σέθεν ἀφ΄ αἵματοσ· ὀλόμεθ΄ ἰσονέκυεσ, ὀλόμεθα. σύ τε γὰρ ἐν νεκροῖσ, τό τ΄ ἐμὸν οἴχεται βίου τὸ πλέον μέρος ἐν στοναχαῖσί τε καὶ γόοισι δάκρυσί τ΄ ἐννυχίοισ, ἄγαμος ἐπὶ δ΄ ἄτεκνος ἅτε βίοτον ἁ μέλεος ἐς τὸν αἰὲν ἕλκω χρόνον.     Χορός ὅρα παροῦσα, παρθέν΄ ̓ηλέκτρα, πέλασ, μὴ κατθανών σε σύγγονος λέληθ΄ ὅδε· οὐ γάρ μ΄ ἀρέσκει τῷ λίαν παρειμένῳ.   ̓ορέστης ὦ φίλον ὕπνου θέλγητρον, ἐπίκουρον νόσου, ὡς ἡδύ μοι προσῆλθες  ἐν δέοντί γε. ὦ πότνια Λήθη τῶν κακῶν, ὡς εἶ σοφὴ καὶ τοῖσι δυστυχοῦσιν εὐκταία θεόσ. πόθεν ποτ΄ ἦλθον δεῦρο; πῶς δ΄ ἀφικόμην; ἀμνημονῶ γάρ, τῶν πρὶν ἀπολειφθεὶς φρενῶν.   ̓ηλέκτρα ὦ φίλταθ΄, ὥς μ΄ ηὔφρανας εἰς ὕπνον πεσών. βούλῃ θίγω σου κἀνακουφίσω δέμασ;   ̓ορέστης λαβοῦ λαβοῦ δῆτ΄, ἐκ δ΄ ὄμορξον ἀθλίου στόματος ἀφρώδη πέλανον ὀμμάτων τ΄ ἐμῶν.   ̓ηλέκτρα ἰδού· τὸ δούλευμ΄ ἡδύ, κοὐκ ἀναίνομαι ἀδέλφ΄ ἀδελφῇ χειρὶ θεραπεύειν μέλη.   ̓ορέστης ὑπόβαλε πλευροῖς πλευρά, καὐχμώδη κόμην ἄφελε προσώπου· λεπτὰ γὰρ λεύσσω κόραισ.   ̓ηλέκτρα ὦ βοστρύχων πινῶδες ἄθλιον κάρα, ὡς ἠγρίωσαι διὰ μακρᾶς ἀλουσίασ.   ̓ορέστης κλῖνόν μ΄ ἐς εὐνὴν αὖθισ· ὅταν ἀνῇ νόσος μανίασ, ἄναρθρός εἰμι κἀσθενῶ μέλη.   ̓ηλέκτρα ἰδού. φίλον τοι τῷ νοσοῦντι δέμνιον, ἀνιαρὸν ὂν τὸ κτῆμ΄, ἀναγκαῖον δ΄ ὅμωσ.   ̓ορέστης αὖθίς μ΄ ἐς ὀρθὸν στῆσον, ἀνακύκλει δέμασ· δυσάρεστον οἱ νοσοῦντες ἀπορίας ὕπο.   ̓ηλέκτρα ἦ κἀπὶ γαίας ἁρμόσαι πόδας θέλεισ, χρόνιον ἴχνος θείσ; μεταβολὴ πάντων γλυκύ.   ̓ορέστης μάλιστα· δόξαν γὰρ τόδ΄ ὑγιείας ἔχει. κρεῖσσον δὲ τὸ δοκεῖν, κἂν ἀληθείας ἀπῇ.   ̓ηλέκτρα ἄκουε δὴ νῦν, ὦ κασίγνητον κάρα, ἕως ἐῶσιν εὖ φρονεῖν ̓ερινύεσ.   ̓ορέστης λέξεις τι καινόν· κεἰ μὲν εὖ, χάριν φέρεισ· εἰ δ΄ ἐς βλάβην τιν΄, ἅλις ἔχω τὸ δυστυχεῖν.   ̓ηλέκτρα Μενέλαος ἥκει, σοῦ κασίγνητος πατρόσ, ἐν Ναυπλίᾳ δὲ σέλμαθ΄ ὥρμισται νεῶν.   ̓ορέστης πῶς εἶπασ; ἥκει φῶς ἐμοῖς καὶ σοῖς κακοῖς ἀνὴρ ὁμογενὴς καὶ χάριτας ἔχων πατρόσ;   ̓ηλέκτρα ἥκει  τὸ πιστὸν τόδε λόγων ἐμῶν δέχου   ̔ελένην ἀγόμενος Τρωικῶν ἐκ τειχέων.   ̓ορέστης εἰ μόνος ἐσώθη, μᾶλλον ἂν ζηλωτὸς ἦν· εἰ δ΄ ἄλοχον ἄγεται, κακὸν ἔχων ἥκει μέγα.   ̓ηλέκτρα ἐπίσημον ἔτεκε Τυνδάρεως ἐς τὸν ψόγον γένος θυγατέρων δυσκλεές τ΄ ἀν΄ ̔ελλάδα.   ̓ορέστης σύ νυν διάφερε τῶν κακῶν· ἔξεστι γάρ· καὶ μὴ μόνον λέγ΄, ἀλλὰ καὶ φρόνει τάδε.    ̓ηλέκτρα οἴμοι, κασίγνητ΄, ὄμμα σὸν ταράσσεται, ταχὺς δὲ μετέθου λύσσαν, ἄρτι σωφρονῶν.   ̓ορέστης ὦ μῆτερ, ἱκετεύω σε, μὴ ΄πίσειέ μοι τὰς αἱματωποὺς καὶ δρακοντώδεις κόρασ. αὗται γὰρ αὗται πλησίον θρῴσκουσί μου.   ̓ηλέκτρα μέν΄, ὦ ταλαίπωρ΄, ἀτρέμα σοῖς ἐν δεμνίοισ· ὁρᾷς γὰρ οὐδὲν ὧν δοκεῖς σάφ΄ εἰδέναι.   ̓ορέστης ὦ Φοῖβ΄, ἀποκτενοῦσί μ΄ αἱ κυνώπιδες γοργῶπεσ, ἐνέρων ἱέρεαι, δειναὶ θεαί.   ̓ηλέκτρα οὔτοι μεθήσω· χεῖρα δ΄ ἐμπλέξασ΄ ἐμὴν σχήσω σε πηδᾶν δυστυχῆ πηδήματα.   ̓ορέστης μέθεσ· μί΄ οὖσα τῶν ἐμῶν ̓ερινύων μέσον μ΄ ὀχμάζεισ, ὡς βάλῃς ἐς Τάρταρον.   ̓ηλέκτρα οἲ ΄γὼ τάλαινα, τίν΄ ἐπικουρίαν λάβω, ἐπεὶ τὸ θεῖον δυσμενὲς κεκτήμεθα;   ̓ορέστης δὸς τόξα μοι κερουλκά, δῶρα Λοξίου, οἷς μ΄ εἶπ΄ ̓απόλλων ἐξαμύνασθαι θεάσ, εἴ μ΄ ἐκφοβοῖεν μανιάσιν λυσσήμασιν. βεβλήσεταί τις θεῶν βροτησίᾳ χερί, εἰ μὴ ΄ξαμείψει χωρὶς ὀμμάτων ἐμῶν. οὐκ εἰσακούετ΄; οὐχ ὁρᾶθ΄ ἑκηβόλων τόξων πτερωτὰς γλυφίδας ἐξορμωμένασ; ἆ ἆ· τί δῆτα μέλλετ΄; ἐξακρίζετ΄ αἰθέρα πτεροῖσ· τὰ Φοίβου δ΄ αἰτιᾶσθε θέσφατα. ἔα· τί χρῆμ΄ ἀλύω, πνεῦμ΄ ἀνεὶς ἐκ πλευμόνων; ποῖ ποῖ ποθ΄ ἡλάμεσθα δεμνίων ἄπο; ἐκ κυμάτων γὰρ αὖθις αὖ γαλήν΄ ὁρῶ.  σύγγονε, τί κλαίεις κρᾶτα θεῖσ΄ ἔσω πέπλων; αἰσχύνομαί σε, μεταδιδοὺς πόνων ἐμῶν ὄχλον τε παρέχων παρθένῳ νόσοις ἐμαῖσ. μὴ τῶν ἐμῶν ἕκατι συντήκου κακῶν· σὺ μὲν γὰρ ἐπένευσας τάδ΄, εἴργασται δ΄ ἐμοὶ μητρῷον αἷμα· Λοξίᾳ δὲ μέμφομαι, ὅστις μ΄ ἐπάρας ἔργον ἀνοσιώτατον, τοῖς μὲν λόγοις ηὔφρανε, τοῖς δ΄ ἔργοισιν οὔ. οἶμαι δὲ πατέρα τὸν ἐμόν, εἰ κατ΄ ὄμματα ἐξιστόρουν νιν, μητέρ΄ εἰ κτεῖναι χρεών, πολλὰς γενείου τοῦδ΄ ἂν ἐκτεῖναι λιτὰς μήποτε τεκούσης ἐς σφαγὰς ὦσαι ξίφοσ, εἰ μήτ΄ ἐκεῖνος ἀναλαβεῖν ἔμελλε φῶσ, ἐγώ θ΄ ὁ τλήμων τοιάδ΄ ἐκπλήσειν κακά. καὶ νῦν ἀνακάλυπτ΄, ὦ κασιγνήτη, κάρα, ἐκ δακρύων τ΄ ἄπελθε, κεἰ μάλ΄ ἀθλίως ἔχομεν. ὅταν δὲ τἄμ΄ ἀθυμήσαντ΄ ἴδῃσ, σύ μου τὸ δεινὸν καὶ διαφθαρὲν φρενῶν ἴσχναινε παραμυθοῦ θ΄· ὅταν δὲ σὺ στένῃσ, ἡμᾶς παρόντας χρή σε νουθετεῖν φίλα· ἐπικουρίαι γὰρ αἵδε τοῖς φίλοις καλαί. ἀλλ΄, ὦ τάλαινα, βᾶσα δωμάτων ἔσω ὕπνῳ τ΄ ἄυπνον βλέφαρον ἐκταθεῖσα δόσ, σίτων τ΄ ὄρεξαι λουτρά τ΄ ἐπιβαλοῦ χροί̈. εἰ γὰρ προλείψεις ἢ προσεδρείᾳ νόσον κτήσῃ τιν΄, οἰχόμεσθα· σὲ γὰρ ἔχω μόνην ἐπίκουρον, ἄλλων, ὡς ὁρᾷσ, ἔρημος ὤν.   ̓ηλέκτρα οὐκ ἔστι· σὺν σοὶ καὶ θανεῖν αἱρήσομαι καὶ ζῆν· ἔχει γὰρ ταὐτόν· ἢν σὺ κατθάνῃσ, γυνὴ τί δράσω; πῶς μόνη σωθήσομαι, ἀνάδελφος ἀπάτωρ ἄφιλοσ; εἰ δὲ σοὶ δοκεῖ, δρᾶν χρὴ τάδ΄. ἀλλὰ κλῖνον εἰς εὐνὴν δέμασ, καὶ μὴ τὸ ταρβοῦν κἀκφοβοῦν σ΄ ἐκ δεμνίων ἄγαν ἀποδέχου, μένε δ΄ ἐπὶ στρωτοῦ λέχουσ. κἂν μὴ νοσῇς γάρ, ἀλλὰ δοξάζῃς νοσεῖν, κάματος βροτοῖσιν ἀπορία τε γίγνεται.      Χορός αἰαῖ, δρομάδες ὦ πτεροφόροι ποτνιάδες θεαί, ἀβάκχευτον αἳ θίασον ἐλάχετ΄ ἐν δάκρυσι καὶ γόοισ, μελάγχρωτες εὐμενίδεσ, αἵτε τὸν ταναὸν αἰθέρ΄ ἀμπάλλεσθ΄, αἵματος τινύμεναι δίκαν, τινύμεναι φόνον, καθικετεύομαι καθικετεύομαι, τὸν ̓αγαμέμνονος γόνον ἐάσατ΄ ἐκλαθέσθαι λύσσας μανιάδος φοιταλέου. φεῦ μόχθων, οἵων, ὦ τάλασ, ὀρεχθεὶς ἔρρεισ, τρίποδος ἄπο φάτιν, ἃν ὁ Φοῖβος ἔλακε, δε- ξάμενος ἀνὰ δάπεδον, ἵνα μεσόμφαλοι λέγονται μυχοί.   Χορός ἰὼ Ζεῦ, τίς ἔλεοσ, τίς ὅδ΄ ἀγὼν φόνιος ἔρχεται, θοάζων σε τὸν μέλεον, ᾧ δάκρυα δάκρυσι συμβάλλει πορεύων τις ἐς δόμον ἀλαστόρων ματέρος αἷμα σᾶσ, ὅ σ΄ ἀναβακχεύει; ὁ μέγας ὄλβος οὐ μόνιμος ἐν βροτοῖσ· κατολοφύρομαι κατολοφύρομαι. ἀνὰ δὲ λαῖφος ὥς τις ἀκάτου θοᾶς τινάξας δαίμων κατέκλυσεν δεινῶν πόνων ὡς πόντου λάβροις ὀλεθρίοισιν ἐν κύμασιν. τίνα γὰρ ἔτι πάρος οἶκον ἕτερον ἢ τὸν ἀπὸ θεογόνων γάμων, τὸν ἀπὸ Ταντάλου, σέβεσθαί με χρή;      Χορός καὶ μὴν βασιλεὺς ὅδε δὴ στείχει, Μενέλαος ἄναξ, πολλῇ ἁβροσύνῃ δῆλος ὁρᾶσθαι τῶν Τανταλιδῶν ἐξ αἵματος ὤν. ὦ χιλιόναυν στρατὸν ὁρμήσας ἐς γῆν ̓ασίαν, χαῖρ΄, εὐτυχίᾳ δ΄ αὐτὸς ὁμιλεῖσ, θεόθεν πράξας ἅπερ ηὔχου.     Μενέλαος ὦ δῶμα, τῇ μέν σ΄ ἡδέως προσδέρκομαι Τροίαθεν ἐλθών, τῇ δ΄ ἰδὼν καταστένω· κύκλῳ γὰρ εἱλιχθεῖσαν ἀθλίως κακοῖς οὐπώποτ΄ ἄλλην μᾶλλον εἶδον ἑστίαν. ̓αγαμέμνονος μὲν γὰρ τύχας ἠπιστάμην καὶ θάνατον, οἵῳ πρὸς δάμαρτος ὤλετο, Μαλέᾳ προσίσχων πρῷραν· ἐκ δὲ κυμάτων ὁ ναυτίλοισι μάντις ἐξήγγειλέ μοι Νηρέως προφήτης Γλαῦκοσ, ἀψευδὴς θεόσ, ὅς μοι τόδ΄ εἶπεν ἐμφανῶς κατασταθείσ· Μενέλαε, κεῖται σὸς κασίγνητος θανών, λουτροῖσιν ἀλόχου περιπεσὼν πανυστάτοισ. δακρύων δ΄ ἔπλησεν ἐμέ τε καὶ ναύτας ἐμοὺς πολλῶν. ἐπεὶ δὲ Ναυπλίας ψαύω χθονόσ, ἤδη δάμαρτος ἐνθάδ΄ ἐξορμωμένησ, δοκῶν ̓ορέστην παῖδα τὸν ̓αγαμέμνονος φίλαισι χερσὶ περιβαλεῖν καὶ μητέρα, ὡς εὐτυχοῦντασ, ἔκλυον ἁλιτύπων τινὸς τῆς Τυνδαρείας παιδὸς ἀνόσιον φόνον. καὶ νῦν ὅπου ΄στὶν εἴπατ΄, ὦ νεάνιδεσ, ̓αγαμέμνονος παῖσ, ὃς τὰ δείν΄ ἔτλη κακά. βρέφος γὰρ ἦν τότ΄ ἐν Κλυταιμήστρας χεροῖν, ὅτ΄ ἐξέλειπον μέλαθρον ἐς Τροίαν ἰών, ὥστ΄ οὐκ ἂν αὐτὸν γνωρίσαιμ΄ ἂν εἰσιδών.   ̓ορέστης ὅδ΄ εἴμ΄ ̓ορέστησ, Μενέλεωσ, ὃν ἱστορεῖσ. ἑκὼν ἐγώ σοι τἀμὰ μηνύσω κακά. τῶν σῶν δὲ γονάτων πρωτόλεια θιγγάνω ἱκέτησ, ἀφύλλου στόματος ἐξάπτων λιτάσ· σῷσόν μ΄· ἀφῖξαι δ΄ αὐτὸς ἐς καιρὸν κακῶν.    Μενέλαος ὦ θεοί, τί λεύσσω; τίνα δέδορκα νερτέρων;   ̓ορέστης εὖ γ΄ εἶπασ· οὐ γὰρ ζῶ κακοῖσ, φάος δ΄ ὁρῶ.   Μενέλαος ὡς ἠγρίωσαι πλόκαμον αὐχμηρόν, τάλασ.   ̓ορέστης οὐχ ἡ πρόσοψίς μ΄, ἀλλὰ τἄργ΄ αἰκίζεται.   Μενέλαος δεινὸν δὲ λεύσσεις ὀμμάτων ξηραῖς κόραισ.   ̓ορέστης τὸ σῶμα φροῦδον· τὸ δ΄ ὄνομ΄ οὐ λέλοιπέ μοι.   Μενέλαος ὦ παρὰ λόγον μοι σὴ φανεῖσ΄ ἀμορφία.   ̓ορέστης ὅδ΄ εἰμὶ μητρὸς τῆς ταλαιπώρου φονεύσ.   Μενέλαος ἤκουσα, φείδου δ΄· ὀλιγάκις λέγειν κακά.   ̓ορέστης φειδόμεθ΄· ὁ δαίμων δ΄ ἐς ἐμὲ πλούσιος κακῶν.   Μενέλαος τί χρῆμα πάσχεισ; τίς σ΄ ἀπόλλυσιν νόσοσ;   ̓ορέστης ἡ σύνεσισ, ὅτι σύνοιδα δείν΄ εἰργασμένοσ.   Μενέλαος πῶς φῄσ; σοφόν τοι τὸ σαφέσ, οὐ τὸ μὴ σαφέσ.   ̓ορέστης λύπη μάλιστά γ΄ ἡ διαφθείρουσά με     Μενέλαος δεινὴ γὰρ ἡ θεόσ, ἀλλ΄ ὅμως ἰάσιμοσ.   ̓ορέστης μανίαι τε, μητρὸς αἵματος τιμωρίαι.   Μενέλαος ἤρξω δὲ λύσσης πότε; τίς ἡμέρα τότ΄ ἦν;   ̓ορέστης ἐν ᾗ τάλαιναν μητέρ΄ ἐξώγκουν τάφῳ.   Μενέλαος πότερα κατ΄ οἴκους ἢ προσεδρεύων πυρᾷ;   ̓ορέστης νυκτὸς φυλάσσων ὀστέων ἀναίρεσιν.   Μενέλαος παρῆν τις ἄλλοσ, ὃς σὸν ὤρθευεν δέμασ;   ̓ορέστης Πυλάδησ, ὁ συνδρῶν αἷμα καὶ μητρὸς φόνον.   Μενέλαος ἐκ φασμάτων δὲ τάδε νοσεῖσ· ποίων ὕπο;   ̓ορέστης ἔδοξ΄ ἰδεῖν τρεῖς νυκτὶ προσφερεῖς κόρασ.   Μενέλαος οἶδ΄ ἃς ἔλεξασ, ὀνομάσαι δ΄ οὐ βούλομαι.   ̓ορέστης σεμναὶ γάρ· εὐπαίδευτα δ΄ ἀπετρέπου λέγειν.   Μενέλαος αὗταί σε βακχεύουσι συγγενῆ φόνον;   ̓ορέστης οἴμοι διωγμῶν, οἷς ἐλαύνομαι τάλασ.   Μενέλαος οὐ δεινὰ πάσχειν δεινὰ τοὺς εἰργασμένουσ.   ̓ορέστης ἀλλ΄ ἔστιν ἡμῖν ἀναφορὰ τῆς συμφορᾶσ.   Μενέλαος μὴ θάνατον εἴπῃσ· τοῦτο μὲν γὰρ οὐ σοφόν.   ̓ορέστης Φοῖβοσ, κελεύσας μητρὸς ἐκπρᾶξαι φόνον.   Μενέλαος ἀμαθέστερός γ΄ ὢν τοῦ καλοῦ καὶ τῆς δίκησ.   ̓ορέστης δουλεύομεν θεοῖσ, ὅ τι ποτ΄ εἰσὶν οἱ θεοί.   Μενέλαος κᾆτ΄ οὐκ ἀμύνει Λοξίας τοῖς σοῖς κακοῖσ;   ̓ορέστης μέλλει· τὸ θεῖον δ΄ ἐστὶ τοιοῦτον φύσει.   Μενέλαος πόσον χρόνον δὲ μητρὸς οἴχονται πνοαί;   ̓ορέστης ἕκτον τόδ΄ ἦμαρ· ἔτι πυρὰ θερμὴ τάφου.   Μενέλαος ὡς ταχὺ μετῆλθόν σ΄ αἷμα μητέρος θεαί.   ̓ορέστης οὐ σοφόσ, ἀληθὴς δ΄ ἐς φίλους <ἔφυν φίλοσ.>   Μενέλαος πατρὸς δὲ δή τι σ΄ ὠφελεῖ τιμωρία;   ̓ορέστης οὔπω· τὸ μέλλον δ΄ ἴσον ἀπραξίᾳ λέγω.    Μενέλαος τὰ πρὸς πόλιν δὲ πῶς ἔχεις δράσας τάδε;   ̓ορέστης μισούμεθ΄ οὕτως ὥστε μὴ προσεννέπειν.   Μενέλαος οὐδ΄ ἥγνισαι σὸν αἷμα κατὰ νόμον χεροῖν;   ̓ορέστης ἐκκλῄομαι γὰρ δωμάτων ὅποι μόλω.   Μενέλαος τίνες πολιτῶν ἐξαμιλλῶνταί σε γῆσ;   ̓ορέστης Οἴαξ, τὸ Τροίας μῖσος ἀναφέρων πατρί.   Μενέλαος συνῆκα· Παλαμήδους σε τιμωρεῖ φόνου.   ̓ορέστης οὗ γ΄ οὐ μετῆν μοι· διὰ τριῶν δ΄ ἀπόλλυμαι.   Μενέλαος τίς δ΄ ἄλλοσ; ἦ που τῶν ἀπ΄ Αἰγίσθου φίλων;   ̓ορέστης οὗτοί μ΄ ὑβρίζουσ΄, ὧν πόλις τὰ νῦν κλύει.   Μενέλαος ̓αγαμέμνονος δὲ σκῆπτρ΄ ἐᾷ σ΄ ἔχειν πόλισ;   ̓ορέστης πῶσ, οἵτινες ζῆν οὐκ ἐῶσ΄ ἡμᾶς ἔτι;   Μενέλαος τί δρῶντες ὅ τι καὶ σαφὲς ἔχεις εἰπεῖν ἐμοί;   ̓ορέστης ψῆφος καθ΄ ἡμῶν οἴσεται τῇδ΄ ἡμέρᾳ.   Μενέλαος φεύγειν πόλιν τήνδ΄; ἢ θανεῖν ἢ μὴ θανεῖν;   ̓ορέστης θανεῖν ὑπ΄ ἀστῶν λευσίμῳ πετρώματι.   Μενέλαος κᾆτ΄ οὐχὶ φεύγεις γῆς ὑπερβαλὼν ὅρουσ;   ̓ορέστης κύκλῳ γὰρ εἱλισσόμεθα παγχάλκοις ὅπλοισ.   Μενέλαος ἰδίᾳ πρὸς ἐχθρῶν ἢ πρὸς ̓αργείας χερόσ;   ̓ορέστης πάντων πρὸς ἀστῶν, ὡς θάνω· βραχὺς λόγοσ.   Μενέλαος ὦ μέλεοσ, ἥκεις συμφορᾶς ἐς τοὔσχατον.   ̓ορέστης ἐς σὲ ἐλπὶς ἡμὴ καταφυγὰς ἔχει κακῶν. ἀλλ΄ ἀθλίως πράσσουσιν εὐτυχὴς μολὼν μετάδος φίλοισι σοῖσι σῆς εὐπραξίασ, καὶ μὴ μόνος τὸ χρηστὸν ἀπολαβὼν ἔχε, ἀλλ΄ ἀντιλάζου καὶ πόνων ἐν τῷ μέρει, χάριτας πατρῴας ἐκτίνων ἐς οὕς σε δεῖ. ὄνομα γάρ, ἔργον δ΄ οὐκ ἔχουσιν οἱ φίλοι οἱ μὴ ΄πὶ ταῖσι συμφοραῖς ὄντες φίλοι.   Χορός καὶ μὴν γέροντι δεῦρ΄ ἁμιλλᾶται ποδὶ ὁ Σπαρτιάτης Τυνδάρεωσ, μελάμπεπλος κουρᾷ τε θυγατρὸς πενθίμῳ κεκαρμένοσ.   ̓ορέστης ἀπωλόμην, Μενέλαε· Τυνδάρεως ὅδε στείχει πρὸς ἡμᾶσ, οὗ μάλιστ΄ αἰδώς μ΄ ἔχει ἐς ὄμματ΄ ἐλθεῖν τοῖσιν ἐξειργασμένοισ. καὶ γάρ μ΄ ἔθρεψε σμικρὸν ὄντα, πολλὰ δὲ φιλήματ΄ ἐξέπλησε, τὸν ̓αγαμέμνονος παῖδ΄ ἀγκάλαισι περιφέρων, Λήδα θ΄ ἅμα, τιμῶντέ μ΄ οὐδὲν ἧσσον ἢ Διοσκόρω· οἷσ, ὦ τάλαινα καρδία ψυχή τ΄ ἐμή, ἀπέδωκ΄ ἀμοιβὰς οὐ καλάσ. τίνα σκότον λάβω προσώπῳ; ποῖον ἐπίπροσθεν νέφος θῶμαι, γέροντος ὀμμάτων φεύγων κόρασ;    Τυνδάρεως ποῦ ποῦ θυγατρὸς τῆς ἐμῆς ἴδω πόσιν, Μενέλαον; ἐπὶ γὰρ τῷ Κλυταιμήστρας τάφῳ χοὰς χεόμενος ἔκλυον ὡς ἐς Ναυπλίαν ἥκοι σὺν ἀλόχῳ πολυετὴς σεσῳσμένοσ. ἄγετέ με· πρὸς γὰρ δεξιὰν αὐτοῦ θέλω στὰς ἀσπάσασθαι, χρόνιος εἰσιδὼν φίλον.   Μενέλαος ὦ πρέσβυ, χαῖρε, Ζηνὸς ὁμόλεκτρον κάρα.   Τυνδάρεως ὦ χαῖρε καὶ σύ, Μενέλεωσ, κήδευμ΄ ἐμόν. ἔα· τὸ μέλλον ὡς κακὸν τὸ μὴ εἰδέναι. ὁ μητροφόντης ὅδε πρὸ δωμάτων δράκων στίλβει νοσώδεις ἀστραπάσ, στύγημ΄ ἐμόν. Μενέλαε, προσφθέγγῃ νιν, ἀνόσιον κάρα;   Μενέλαος τί γάρ; φίλου μοι πατρός ἐστιν ἔκγονοσ.   Τυνδάρεως κείνου γὰρ ὅδε πέφυκε, τοιοῦτος γεγώσ;   Μενέλαος πέφυκεν· εἰ δὲ δυστυχεῖ, τιμητέοσ.   Τυνδάρεως βεβαρβάρωσαι, χρόνιος ὢν ἐν βαρβάροισ.   Μενέλαος ̔ελληνικόν τοι τὸν ὁμόθεν τιμᾶν ἀεί.   Τυνδάρεως καὶ τῶν νόμων γε μὴ πρότερον εἶναι θέλειν.   Μενέλαος πᾶν τοὐξ ἀνάγκης δοῦλόν ἐστ΄ ἐν τοῖς σοφοῖσ.   Τυνδάρεως κέκτησό νυν σὺ τοῦτ΄, ἐγὼ δ΄ οὐ κτήσομαι.   Μενέλαος ὀργὴ γὰρ ἅμα σου καὶ τὸ γῆρας οὐ σοφόν.   Τυνδάρεως πρὸς τόνδ΄ ἀγὼν τίς ἀσοφίας ἥκει πέρι; εἰ τὰ καλὰ πᾶσι φανερὰ καὶ τὰ μὴ καλά, τούτου τίς ἀνδρῶν ἐγένετ΄ ἀσυνετώτεροσ, ὅστις τὸ μὲν δίκαιον οὐκ ἐσκέψατο οὐδ΄ ἦλθεν ἐπὶ τὸν κοινὸν ̔ελλήνων νόμον; ἐπεὶ γὰρ ἐξέπνευσεν ̓αγαμέμνων βίον  πληγεὶς θυγατρὸς τῆς ἐμῆς ὑπὲρ κάρα , αἴσχιστον ἔργον  οὐ γὰρ αἰνέσω ποτέ   χρῆν αὐτὸν ἐπιθεῖναι μὲν αἵματος δίκην, ὁσίαν διώκοντ΄, ἐκβαλεῖν τε δωμάτων μητέρα· τὸ σῶφρόν τ΄ ἔλαβεν ἀντὶ συμφορᾶς καὶ τοῦ νόμου τ΄ ἂν εἴχετ΄ εὐσεβής τ΄ ἂν ἦν. νῦν δ΄ ἐς τὸν αὐτὸν δαίμον΄ ἦλθε μητέρι. κακὴν γὰρ αὐτὴν ἐνδίκως ἡγούμενοσ, αὐτὸς κακίων μητέρ΄ ἐγένετο κτανών.  ἐρήσομαι δέ, Μενέλεωσ, τοσόνδε σε· εἰ τόνδ΄ ἀποκτείνειεν ὁμόλεκτρος γυνή, χὡ τοῦδε παῖς αὖ μητέρ΄ ἀνταποκτενεῖ, κἄπειθ΄ ὁ κείνου γενόμενος φόνῳ φόνον λύσει, πέρας δὴ ποῖ κακῶν προβήσεται; καλῶς ἔθεντο ταῦτα πατέρες οἱ πάλαι· ἐς ὀμμάτων μὲν ὄψιν οὐκ εἴων περᾶν οὐδ΄ εἰς ἀπάντημ΄, ὅστις αἷμ΄ ἔχων κυροῖ, φυγαῖσι δ΄ ὁσιοῦν, ἀνταποκτείνειν δὲ μή. αἰεὶ γὰρ εἷς ἔμελλ΄ ἐνέξεσθαι φόνῳ, τὸ λοίσθιον μίασμα λαμβάνων χεροῖν. ἐγὼ δὲ μισῶ μὲν γυναῖκας ἀνοσίουσ, πρώτην δὲ θυγατέρ΄, ἣ πόσιν κατέκτανεν· ̔ελένην τε, τὴν σὴν ἄλοχον, οὔποτ΄ αἰνέσω οὐδ΄ ἂν προσείποιμ΄· οὐδὲ σὲ ζηλῶ, κακῆς γυναικὸς ἐλθόνθ΄ οὕνεκ΄ ἐς Τροίας πέδον. ἀμυνῶ δ΄, ὅσονπερ δυνατός εἰμι, τῷ νόμῳ, τὸ θηριῶδες τοῦτο καὶ μιαιφόνον παύων, ὃ καὶ γῆν καὶ πόλεις ὄλλυσ΄ ἀεί. ἐπεὶ τίν΄ εἶχεσ, ὦ τάλασ, ψυχὴν τότε, ὅτ΄ ἐξέβαλλε μαστὸν ἱκετεύουσά σε μήτηρ; ἐγὼ μὲν οὐκ ἰδὼν τἀκεῖ κακά, δακρύοις γέροντ΄ ὀφθαλμὸν ἐκτήκω τάλασ. ἓν <δ΄> οὖν λόγοισι τοῖς ἐμοῖς ὁμορροθεῖ· μισῇ γε πρὸς θεῶν καὶ τίνεις μητρὸς δίκασ, μανίαις ἀλαίνων καὶ φόβοισ. τί μαρτύρων ἄλλων ἀκούειν δεῖ μ΄, ἅ γ΄ εἰσορᾶν πάρα; ὡς οὖν ἂν εἰδῇσ, Μενέλεωσ, τοῖσιν θεοῖς μὴ πρᾶσσ΄ ἐναντί΄, ὠφελεῖν τοῦτον θέλων, ἔα δ΄ ὑπ΄ ἀστῶν καταφονευθῆναι πέτροισ, ἢ μὴ ΄πίβαινε Σπαρτιάτιδος χθονόσ. θυγάτηρ δ΄ ἐμὴ θανοῦσ΄ ἔπραξεν ἔνδικα· ἀλλ΄ οὐχὶ πρὸς τοῦτ΄ εἰκὸς ἦν αὐτὴν θανεῖν. ἐγὼ δὲ τἄλλα μακάριος πέφυκ΄ ἀνήρ, πλὴν ἐς θυγατέρασ· τοῦτο δ΄ οὐκ εὐδαιμονῶ.   Χορός ζηλωτὸς ὅστις εὐτύχησεν ἐς τέκνα καὶ μὴ ΄πισήμους συμφορὰς ἐκτήσατο.    ̓ορέστης ὦ γέρον, ἐγώ τοι πρὸς σὲ δειμαίνω λέγειν, ὅπου σὲ μέλλω σήν τε λυπήσειν φρένα. ἐγᾦδ΄, ἀνόσιός εἰμι μητέρα κτανών, ὅσιος δέ γ΄ ἕτερον ὄνομα, τιμωρῶν πατρί. ἀπελθέτω δὴ τοῖς λόγοισιν ἐκποδὼν τὸ γῆρας ἡμῖν τὸ σόν, ὅ μ΄ ἐκπλήσσει λόγου, καὶ καθ΄ ὁδὸν εἶμι· νῦν δὲ σὴν ταρβῶ τρίχα. τί χρῆν με δρᾶσαι; δύο γὰρ ἀντίθες δυοῖν· πατὴρ μὲν ἐφύτευσέν με, σὴ δ΄ ἔτικτε παῖσ, τὸ σπέρμ΄ ἄρουρα παραλαβοῦσ΄ ἄλλου πάρα· ἄνευ δὲ πατρὸς τέκνον οὐκ εἴη ποτ΄ ἄν. ἐλογισάμην οὖν τῷ γένους ἀρχηγέτῃ μᾶλλόν με φῦναι τῆς ὑποστάσης τροφάσ. ἡ σὴ δὲ θυγάτηρ  μητέρ΄ αἰδοῦμαι λέγειν   ἰδίοισιν ὑμεναίοισι κοὐχὶ σώφροσιν ἐς ἀνδρὸς ᾔει λέκτρ΄· ἐμαυτόν, ἢν λέγω κακῶς ἐκείνην, ἐξερῶ· λέξω δ΄ ὅμωσ. Αἴγισθος ἦν ὁ κρυπτὸς ἐν δόμοις πόσισ. τοῦτον κατέκτειν΄, ἐπὶ δ΄ ἔθυσα μητέρα, ἀνόσια μὲν δρῶν, ἀλλὰ τιμωρῶν πατρί. ἐφ΄ οἷς δ΄ ἀπειλεῖς ὡς πετρωθῆναί με χρή, ἄκουσον ὡς ἅπασαν ̔ελλάδ΄ ὠφελῶ. εἰ γὰρ γυναῖκες ἐς τόδ΄ ἥξουσιν θράσουσ, ἄνδρας φονεύειν, καταφυγὰς ποιούμεναι ἐς τέκνα, μαστοῖς τὸν ἔλεον θηρώμεναι, παρ΄ οὐδὲν αὐταῖς ἦν ἂν ὀλλύναι πόσεις ἐπίκλημ΄ ἐχούσαις ὅ τι τύχοι. δράσας δ΄ ἐγὼ δείν΄, ὡς σὺ κομπεῖσ, τόνδ΄ ἔπαυσα τὸν νόμον. μισῶν δὲ μητέρ΄ ἐνδίκως ἀπώλεσα, ἥτις μεθ΄ ὅπλων ἄνδρ΄ ἀπόντ΄ ἐκ δωμάτων πάσης ὑπὲρ γῆς ̔ελλάδος στρατηλάτην προύδωκε κοὐκ ἔσῳσ΄ ἀκήρατον λέχοσ· ἐπεὶ δ΄ ἁμαρτοῦσ΄ ᾔσθετ΄, οὐχ αὑτῇ δίκην ἐπέθηκεν, ἀλλ΄, ὡς μὴ δίκην δοίη πόσει, ἐζημίωσε πατέρα κἀπέκτειν΄ ἐμόν. πρὸς θεῶν  ἐν οὐ καλῷ μὲν ἐμνήσθην θεῶν, φόνον δικάζων· εἰ δὲ δὴ τὰ μητέρος σιγῶν ἐπῄνουν, τί μ΄ ἂν ἔδρασ΄ ὁ κατθανών; οὐκ ἄν με μισῶν ἀνεχόρευ΄ ̓ερινύσιν; ἢ μητρὶ μὲν πάρεισι σύμμαχοι θεαί, τῷ δ΄ οὐ πάρεισι, μᾶλλον ἠδικημένῳ; σύ τοι φυτεύσας θυγατέρ΄, ὦ γέρον, κακὴν ἀπώλεσάς με· διὰ τὸ γὰρ κείνης θράσος πατρὸς στερηθεὶς ἐγενόμην μητροκτόνοσ. ὁρᾷσ, ̓οδυσσέως ἄλοχον οὐ κατέκτανε Τηλέμαχοσ· οὐ γὰρ ἐπεγάμει πόσει πόσιν, μένει δ΄ ἐν οἴκοις ὑγιὲς εὐνατήριον.  ὁρᾷς δ΄ ̓απόλλων΄, ὃς μεσομφάλους ἕδρας ναίων βροτοῖσι στόμα νέμει σαφέστατον, ᾧ πειθόμεσθα πάνθ΄ ὅσ΄ ἂν κεῖνος λέγῃ· τούτῳ πιθόμενος τὴν τεκοῦσαν ἔκτανον. ἐκεῖνον ἡγεῖσθ΄ ἀνόσιον καὶ κτείνετε· ἐκεῖνος ἥμαρτ΄, οὐκ ἐγώ. τί χρῆν με δρᾶν; ἢ οὐκ ἀξιόχρεως ὁ θεὸς ἀναφέροντί μοι μίασμα λῦσαι; ποῖ τις οὖν ἔτ΄ ἂν φύγοι, εἰ μὴ ὁ κελεύσας ῥύσεταί με μὴ θανεῖν; ἀλλ΄ ὡς μὲν οὐκ εὖ μὴ λέγ΄ εἴργασται τάδε, ἡμῖν δὲ τοῖς δράσασιν οὐκ εὐδαιμόνωσ. γάμοι δ΄ ὅσοις μὲν εὖ καθεστᾶσιν βροτῶν, μακάριος αἰών· οἷς δὲ μὴ πίπτουσιν εὖ, τά τ΄ ἔνδον εἰσὶ τά τε θύραζε δυστυχεῖσ.   Χορός αἰεὶ γυναῖκες ἐμποδὼν ταῖς συμφοραῖς ἔφυσαν ἀνδρῶν πρὸς τὸ δυστυχέστερον.   Τυνδάρεως ἐπεὶ θρασύνῃ κοὐχ ὑποστέλλῃ λόγῳ, οὕτω δ΄ ἀμείβῃ μ΄ ὥστε μ΄ ἀλγῆσαι φρένα, μᾶλλόν μ΄ ἀνάξεις ἐπὶ σὸν ἐξελθεῖν φόνον· καλὸν πάρεργον δ΄ αὐτὸ θήσομαι πόνων ὧν εἵνεκ΄ ἦλθον θυγατρὶ κοσμήσων τάφον. μολὼν γὰρ εἰς ἔκκλητον ̓αργείων ὄχλον ἑκοῦσαν οὐχ ἑκοῦσαν ἐπισείσω πόλιν σοὶ σῇ τ΄ ἀδελφῇ, λεύσιμον δοῦναι δίκην. μᾶλλον δ΄ ἐκείνη σοῦ θανεῖν ἐστ΄ ἀξία, ἣ τῇ τεκούσῃ σ΄ ἠγρίωσ΄, ἐς οὖς ἀεὶ πέμπουσα μύθους ἐπὶ τὸ δυσμενέστερον, ὀνείρατ΄ ἀγγέλλουσα τὰ ̓αγαμέμνονοσ, καὶ τοῦθ΄  ὃ μισήσειαν  Αἰγίσθου λέχος   οἱ νέρτεροι θεοί· καὶ γὰρ ἐνθάδ΄ ἦν πικρόν· ἕως ὑφῆψε δῶμ΄ ἀνηφαίστῳ πυρί. Μενέλαε, σοὶ δὲ τάδε λέγω δράσω τε πρόσ· εἰ τοὐμὸν ἔχθος ἐναριθμῇ κῆδός τ΄ ἐμόν, μὴ τῷδ΄ ἀμύνειν φόνον ἐναντίον θεοῖσ· ἔα δ΄ ὑπ΄ ἀστῶν καταφονευθῆναι πέτροισ, ἢ μὴ ΄πίβαινε Σπαρτιάτιδος χθονόσ. τοσαῦτ΄ ἀκούσας ἴσθι, μηδὲ δυσσεβεῖς ἕλῃ, παρώσας εὐσεβεστέρους φίλουσ· ἡμᾶς δ΄ ἀπ΄ οἴκων ἄγετε τῶνδε, πρόσπολοι.   ̓ορέστης στεῖχ΄, ὡς ἀθορύβως οὑπιὼν ἡμῖν λόγος πρὸς τόνδ΄ ἵκηται, γῆρας ἀποφυγὼν τὸ σόν. Μενέλαε, ποῖ σὸν πόδ΄ ἐπὶ συννοίᾳ κυκλεῖσ, διπλῆς μερίμνης διπτύχους ἰὼν ὁδούσ;   Μενέλαος ἔασον· ἐν ἐμαυτῷ τι συννοούμενος ὅποι τράπωμαι τῆς τύχης ἀμηχανῶ.   ̓ορέστης μή νυν πέραινε τὴν δόκησιν, ἀλλ΄ ἐμοὺς λόγους ἀκούσας πρόσθε, βουλεύου τότε.   Μενέλαος λέγ΄· εὖ γὰρ εἶπασ· ἔστι δ΄ οὗ σιγὴ λόγου κρείσσων γένοιτ΄ ἄν. ἔστι δ΄ οὗ σιγῆς λόγοσ.    ̓ορέστης λέγοιμ΄ ἂν ἤδη. τὰ μακρὰ τῶν σμικρῶν λόγων ἐπίπροσθέν ἐστι καὶ σαφῆ μᾶλλον κλύειν. ἐμοὶ σὺ τῶν σῶν, Μενέλεωσ, μηδὲν δίδου, ἃ δ΄ ἔλαβες ἀπόδος πατρὸς ἐμοῦ λαβὼν πάρα.   οὐ χρήματ΄ εἶπον· χρήματ΄, ἢν ψυχὴν ἐμὴν σῴσῃσ, ἅπερ μοι φίλτατ΄ ἐστὶ τῶν ἐμῶν.    ἀδικῶ· λαβεῖν χρή μ΄ ἀντὶ τοῦδε τοῦ κακοῦ ἄδικόν τι παρὰ σοῦ· καὶ γὰρ ̓αγαμέμνων πατὴρ ἀδίκως ἀθροίσας ̔ελλάδ΄ ἦλθ΄ ὑπ΄ ̓́ιλιον, οὐκ ἐξαμαρτὼν αὐτόσ, ἀλλ΄ ἁμαρτίαν τῆς σῆς γυναικὸς ἀδικίαν τ΄ ἰώμενοσ. ἓν μὲν τόδ΄ ἡμῖν ἀνθ΄ ἑνὸς δοῦναί σε χρή. ἀπέδοτο δ΄, ὡς χρὴ τοῖς φίλοισι τοὺς φίλουσ, τὸ σῶμ΄ ἀληθῶσ, σοὶ παρ΄ ἀσπίδ΄ ἐκπονῶν, ὅπως σὺ τὴν σὴν ἀπολάβοις ξυνάορον. ἀπότεισον οὖν μοι ταὐτὸ τοῦτ΄ ἐκεῖ λαβών, μίαν πονήσας ἡμέραν, ἡμῶν ὕπερ σωτήριος στάσ, μὴ δέκ΄ ἐκπλήσας ἔτη. ἃ δ΄ Αὐλὶς ἔλαβε σφάγι΄ ἐμῆς ὁμοσπόρου, ἐῶ σ΄ ἔχειν ταῦθ΄· ̔ερμιόνην μὴ κτεῖνε σύ. δεῖ γὰρ σ΄ ἐμοῦ πράσσοντος ὡς πράσσω τὰ νῦν πλέον φέρεσθαι, κἀμὲ συγγνώμην ἔχειν. ψυχὴν δ΄ ἐμὴν δὸς τῷ ταλαιπώρῳ πατρὶ κἀμῆς ἀδελφῆσ, παρθένου μακρὸν χρόνον· θανὼν γὰρ οἶκον ὀρφανὸν λείψω πατρόσ. ἐρεῖσ· ἀδύνατον. αὐτὸ τοῦτο· τοὺς φίλους ἐν τοῖς κακοῖς χρὴ τοῖς φίλοισιν ὠφελεῖν· ὅταν δ΄ ὁ δαίμων εὖ διδῷ, τί δεῖ φίλων; ἀρκεῖ γὰρ αὐτὸς ὁ θεὸς ὠφελεῖν θέλων. φιλεῖν δάμαρτα πᾶσιν ̔́ελλησιν δοκεῖσ· κοὐχ ὑποτρέχων σε τοῦτο θωπείᾳ λέγω· ταύτης ἱκνοῦμαί σ΄  ὦ μέλεος ἐμῶν κακῶν, ἐς οἷον ἥκω. τί δέ; ταλαιπωρεῖν με δεῖ· ὑπὲρ γὰρ οἴκου παντὸς ἱκετεύω τάδε. ὦ πατρὸς ὅμαιμε θεῖε, τὸν κατὰ χθονὸς θανόντ΄ ἀκούειν τάδε δόκει, ποτωμένην ψυχὴν ὑπὲρ σοῦ, καὶ λέγειν ἃ ἐγὼ λέγω, ταὔτ΄ ἔς τε δάκρυα καὶ γόους καὶ συμφοράσ. εἴρηκα κἀπῄτηκα τὴν σωτηρίαν, θηρῶν ὃ πάντες κοὐκ ἐγὼ ζητῶ μόνοσ.   Χορός κἀγώ σ΄ ἱκνοῦμαι καὶ γυνή περ οὖσ΄ ὅμως τοῖς δεομένοισιν ὠφελεῖν· οἷός τε δ΄ εἶ.    Μενέλαος ̓ορέστ΄, ἐγώ τοι σὸν καταιδοῦμαι κάρα καὶ ξυμπονῆσαι σοῖς κακοῖσι βούλομαι· καὶ χρὴ γὰρ οὕτω τῶν ὁμαιμόνων κακὰ ξυνεκκομίζειν, δύναμιν ἢν διδῷ θεόσ, θνῄσκοντα καὶ κτείνοντα τοὺς ἐναντίουσ· τὸ δ΄ αὖ δύνασθαι πρὸς θεῶν χρῄζω τυχεῖν. ἥκω γὰρ ἀνδρῶν συμμάχων κενὸν δόρυ ἔχων, πόνοισι μυρίοις ἀλώμενοσ, σμικρᾷ σὺν ἀλκῇ τῶν λελειμμένων φίλων. μάχῃ μὲν οὖν ἂν οὐχ ὑπερβαλοίμεθα Πελασγὸν ̓́αργοσ· εἰ δὲ μαλθακοῖς λόγοις δυναίμεθ΄, ἐνταῦθ΄ ἐλπίδος προσήκομεν. σμικροῖσι μὲν γὰρ μεγάλα πῶς ἕλοι τις ἄν; πόνοισιν; ἀμαθὲς καὶ τὸ βούλεσθαι τάδε. ὅταν γὰρ ἡβᾷ δῆμος εἰς ὀργὴν πεσών, ὅμοιον ὥστε πῦρ κατασβέσαι λάβρον· εἰ δ΄ ἡσύχως τις αὑτὸν ἐντείνοντι μὲν χαλῶν ὑπείκοι καιρὸν εὐλαβούμενοσ, ἴσως ἂν ἐκπνεύσειεν· ἢν δ΄ ἀνῇ πνοάσ, τύχοις ἂν αὐτοῦ ῥᾳδίως ὅσον θέλεισ. ἔνεστι δ΄ οἶκτοσ, ἔνι δὲ καὶ θυμὸς μέγασ, καραδοκοῦντι κτῆμα τιμιώτατον. ἐλθὼν δὲ Τυνδάρεών τέ σοι πειράσομαι πόλιν τε πεῖσαι τῷ λίαν χρῆσθαι καλῶσ. καὶ ναῦς γὰρ ἐνταθεῖσα πρὸς βίαν ποδὶ ἔβαψεν, ἔστη δ΄ αὖθισ, ἢν χαλᾷ πόδα. μισεῖ γὰρ ὁ θεὸς τὰς ἄγαν προθυμίασ, μισοῦσι δ΄ ἀστοί· δεῖ δέ μ΄  οὐκ ἄλλως λέγω   σῴζειν σε σοφίᾳ, μὴ βίᾳ τῶν κρεισσόνων. ἀλκῇ δέ σ΄ οὐκ ἄν, ᾗ σὺ δοξάζεις ἴσωσ, σῴσαιμ΄ ἄν· οὐ γὰρ ῥᾴδιον λόγχῃ μιᾷ στῆσαι τροπαῖα τῶν κακῶν ἅ σοι πάρα. οὐ γάρ ποτ΄ ̓́αργους γαῖαν ἐς τὸ μαλθακὸν προσηγόμεσθα· νῦν δ΄ ἀναγκαίως ἔχει. δούλοισιν εἶναι τοῖς σοφοῖσι τῆς τύχης   ̓ορέστης ὦ πλὴν γυναικὸς οὕνεκα στρατηλατεῖν τἄλλ΄ οὐδέν, ὦ κάκιστε τιμωρεῖν φίλοισ, φεύγεις ἀποστραφείς με, τὰ δ΄ ̓αγαμέμνονος φροῦδ΄; ἄφιλος ἦσθ΄ ἄρ΄, ὦ πάτερ, πράσσων κακῶσ. οἴμοι, προδέδομαι, κοὐκέτ΄ εἰσὶν ἐλπίδεσ, ὅποι τραπόμενος θάνατον ̓αργείων φύγω· οὗτος γὰρ ἦν μοι καταφυγὴ σωτηρίασ. ἀλλ΄ εἰσορῶ γὰρ τόνδε φίλτατον βροτῶν Πυλάδην δρόμῳ στείχοντα Φωκέων ἄπο, ἡδεῖαν ὄψιν· πιστὸς ἐν κακοῖς ἀνὴρ κρείσσων γαλήνης ναυτίλοισιν εἰσορᾶν.     Πυλάδης θᾶσσον ᾗ με χρῆν προβαίνων ἱκόμην δι΄ ἄστεωσ, σύλλογον πόλεως ἀκούσασ, τὸν δ΄ ἰδὼν αὐτὸς σαφῶσ, ἐπὶ σὲ σύγγονόν τε τὴν σήν, ὡς κτενοῦντας αὐτίκα. τί τάδε; πῶς ἔχεισ; τί πράσσεισ, φίλταθ΄ ἡλίκων ἐμοὶ καὶ φίλων καὶ συγγενείασ; πάντα γὰρ τάδ΄ εἶ σύ μοι.   ̓ορέστης οἰχόμεσθ΄, ὡς ἐν βραχεῖ σοι τἀμὰ δηλώσω κακά.   Πυλάδης συγκατασκάπτοις ἂν ἡμᾶσ· κοινὰ γὰρ τὰ τῶν φίλων.   ̓ορέστης Μενέλεως κάκιστος ἐς ἐμὲ καὶ κασιγνήτην ἐμήν.   Πυλάδης εἰκότωσ, κακῆς γυναικὸς ἄνδρα γίγνεσθαι κακόν.   ̓ορέστης ὥσπερ οὐκ ἐλθὼν ἔμοιγε ταὐτὸν ἀπέδωκεν μολών.   Πυλάδης ἦ γάρ ἐστιν ὡς ἀληθῶς τήνδ΄ ἀφιγμένος χθόνα;   ̓ορέστης χρόνιοσ· ἀλλ΄ ὅμως τάχιστα κακὸς ἐφωράθη φίλοισ.   Πυλάδης καὶ δάμαρτα τὴν κακίστην ναυστολῶν ἐλήλυθεν;   ̓ορέστης οὐκ ἐκεῖνοσ, ἀλλ΄ ἐκείνη κεῖνον ἐνθάδ΄ ἤγαγεν.   Πυλάδης ποῦ ΄στιν ἣ πλείστους ̓αχαιῶν ὤλεσεν γυνὴ μία;   ̓ορέστης ἐν δόμοις ἐμοῖσιν, εἰ δὴ τούσδ΄ ἐμοὺς καλεῖν χρεών.   Πυλάδης σὺ δὲ τίνας λόγους ἔλεξας σοῦ κασιγνήτῳ πατρόσ;   ̓ορέστης μή μ΄ ἰδεῖν θανόνθ΄ ὑπ΄ ἀστῶν καὶ κασιγνήτην ἐμήν.   Πυλάδης πρὸς θεῶν, τί πρὸς τάδ΄ εἶπε; τόδε γὰρ εἰδέναι θέλω.   ̓ορέστης εὐλαβεῖθ΄, ὃ τοῖς φίλοισι δρῶσιν οἱ κακοὶ φίλοι.   Πυλάδης σκῆψιν ἐς ποίαν προβαίνων; τοῦτο πάντ΄ ἔχω μαθών.   ̓ορέστης οὗτος ἦλθ΄, ὁ τὰς ἀρίστας θυγατέρας σπείρας πατήρ.   Πυλάδης Τυνδάρεων λέγεισ· ἴσως σοι θυγατέρος θυμούμενοσ;   ̓ορέστης αἰσθάνῃ. τὸ τοῦδε κῆδος μᾶλλον εἵλετ΄ ἢ πατρόσ.   Πυλάδης κοὐκ ἐτόλμησεν πόνων σῶν ἀντιλάζυσθαι παρών;   ̓ορέστης οὐ γὰρ αἰχμητὴς πέφυκεν, ἐν γυναιξὶ δ΄ ἄλκιμοσ.   Πυλάδης ἐν κακοῖς ἄρ΄ εἶ μεγίστοισ· καί σ΄ ἀναγκαῖον θανεῖν;   ̓ορέστης ψῆφον ἀμφ΄ ἡμῶν πολίτας ἐπὶ φόνῳ θέσθαι χρεών.   Πυλάδης ἣ κρινεῖ τί χρῆμα; λέξον· διὰ φόβου γὰρ ἔρχομαι.   ̓ορέστης ἢ θανεῖν ἢ ζῆν· ὁ μῦθος οὐ μακρὸς μακρῶν πέρι.   Πυλάδης φεῦγέ νυν λιπὼν μέλαθρα σὺν κασιγνήτῃ σέθεν.   ̓ορέστης οὐχ ὁρᾷσ; φυλασσόμεσθα φρουρίοισι πανταχῇ.   Πυλάδης εἶδον ἄστεως ἀγυιὰς τεύχεσιν πεφραγμένασ.   ̓ορέστης ὡσπερεὶ πόλις πρὸς ἐχθρῶν σῶμα πυργηρούμεθα.    Πυλάδης κἀμὲ νῦν ἐροῦ τί πάσχω· καὶ γὰρ αὐτὸς οἴχομαι.   ̓ορέστης πρὸς τίνοσ; τοῦτ΄ ἂν προσείη τοῖς ἐμοῖς κακοῖς κακόν.   Πυλάδης Στρόφιος ἤλασέν μ΄ ἀπ΄ οἴκων φυγάδα θυμωθεὶς πατήρ.   ̓ορέστης ἴδιον ἢ κοινὸν πολίταις ἐπιφέρων ἔγκλημά τι;   Πυλάδης ὅτι συνηράμην φόνον σοι μητρόσ, ἀνόσιον λέγων.   ̓ορέστης ὦ τάλασ, ἔοικε καὶ σὲ τἀμὰ λυπήσειν κακά.   Πυλάδης οὐχὶ Μενέλεω τρόποισι χρώμεθ΄· οἰστέον τάδε.   ̓ορέστης οὐ φοβῇ μή σ΄ ̓́αργος ὥσπερ κἄμ΄ ἀποκτεῖναι θέλῃ;   Πυλάδης οὐ προσήκομεν κολάζειν τοῖσδε, Φωκέων δὲ γῇ.   ̓ορέστης δεινὸν οἱ πολλοί, κακούργους ὅταν ἔχωσι προστάτασ.   Πυλάδης ἀλλ΄ ὅταν χρηστοὺς λάβωσι, χρηστὰ βουλεύουσ΄ ἀεί.   ̓ορέστης εἶἑν. ἐς κοινὸν λέγειν χρή.   Πυλάδης τίνος ἀναγκαίου πέρι;   ̓ορέστης εἰ λέγοιμ΄ ἀστοῖσιν ἐλθὼν     Πυλάδης ὡς ἔδρασας ἔνδικα;   ̓ορέστης πατρὶ τιμωρῶν ἐμαυτοῦ;   Πυλάδης μὴ λάβωσί σ΄ ἄσμενοι.   ̓ορέστης ἀλλ΄ ὑποπτήξας σιωπῇ κατθάνω;   Πυλάδης δειλὸν τόδε.   ̓ορέστης πῶς ἂν οὖν δρῴην;   Πυλάδης ἔχεις τιν΄, ἢν μένῃσ, σωτηρίαν;   ̓ορέστης οὐκ ἔχω.   Πυλάδης μολόντι δ΄ ἐλπίς ἐστι σωθῆναι κακῶν;   ̓ορέστης εἰ τύχοι, γένοιτ΄ ἄν.   Πυλάδης οὐκοῦν τοῦτο κρεῖσσον ἢ μένειν.   ̓ορέστης ἀλλὰ δῆτ΄ ἔλθω.   Πυλάδης θανὼν γοῦν ὧδε κάλλιον θανῇ.   ̓ορέστης εὖ λέγεισ· φεύγω τὸ δειλὸν τῇδε.   Πυλάδης μᾶλλον ἢ μένων.   ̓ορέστης καὶ τὸ πρᾶγμά γ΄ ἔνδικόν μοι.   Πυλάδης τῷ Δοκεῖν εὔχου μόνον.   ̓ορέστης καί τις ἄν γέ μ΄ οἰκτίσειε . . . .   Πυλάδης μέγα γὰρ ἡ εὐγένειά σου.   ̓ορέστης θάνατον ἀσχάλλων πατρῷον.   Πυλάδης πάντα ταῦτ΄ ἐν ὄμμασιν.    ̓ορέστης ἰτέον, ὡς ἄνανδρον ἀκλεῶς κατθανεῖν.   Πυλάδης αἰνῶ τάδε.   ̓ορέστης ἦ λέγωμεν οὖν ἀδελφῇ ταῦτ΄ ἐμῇ;   Πυλάδης μὴ πρὸς θεῶν.   ̓ορέστης δάκρυα γοῦν γένοιτ΄ ἄν.   Πυλάδης οὐκοῦν οὗτος οἰωνὸς μέγασ.   ̓ορέστης δηλαδὴ σιγᾶν ἄμεινον.   Πυλάδης τῷ χρόνῳ δὲ κερδανεῖσ.   ̓ορέστης κεῖνό μοι μόνον πρόσαντεσ.   Πυλάδης τί τόδε καινὸν αὖ λέγεισ;   ̓ορέστης μὴ θεαί μ΄ οἴστρῳ κατάσχωσι.   Πυλάδης ἀλλὰ κηδεύσω σ΄ ἐγώ.   ̓ορέστης δυσχερὲς ψαύειν νοσοῦντος ἀνδρόσ.   Πυλάδης οὐκ ἔμοιγε σοῦ.   ̓ορέστης εὐλαβοῦ λύσσης μετασχεῖν τῆς ἐμῆσ.   Πυλάδης τόδ΄ οὖν ἴτω.   ̓ορέστης οὐκ ἄρ΄ ὀκνήσεισ;   Πυλάδης ὄκνος γὰρ τοῖς φίλοις κακὸν μέγα.   ̓ορέστης ἕρπε νυν οἴαξ ποδός μοι.   Πυλάδης φίλα γ΄ ἔχων κηδεύματα.   ̓ορέστης καί με πρὸς τύμβον πόρευσον πατρόσ.   Πυλάδης ὡς τί δὴ τόδε;   ̓ορέστης ὥς νιν ἱκετεύσω με σῶσαι.   Πυλάδης τό γε δίκαιον ὧδ΄ ἔχει.   ̓ορέστης μητέρος δὲ μηδ΄ ἴδοιμι μνῆμα.   Πυλάδης πολεμία γὰρ ἦν. ἀλλ΄ ἔπειγ΄, ὡς μή σε πρόσθε ψῆφος ̓αργείων ἕλῃ, περιβαλὼν πλευροῖς ἐμοῖσι πλευρὰ νωχελῆ νόσῳ· ὡς ἐγὼ δι΄ ἄστεώς σε, σμικρὰ φροντίζων ὄχλου, οὐδὲν αἰσχυνθεὶς ὀχήσω. ποῦ γὰρ ὢν δείξω φίλοσ, εἴ σε μὴ ΄ν δειναῖσιν ὄντα συμφοραῖς ἐπαρκέσω;   ̓ορέστης τοῦτ΄ ἐκεῖνο, <20κτᾶσθ΄ ἑταίρουσ, μὴ τὸ συγγενὲς μόνον20>· ὡς ἀνὴρ ὅστις τρόποισι συντακῇ, θυραῖος ὢν μυρίων κρείσσων ὁμαίμων ἀνδρὶ κεκτῆσθαι φίλοσ.      Χορός ὁ μέγας ὄλβος ἅ τ΄ ἀρετὰ μέγα φρονοῦσ΄ ἀν΄ ̔ελλάδα καὶ παρὰ Σιμουντίοις ὀχετοῖς πάλιν ἀνῆλθ΄ ἐξ εὐτυχίας ̓ατρείδαις πάλαι παλαιᾶς ἀπὸ συμφορᾶς δόμων, ὁπότε χρυσείας ἔρις ἀρνὸς ἤλυθε Τανταλίδαισ, οἰκτρότατα θοινάματα καὶ σφάγια γενναίων τεκέων· ὅθεν φόνῳ φόνος ἐξαμεί- βων δι΄ αἵματος οὐ προλεί- πει δισσοῖσιν ̓ατρείδαισ.   Χορός τὸ καλὸν οὐ καλόν, τοκέων πυριγενεῖ τεμεῖν παλάμᾳ χρόα μελάνδετον δὲ φόνῳ ξίφος ἐς αὐγὰς ἀελίοιο δεῖξαι· τὸ δ΄ εὖ κακουργεῖν ἀσέβεια ποικίλα κακοφρόνων τ΄ ἀνδρῶν παράνοια. θανάτου γὰρ ἀμφὶ φόβῳ Τυνδαρὶς ἰάχησε τάλαι- να· Τέκνον, οὐ τολμᾷς ὅσια κτείνων σὰν ματέρα· μὴ πατρῴ- αν τιμῶν χάριν ἐξανά- ψῃ δύσκλειαν ἐς αἰεί.   Χορός τίς νόσος ἢ τίνα δάκρυα καὶ τίς ἔλεος μείζων κατὰ γᾶν ἢ ματροκτόνον αἷμα χειρὶ θέσθαι; οἷον ἔργον τελέσας βεβάκχευται μανίαισ, Εὐμενίσι θήραμα, φόνον δρομάσι δινεύων βλεφάροισ, ̓αγαμεμνόνιος παῖσ. ὦ μέλεοσ, ματρὸς ὅτε χρυσεοπηνήτων φαρέων μαστὸν ὑπερτέλλοντ΄ ἐσιδὼν σφάγιον ἔθετο ματέρα, πατρῴ- ων παθέων ἀμοιβάν.     ̓ηλέκτρα γυναῖκεσ, ἦ που τῶνδ΄ ἀφώρμηται δόμων τλήμων ̓ορέστης θεομανεῖ λύσσῃ δαμείσ;   Χορός ἥκιστα· πρὸς δ΄ ̓αργεῖον οἴχεται λεών, ψυχῆς ἀγῶνα τὸν προκείμενον πέρι δώσων, ἐν ᾧ ζῆν ἢ θανεῖν ὑμᾶς χρεών.   ̓ηλέκτρα οἴμοι· τί χρῆμ΄ ἔδρασε; τίς δ΄ ἔπεισέ νιν;   Χορός Πυλάδησ· ἔοικε δ΄ οὐ μακρὰν ὅδ΄ ἄγγελος λέξειν τὰ κεῖθεν σοῦ κασιγνήτου πέρι.   ̓́αγγελος ὦ τλῆμον, ὦ δύστηνε τοῦ στρατηλάτου ̓αγαμέμνονος παῖ, πότνι΄ ̓ηλέκτρα, λόγους ἄκουσον οὕς σοι δυστυχεῖς ἥκω φέρων.   ̓ηλέκτρα αἰαῖ, διοιχόμεσθα· δῆλος εἶ λόγῳ. κακῶν γὰρ ἥκεισ, ὡς ἔοικεν, ἄγγελοσ.   ̓́αγγελος ψήφῳ Πελασγῶν σὸν κασίγνητον θανεῖν καὶ σέ, ὦ τάλαιν΄, ἔδοξε τῇδ΄ ἐν ἡμέρᾳ.   ̓ηλέκτρα οἴμοι· προσῆλθεν ἐλπίσ, ἣν φοβουμένη πάλαι τὸ μέλλον ἐξετηκόμην γόοισ. ἀτὰρ τίς ἁγών, τίνες ἐν ̓αργείοις λόγοι καθεῖλον ἡμᾶς κἀπεκύρωσαν θανεῖν; λέγ΄, ὦ γεραιέ· πότερα λευσίμῳ χερὶ ἢ διὰ σιδήρου πνεῦμ΄ ἀπορρῆξαί με δεῖ, κοινὰς ἀδελφῷ συμφορὰς κεκτημένην;    ̓́αγγελος ἐτύγχανον μὲν ἀγρόθεν πυλῶν ἔσω βαίνων, πυθέσθαι δεόμενος τά τ΄ ἀμφὶ σοῦ τά τ΄ ἀμφ΄ ̓ορέστου· σῷ γὰρ εὔνοιαν πατρὶ ἀεί ποτ΄ εἶχον, καί μ΄ ἔφερβε σὸς δόμος πένητα μέν, χρῆσθαι δὲ γενναῖον φίλοισ. ὁρῶ δ΄ ὄχλον στείχοντα καὶ θάσσοντ΄ ἄκραν, οὗ φασι πρῶτον Δαναὸν Αἰγύπτῳ δίκας διδόντ΄ ἀθροῖσαι λαὸν ἐς κοινὰς ἕδρασ. ἀστῶν δὲ δή τιν΄ ἠρόμην ἄθροισμ΄ ἰδών· Τί καινὸν ̓́αργει; μῶν τι πολεμίων πάρα ἄγγελμ΄ ἀνεπτέρωκε Δαναϊδῶν πόλιν; ὃ δ΄ εἶπ΄· ̓ορέστην κεῖνον οὐχ ὁρᾷς πέλας στείχοντ΄, ἀγῶνα θανάσιμον δραμούμενον; ὁρῶ δ΄ ἄελπτον φάσμ΄, ὃ μήποτ΄ ὤφελον, Πυλάδην τε καὶ σὸν σύγγονον στείχονθ΄ ὁμοῦ, τὸν μὲν κατηφῆ καὶ παρειμένον νόσῳ, τὸν δ΄ ὥστ΄ ἀδελφὸν ἴσα φίλῳ λυπούμενον, νόσημα κηδεύοντα παιδαγωγίᾳ. ἐπεὶ δὲ πλήρης ἐγένετ΄ ̓αργείων ὄχλοσ, κῆρυξ ἀναστὰς εἶπε· Τίς χρῄζει λέγειν, πότερον ̓ορέστην κατθανεῖν ἢ μὴ χρεών, μητροκτονοῦντα; κἀπὶ τῷδ΄ ἀνίσταται Ταλθύβιοσ, ὃς σῷ πατρὶ συνεπόρθει Φρύγασ. ἔλεξε δ΄, ὑπὸ τοῖς δυναμένοισιν ὢν ἀεί, διχόμυθα, πατέρα μὲν σὸν ἐκπαγλούμενοσ, σὸν δ΄ οὐκ ἐπαινῶν σύγγονον, καλοὺς κακοὺς λόγους ἑλίσσων, ὅτι καθισταίη νόμους ἐς τοὺς τεκόντας οὐ καλούσ· τὸ δ΄ ὄμμ΄ ἀεὶ φαιδρωπὸν ἐδίδου τοῖσιν Αἰγίσθου φίλοισ. τὸ γὰρ γένος τοιοῦτον· ἐπὶ τὸν εὐτυχῆ πηδῶσ΄ ἀεὶ κήρυκεσ· ὅδε δ΄ αὐτοῖς φίλοσ, ὃς ἂν δύνηται πόλεος ἔν τ΄ ἀρχαῖσιν ᾖ.  ἐπὶ τῷδε δ΄ ἠγόρευε Διομήδης ἄναξ. οὗτος κτανεῖν μὲν οὔτε σὲ οὔτε σύγγονον εἴα, φυγῇ δὲ ζημιοῦντας εὐσεβεῖν. ἐπερρόθησαν δ΄ οἳ μὲν ὡς καλῶς λέγοι, οἳ δ΄ οὐκ ἐπῄνουν. κἀπὶ τῷδ΄ ἀνίσταται ἀνήρ τις ἀθυρόγλωσσοσ, ἰσχύων θράσει, ̓αργεῖος οὐκ ̓αργεῖοσ, ἠναγκασμένοσ, θορύβῳ τε πίσυνος κἀμαθεῖ παρρησίᾳ, πιθανὸς ἔτ΄ αὐτοὺς περιβαλεῖν κακῷ τινι· ὅταν γὰρ ἡδύς τις λόγοις φρονῶν κακῶς πείθῃ τὸ πλῆθοσ, τῇ πόλει κακὸν μέγα· ὅσοι δὲ σὺν νῷ χρηστὰ βουλεύουσ΄ ἀεί, κἂν μὴ παραυτίκ΄, αὖθίς εἰσι χρήσιμοι πόλει. θεᾶσθαι δ΄ ὧδε χρὴ τὸν προστάτην ἰδόνθ΄· ὅμοιον γὰρ τὸ χρῆμα γίγνεται τῷ τοὺς λόγους λέγοντι καὶ τιμωμένῳ. ὃς εἶπ΄ ̓ορέστην καὶ σὲ ἀποκτεῖναι πέτροις βάλλοντασ· ὑπὸ δ΄ ἔτεινε Τυνδάρεως λόγους τῷ σφὼ κατακτείνοντι τοιούτους λέγειν. ἄλλος δ΄ ἀναστὰς ἔλεγε τῷδ΄ ἐναντία, μορφῇ μὲν οὐκ εὐωπόσ, ἀνδρεῖος δ΄ ἀνήρ, ὀλιγάκις ἄστυ κἀγορᾶς χραίνων κύκλον, αὐτουργός  οἵπερ καὶ μόνοι σῴζουσι γῆν   ξυνετὸς δέ, χωρεῖν ὁμόσε τοῖς λόγοις θέλων, ἀκέραιοσ, ἀνεπίπληκτον ἠσκηκὼς βίον· ὃς εἶπ΄ ̓ορέστην παῖδα τὸν ̓αγαμέμνονος στεφανοῦν, ὃς ἠθέλησε τιμωρεῖν πατρί, κακὴν γυναῖκα κἄθεον κατακτανών, ἣ κεῖν΄ ἀφῄρει, μήθ΄ ὁπλίζεσθαι χέρα μήτε στρατεύειν ἐκλιπόντα δώματα, εἰ τἄνδον οἰκουρήμαθ΄ οἱ λελειμμένοι φθείρουσιν, ἀνδρῶν εὔνιδας λωβώμενοι. καὶ τοῖς γε χρηστοῖς εὖ λέγειν ἐφαίνετο.  κοὐδεὶς ἔτ΄ εἶπε. σὸς δ΄ ἐπῆλθε σύγγονοσ, ἔλεξε δ΄· ὦ γῆν ̓ινάχου κεκτημένοι, πάλαι Πελασγοί, Δαναί̈δαι δεύτερον, ὑμῖν ἀμύνων οὐδὲν ἧσσον ἢ πατρὶ ἔκτεινα μητέρ΄. εἰ γὰρ ἀρσένων φόνος ἔσται γυναιξὶν ὅσιοσ, οὐ φθάνοιτ΄ ἔτ΄ ἂν θνῄσκοντεσ, ἢ γυναιξὶ δουλεύειν χρεών· τοὐναντίον δὲ δράσετ΄ ἢ δρᾶσαι χρεών. νῦν μὲν γὰρ ἡ προδοῦσα λέκτρ΄ ἐμοῦ πατρὸς τέθνηκεν· εἰ δὲ δὴ κατακτενεῖτ΄ ἐμέ, ὁ νόμος ἀνεῖται, κοὐ φθάνοι θνῄσκων τις ἄν· ὡς τῆς γε τόλμης οὐ σπάνις γενήσεται. ἀλλ΄ οὐκ ἔπειθ΄ ὅμιλον, εὖ δοκῶν λέγειν. νικᾷ δ΄ ἐκεῖνος ὁ κακὸς ἐν πλήθει λέγων, ὃς ἠγόρευσε σύγγονον σέ τε κτανεῖν. μόλις δ΄ ἔπεισε μὴ πετρουμένους θανεῖν τλήμων ̓ορέστησ· αὐτόχειρι δὲ σφαγῇ ὑπέσχετ΄ ἐν τῇδ΄ ἡμέρᾳ λείψειν βίον σὺν σοί. πορεύει δ΄ αὐτὸν ἐκκλήτων ἄπο Πυλάδης δακρύων· σὺν δ΄ ὁμαρτοῦσιν φίλοι κλαίοντεσ, οἰκτίροντεσ· ἔρχεται δέ σοι πικρὸν θέαμα καὶ πρόσοψις ἀθλία. ἀλλ΄ εὐτρέπιζε φάσγαν΄ ἢ βρόχον δέρῃ· ὡς δεῖ λιπεῖν σε φέγγοσ· ἡ εὐγένεια δὲ οὐδέν σ΄ ἐπωφέλησεν, οὐδ΄ ὁ Πύθιος τρίποδα καθίζων Φοῖβοσ, ἀλλ΄ ἀπώλεσεν.   Χορός  ὦ δυστάλαινα παρθέν΄, ὡς ξυνηρεφὲς πρόσωπον εἰς γῆν σὸν βαλοῦσ΄ ἄφθογγος εἶ, ὡς εἰς στεναγμοὺς καὶ γόους δραμουμένη.      ̓ηλέκτρα κατάρχομαι στεναγμόν, ὦ Πελασγία, τιθεῖσα λευκὸν ὄνυχα διὰ παρηίδων, αἱματηρὸν ἄταν, κτύπον τε κρατόσ, ὃν ἔλαχ΄ ἁ κατὰ χθονὸς νερτέρων Περσέφασσα καλλίπαις θεά. ἰαχείτω δὲ γᾶ Κυκλωπία, σίδαρον ἐπὶ κάρα τιθεῖσα κούριμον, πήματ΄ οἴκων. ἔλεος ἔλεος ὅδ΄ ἔρχεται τῶν θανουμένων ὕπερ, στρατηλατᾶν ̔ελλάδος ποτ΄ ὄντων.   ̓ηλέκτρα βέβακε γὰρ βέβακεν, οἴχεται τέκνων πρόπασα γέννα Πέλοπος ὅ τ΄ ἐπὶ μακαρίοις ζῆλος ὤν ποτ΄ οἴκοισ· φθόνος νιν εἷλε θεόθεν, ἅ τε δυσμενὴς φοινία ψῆφος ἐν πολίταισ. ἰὼ ἰώ, πανδάκρυτ΄ ἐφαμέρων ἔθνη πολύπονα, λεύσσεθ΄, ὡς παρ΄ ἐλπίδας μοῖρα βαίνει. ἕτερα δ΄ ἕτερος ἀμείβεται πήματ΄ ἐν χρόνῳ μακρῷ· βροτῶν δ΄ ὁ πᾶς ἀστάθμητος αἰών.   ̓ηλέκτρα μόλοιμι τὰν οὐρανοῦ μέσον χθονός <τε> τεταμέναν αἰωρήμασι πέτραν, ἁλύσεσιν χρυσέαισι φερομέναν δίναισι, βῶλον ἐξ ̓ολύμπου, ἵν΄ ἐν θρήνοισιν ἀναβοάσω γέροντι πατρὶ Ταντάλῳ ὃς ἔτεκεν ἔτεκε γενέτορας ἐμέθεν δόμων, οἳ κατεῖδον ἄτασ, ποτανὸν μὲν δίωγμα πώλων τεθριπποβάμονι στόλῳ Πέλοψ ὅτε πελάγεσι διεδίφρευσε, Μυρτίλου φόνον δικὼν ἐς οἶδμα πόντου, λευκοκύμοσιν πρὸς Γεραιστίαις ποντίων σάλων ᾐόσιν ἁρματεύσασ. ὅθεν δόμοισι τοῖς ἐμοῖς ἦλθ΄ ἀρὰ πολύστονοσ, λόχευμα ποιμνίοισι Μαιάδος τόκου, τὸ χρυσόμαλλον ἀρνὸς ὁπότ΄ ἐγένετο τέρας ὀλοὸν ὀλοὸν ̓ατρέος ἱπποβώτα· ὅθεν ̓́ερις τό τε πτερωτὸν ἁλίου μετέβαλεν ἅρμα, τὰν πρὸς ἑσπέραν κέλευθον οὐρανοῦ προσαρμόσα- σα μονόπωλον ἐς ̓αῶ, ἑπταπόρου τε δράμημα Πελειάδος εἰς ὁδὸν ἄλλαν Ζεὺς μεταβάλλει, τῶνδέ τ΄ ἀμείβει . . . θανάτους θανά- των τά τ΄ ἐπώνυμα δεῖπνα Θυέστου λέκτρα τε Κρήσσας ̓αερόπας δολί- ας δολίοισι γάμοισ· τὰ πανύστατα δ΄ εἰς ἐμὲ καὶ γενέταν ἐμὸν ἤλυθε δόμων πολυπόνοις ἀνάγκαισ.      Χορός καὶ μὴν ὅδε σὸς σύγγονος ἕρπει ψήφῳ θανάτου κατακυρωθείσ, ὅ τε πιστότατος πάντων Πυλάδησ, ἰσάδελφος ἀνήρ, ἰθύνων νοσερὸν κῶλον ̓ορέστου, ποδὶ κηδοσύνῳ παράσειροσ.    ̓ηλέκτρα οἲ ἐγώ· πρὸ τύμβου γάρ σ΄ ὁρῶσ΄ ἀναστένω, ἀδελφέ, καὶ πάροιθε νερτέρου πυρᾶσ. οἲ ἐγὼ μάλ΄ αὖθισ· ὥς σ΄ ἰδοῦσ΄ ἐν ὄμμασιν πανυστάτην πρόσοψιν ἐξέστην φρενῶν.   ̓ορέστης οὐ σῖγ΄ ἀφεῖσα τοὺς γυναικείους γόους στέρξεις τὰ κρανθέντ΄; οἰκτρὰ μὲν τάδ΄, ἀλλ΄ ὅμως φέρειν σ΄ ἀνάγκη τὰς παρεστώσας τύχασ.   ̓ηλέκτρα καὶ πῶς σιωπῶ; φέγγος εἰσορᾶν θεοῦ τόδ΄ οὐκέθ΄ ἡμῖν τοῖς ταλαιπώροις μέτα.   ̓ορέστης σὺ μή μ΄ ἀπόκτειν΄· ἅλις ὑπ΄ ̓αργείας χερὸς τέθνηχ΄ ὁ τλήμων· τὰ δὲ παρόντ΄ ἔα κακά.   ̓ηλέκτρα ὦ μέλεος ἥβης σῆσ, ̓ορέστα, καὶ πότμου θανάτου τ΄ ἀώρου. ζῆν ἐχρῆν σ΄, ὅτ΄ οὐκέτ΄ εἶ.   ̓ορέστης μὴ πρὸς θεῶν μοι περιβάλῃς ἀνανδρίαν, ἐς δάκρυα πορθμεύουσ΄ ὑπομνήσει κακῶν.   ̓ηλέκτρα θανούμεθ΄· οὐχ οἷόν τε μὴ στένειν κακά. πᾶσιν γὰρ οἰκτρὸν ἡ φίλη ψυχὴ βροτοῖσ.   ̓ορέστης τόδ΄ ἦμαρ ἡμῖν κύριον· δεῖ δ΄ ἢ βρόχους ἅπτειν κρεμαστοὺς ἢ ξίφος θήγειν χερί.   ̓ηλέκτρα σύ νύν μ΄, ἀδελφέ, μή τις ̓αργείων κτάνῃ ὕβρισμα θέμενος τὸν ̓αγαμέμνονος γόνον.   ̓ορέστης ἅλις τὸ μητρὸς αἷμ΄ ἔχω· σὲ δ΄ οὐ κτενῶ, ἀλλ΄ αὐτόχειρι θνῇσχ΄ ὅτῳ βούλῃ τρόπῳ.   ̓ηλέκτρα ἔσται τάδ΄· οὐδὲν σοῦ ξίφους λελείψομαι. ἀλλ΄ ἀμφιθεῖναι σῇ δέρῃ θέλω χέρασ.   ̓ορέστης τέρπου κενὴν ὄνησιν, εἰ τερπνὸν τόδε θανάτου πέλας βεβῶσι, περιβαλεῖν χέρασ.   ̓ηλέκτρα ὦ φίλτατ΄, ὦ ποθεινὸν ἥδιστόν τ΄ ἔχων τῆς σῆς ἀδελφῆς ὄνομα καὶ ψυχὴν μίαν.   ̓ορέστης ἔκ τοί με τήξεισ· καί σ΄ ἀμείψασθαι θέλω φιλότητι χειρῶν. τί γὰρ ἔτ΄ αἰδοῦμαι τάλασ; ὦ στέρν΄ ἀδελφῆσ, ὦ φίλον πρόσπτυγμ΄ ἐμόν, τάδ΄ ἀντὶ παίδων καὶ γαμηλίου λέχους   προσφθέγματ΄ ἀμφοῖν τοῖς ταλαιπώροις πάρα.   ̓ηλέκτρα φεῦ· πῶς ἂν ξίφος νὼ ταὐτόν, εἰ θέμισ, κτάνοι καὶ μνῆμα δέξαιθ΄ ἕν, κέδρου τεχνάσματα;   ̓ορέστης ἥδιστ΄ ἂν εἴη ταῦθ΄· ὁρᾷς δὲ δὴ φίλων ὡς ἐσπανίσμεθ΄, ὥστε κοινωνεῖν τάφου.   ̓ηλέκτρα οὐδ΄ εἶφ΄ ὑπὲρ σοῦ, μὴ θανεῖν σπουδὴν ἔχων, Μενέλαος ὁ κακόσ, ὁ προδότης τοὐμοῦ πατρόσ;   ̓ορέστης οὐδ΄ ὄμμ΄ ἔδειξεν, ἀλλ΄ ἐπὶ σκήπτροις ἔχων τὴν ἐλπίδ΄, εὐλαβεῖτο μὴ σῴζειν φίλουσ. ἀλλ΄ εἶ΄ ὅπως γενναῖα καὶ ̓αγαμέμνονος δράσαντε κατθανούμεθ΄ ἀξιώτατα. κἀγὼ μὲν εὐγένειαν ἀποδείξω πόλει, παίσας πρὸς ἧπαρ φασγάνῳ· σὲ δ΄ αὖ χρεὼν ὅμοια πράσσειν τοῖς ἐμοῖς τολμήμασιν. Πυλάδη, σὺ δ΄ ἡμῖν τοῦ φόνου γενοῦ βραβεύσ, καὶ κατθανόντοιν εὖ περίστειλον δέμας θάψον τε κοινῇ πρὸς πατρὸς τύμβον φέρων. καὶ χαῖρ΄· ἐπ΄ ἔργον δ΄, ὡς ὁρᾷσ, πορεύομαι.    Πυλάδης ἐπίσχεσ. ἓν μὲν πρῶτά σοι μομφὴν ἔχω, εἰ ζῆν με χρῄζειν σοῦ θανόντος ἤλπισασ.   ̓ορέστης τί γὰρ προσήκει κατθανεῖν σ΄ ἐμοῦ μέτα;   Πυλάδης ἤρου; τί δὲ ζῆν σῆς ἑταιρίας ἄτερ;   ̓ορέστης οὐκ ἔκτανες σὴν μητέρ΄, ὡς ἐγὼ τάλασ.   Πυλάδης σὺν σοί γε κοινῇ· ταὐτὰ καὶ πάσχειν με δεῖ.   ̓ορέστης ἀπόδος τὸ σῶμα πατρί, μὴ σύνθνῃσκέ μοι. σοὶ μὲν γὰρ ἔστι πόλισ, ἐμοὶ δ΄ οὐκ ἔστι δή, καὶ δῶμα πατρὸς καὶ μέγας πλούτου λιμήν. γάμων δὲ τῆς μὲν δυσπότμου τῆσδ΄ ἐσφάλησ, ἥν σοι κατηγγύησ΄ ἑταιρίαν σέβων· σὺ δ΄ ἄλλο λέκτρον παιδοποίησαι λαβών, κῆδος δὲ τοὐμὸν καὶ σὸν οὐκέτ΄ ἔστι δή. ἀλλ΄, ὦ ποθεινὸν ὄμμ΄ ὁμιλίας ἐμῆσ, χαῖρ΄· οὐ γὰρ ἡμῖν ἔστι τοῦτο, σοί γε μήν· οἱ γὰρ θανόντες χαρμάτων τητώμεθα.   Πυλάδης ἦ πολὺ λέλειψαι τῶν ἐμῶν βουλευμάτων. μήθ΄ αἷμά μου δέξαιτο κάρπιμον πέδον, μὴ λαμπρὸς αἰθήρ, εἴ σ΄ ἐγὼ προδούς ποτε ἐλευθερώσας τοὐμὸν ἀπολίποιμι σέ. καὶ συγκατέκτανον γάρ, οὐκ ἀρνήσομαι, καὶ πάντ΄ ἐβούλευσ΄ ὧν σὺ νῦν τίνεις δίκασ· καὶ ξυνθανεῖν οὖν δεῖ με σοὶ καὶ τῇδ΄ ὁμοῦ. ἐμὴν γὰρ αὐτήν, ἧς <γε> λέχος ἐπῄνεσα, κρίνω δάμαρτα· τί γὰρ ἐρῶ κἀγώ ποτε γῆν Δελφίδ΄ ἐλθὼν Φωκέων ἀκρόπτολιν, ὃς πρὶν μὲν ὑμᾶς δυστυχεῖν φίλος παρῆ, νῦν δ΄ οὐκέτ΄ εἰμὶ δυστυχοῦντί σοι φίλοσ; οὐκ ἔστιν. ἀλλὰ ταῦτα μὲν κἀμοὶ μέλει· ἐπεὶ δὲ κατθανούμεθ΄, ἐς κοινοὺς λόγους ἔλθωμεν, ὡς ἂν Μενέλεως συνδυστυχῇ.   ̓ορέστης ὦ φίλτατ΄, εἰ γὰρ τοῦτο κατθάνοιμ΄ ἰδών.   Πυλάδης πιθοῦ νυν, ἄμμεινόν τε φασγάνου τομάσ.   ̓ορέστης μενῶ, τὸν ἐχθρὸν εἴ τι τιμωρήσομαι.   Πυλάδης σίγα νυν· ὡς γυναιξὶ πιστεύω βραχύ.   ̓ορέστης μηδὲν τρέσῃς τάσδ΄· ὡς πάρεισ΄ ἡμῖν φίλαι.    Πυλάδης ̔ελένην κτάνωμεν, Μενέλεῳ λύπην πικράν.   ̓ορέστης πῶσ; τὸ γὰρ ἕτοιμον ἔστιν, εἴ γ΄ ἔσται καλῶσ.   Πυλάδης σφάξαντεσ. ἐν δόμοις δὲ κρύπτεται σέθεν.   ̓ορέστης μάλιστα· καὶ δὴ πάντ΄ ἀποσφραγίζεται.   Πυλάδης ἀλλ΄ οὐκέθ΄, ̔́αιδην νυμφίον κεκτημένη.   ̓ορέστης καὶ πῶσ; ἔχει γὰρ βαρβάρους ὀπάονασ.   Πυλάδης τίνασ; Φρυγῶν γὰρ οὐδέν΄ ἂν τρέσαιμ΄ ἐγώ.   ̓ορέστης οἵους ἐνόπτρων καὶ μύρων ἐπιστάτασ.   Πυλάδης τρυφὰς γὰρ ἥκει δεῦρ΄ ἔχουσα Τρωικάσ;   ̓ορέστης ὥσθ΄ ̔ελλὰς αὐτῇ σμικρὸν οἰκητήριον.   Πυλάδης οὐδὲν τὸ δοῦλον πρὸς τὸ μὴ δοῦλον γένοσ.   ̓ορέστης καὶ μὴν τόδ΄ ἔρξας δὶς θανεῖν οὐχ ἅζομαι.   Πυλάδης ἀλλ΄ οὐδ΄ ἐγὼ μήν, σοί γε τιμωρούμενοσ.   ̓ορέστης τὸ πρᾶγμα δήλου καὶ πέραιν΄, ὅπως λέγεισ.   Πυλάδης ἔσιμεν ἐς οἴκους δῆθεν ὡς θανούμενοι.   ̓ορέστης ἔχω τοσοῦτον, τἀπίλοιπα δ΄ οὐκ ἔχω.   Πυλάδης γόους πρὸς αὐτὴν θησόμεσθ΄ ἃ πάσχομεν.   ̓ορέστης ὥστ΄ ἐκδακρῦσαί γ΄ ἔνδοθεν κεχαρμένην.   Πυλάδης καὶ νῷν παρέσται ταῦθ΄ ἅπερ κείνῃ τότε.   ̓ορέστης ἔπειτ΄ ἀγῶνα πῶς ἀγωνιούμεθα;   Πυλάδης κρύπτ΄ ἐν πέπλοισι τοισίδ΄ ἕξομεν ξίφη.   ̓ορέστης πρόσθεν δ΄ ὀπαδῶν τίς ὄλεθρος γενήσεται;   Πυλάδης ἐκκλῄσομεν σφᾶς ἄλλον ἄλλοσε στέγησ.   ̓ορέστης καὶ τόν γε μὴ σιγῶντ΄ ἀποκτείνειν χρεών.   Πυλάδης εἶτ΄ αὐτὸ δηλοῖ τοὔργον οἷ τείνειν χρεών.   ̓ορέστης ̔ελένην φονεύειν· μανθάνω τὸ σύμβολον.   Πυλάδης ἔγνωσ· ἄκουσον δ΄ ὡς καλῶς βουλεύομαι. εἰ μὲν γὰρ ἐς γυναῖκα σωφρονεστέραν ξίφος μεθεῖμεν, δυσκλεὴς ἂν ἦν φόνοσ· νῦν δ΄ ὑπὲρ ἁπάσης ̔ελλάδος δώσει δίκην, ὧν πατέρας ἔκτειν΄, ὧν δ΄ ἀπώλεσεν τέκνα, νύμφας τ΄ ἔθηκεν ὀρφανὰς ξυναόρων. ὀλολυγμὸς ἔσται, πῦρ τ΄ ἀνάψουσιν θεοῖσ, σοὶ πολλὰ κἀμοὶ κέδν΄ ἀρώμενοι τυχεῖν, κακῆς γυναικὸς οὕνεχ΄ αἷμ΄ ἐπράξαμεν. ὁ μητροφόντης δ΄ οὐ καλῇ ταύτην κτανών, ἀλλ΄ ἀπολιπὼν τοῦτ΄ ἐπὶ τὸ βέλτιον πεσῇ, ̔ελένης λεγόμενος τῆς πολυκτόνου φονεύσ. οὐ δεῖ ποτ΄, οὐ δεῖ, Μενέλεων μὲν εὐτυχεῖν, τὸν σὸν δὲ πατέρα καὶ σὲ κἀδελφὴν θανεῖν, μητέρα τε  ἐῶ τοῦτ΄· οὐ γὰρ εὐπρεπὲς λέγειν   δόμους δ΄ ἔχειν σοὺς δι΄ ̓αγαμέμνονος δόρυ λαβόντα νύμφην· μὴ γὰρ οὖν ζῴην ἔτι, ἢν μὴ ΄π΄ ἐκείνῃ φάσγανον σπασώμεθα. ἢν δ΄ οὖν τὸν ̔ελένης μὴ κατάσχωμεν φόνον, πρήσαντες οἴκους τούσδε κατθανούμεθα. ἑνὸς γὰρ οὐ σφαλέντες ἕξομεν κλέοσ, καλῶς θανόντες ἢ καλῶς σεσῳσμένοι.   Χορός πάσαις γυναιξὶν ἀξία στυγεῖν ἔφυ ἡ Τυνδαρὶς παῖσ, ἣ κατῄσχυνεν γένοσ.    ̓ορέστης φεῦ· οὐκ ἔστιν οὐδὲν κρεῖσσον ἢ φίλος σαφήσ, οὐ πλοῦτοσ, οὐ τυραννίσ· ἀλόγιστον δέ τι τὸ πλῆθος ἀντάλλαγμα γενναίου φίλου. σὺ γὰρ τά τ΄ εἰς Αἴγισθον ἐξηῦρες κακὰ καὶ πλησίον παρῆσθα κινδύνων ἐμοί, νῦν τ΄ αὖ δίδως μοι πολεμίων τιμωρίαν κοὐκ ἐκποδὼν εἶ  παύσομαί σ΄ αἰνῶν, ἐπεὶ βάρος τι κἀν τῷδ΄ ἐστίν, αἰνεῖσθαι λίαν. ἐγὼ δὲ πάντως ἐκπνέων ψυχὴν ἐμὴν δράσας τι χρῄζω τοὺς ἐμοὺς ἐχθροὺς θανεῖν, ἵν΄ ἀνταναλώσω μὲν οἵ με προύδοσαν, στένωσι δ΄ οἵπερ κἄμ΄ ἔθηκαν ἄθλιον. ̓αγαμέμνονός τοι παῖς πέφυχ΄, ὃς ̔ελλάδος ἦρξ΄ ἀξιωθείσ, οὐ τύραννοσ, ἀλλ΄ ὅμως ῥώμην θεοῦ τιν΄ ἔσχε· ὃν οὐ καταισχυνῶ δοῦλον παρασχὼν θάνατον, ἀλλ΄ ἐλευθέρως ψυχὴν ἀφήσω, Μενέλεων δὲ τείσομαι. ἑνὸς γὰρ εἰ λαβοίμεθ΄, εὐτυχοῖμεν ἄν, εἴ ποθεν ἄελπτος παραπέσοι σωτηρία κτανοῦσι μὴ θανοῦσιν· εὔχομαι τάδε. ὃ βούλομαι γάρ, ἡδὺ καὶ διὰ στόμα πτηνοῖσι μύθοις ἀδαπάνως τέρψαι φρένα.   ̓ηλέκτρα ἐγώ, κασίγνητ΄, αὐτὸ τοῦτ΄ ἔχειν δοκῶ, σωτηρίαν σοὶ τῷδέ τ΄ ἐκ τρίτων τ΄ ἐμοί.   ̓ορέστης θεοῦ λέγεις πρόνοιαν. ἀλλὰ ποῦ τόδε; ἐπεὶ τὸ συνετόν γ΄ οἶδα σῇ ψυχῇ παρόν.   ̓ηλέκτρα ἄκουε δή νυν· καὶ σὺ δεῦρο νοῦν ἔχε.   ̓ορέστης λέγ΄· ὡς τὸ μέλλειν ἀγάθ΄ ἔχει τιν΄ ἡδονήν.   ̓ηλέκτρα ̔ελένης κάτοισθα θυγατέρ΄; εἰδότ΄ ἠρόμην.   ̓ορέστης οἶδ΄, ἣν ἔθρεψεν ̔ερμιόνην μήτηρ ἐμή.   ̓ηλέκτρα αὕτη βέβηκε πρὸς Κλυταιμήστρας τάφον.   ̓ορέστης τί χρῆμα δράσουσ΄; ὑποτίθης τίν΄ ἐλπίδα;   ̓ηλέκτρα χοὰς κατασπείσουσ΄ ὑπὲρ μητρὸς τάφῳ.   ̓ορέστης καὶ δὴ τί μοι τοῦτ΄ εἶπας ἐς σωτηρίαν;   ̓ηλέκτρα ξυλλάβεθ΄ ὅμηρον τήνδ΄, ὅταν στείχῃ πάλιν.   ̓ορέστης τίνος τόδ΄ εἶπας φάρμακον τρισσοῖς φίλοισ;   ̓ηλέκτρα ̔ελένης θανούσησ, ἤν τι Μενέλεώς σε δρᾷ ἢ τόνδε κἀμέ  πᾶν γὰρ ἓν φίλον τόδε   λέγ΄ ὡς φονεύσεις ̔ερμιόνην· ξίφος δὲ χρὴ δέρῃ πρὸς αὐτῇ παρθένου σπάσαντ΄ ἔχειν. κἂν μέν σε σῴζῃ μὴ θανεῖν χρῄζων κόρην ̔ελένης Μενέλεως πτῶμ΄ ἰδὼν ἐν αἵματι, μέθες πεπᾶσθαι πατρὶ παρθένου δέμασ· ἢν δ΄ ὀξυθύμου μὴ κρατῶν φρονήματος κτείνῃ σε, καὶ σὺ σφάζε παρθένου δέρην. καί νιν δοκῶ, τὸ πρῶτον ἢν πολὺς παρῇ, χρόνῳ μαλάξειν σπλάγχνον· οὔτε γὰρ θρασὺς οὔτ΄ ἄλκιμος πέφυκε. τήνδ΄ ἡμῖν ἔχω σωτηρίας ἔπαλξιν. εἴρηται λόγοσ.    ̓ορέστης ὦ τὰς φρένας μὲν ἄρσενας κεκτημένη, τὸ σῶμα δ΄ ἐν γυναιξὶ θηλείαις πρέπον, ὡς ἀξία ζῆν μᾶλλον ἢ θανεῖν ἔφυσ. Πυλάδη, τοιαύτης ἆρ΄ ἁμαρτήσῃ τάλας γυναικὸς ἢ ζῶν μακάριον κτήσῃ λέχοσ.   Πυλάδης εἰ γὰρ γένοιτο, Φωκέων δ΄ ἔλθοι πόλιν καλοῖσιν ὑμεναίοισιν ἀξιουμένη.   ̓ορέστης ἥξει δ΄ ἐς οἴκους ̔ερμιόνη τίνος χρόνου; ὡς τἄλλα γ΄ εἶπασ, εἴπερ εὐτυχήσομεν, κάλλισθ΄, ἑλόντες σκύμνον ἀνοσίου πατρόσ.   ̓ηλέκτρα καὶ δὴ πέλας νιν δωμάτων εἶναι δοκῶ· τοῦ γὰρ χρόνου τὸ μῆκος αὐτὸ συντρέχει.   ̓ορέστης καλῶσ· σὺ μέν νυν, σύγγον΄ ̓ηλέκτρα, δόμων πάρος μένουσα παρθένου δέχου πόδα, φύλασσε δ΄ ἤν τισ, πρὶν τελευτηθῇ φόνοσ, ἢ ξύμμαχός τις ἢ κασίγνητος πατρόσ, ἐλθὼν ἐς οἴκους φθῇ, γέγωνέ τ΄ ἐς δόμουσ, ἢ σανίδα παίσασ΄ ἢ λόγους πέμψασ΄ ἔσω· ἡμεῖς δ΄ ἔσω στείχοντες ἐπὶ τὸν ἔσχατον ἀγῶν΄ ὁπλιζώμεσθα φασγάνῳ χέρασ, Πυλάδη· σὺ γὰρ δὴ συμπονεῖς ἐμοὶ πόνουσ. ὦ δῶμα ναίων νυκτὸς ὀρφναίας πάτερ, καλεῖ σ΄ ̓ορέστης παῖς σὸς ἐπίκουρον μολεῖν τοῖς δεομένοισι. διὰ σὲ γὰρ πάσχω τάλας ἀδίκωσ· προδέδομαι δ΄ ὑπὸ κασιγνήτου σέθεν, δίκαια πράξασ· οὗ θέλω δάμαρθ΄ ἑλὼν κτεῖναι· σὺ δ΄ ἡμῖν τοῦδε συλλήπτωρ γενοῦ.   ̓ηλέκτρα ὦ πάτερ, ἱκοῦ δῆτ΄, εἰ κλύεις ἔσω χθονὸς τέκνων καλούντων, οἳ σέθεν θνῄσκουσ΄ ὕπερ.   Πυλάδης ὦ συγγένεια πατρὸς ἐμοῦ, κἀμὰς λιτάσ, ̓αγάμεμνον, εἰσάκουσον· ἔκσῳσον τέκνα.   ̓ορέστης ἔκτεινα μητέρα     ̓ηλέκτρα ἡψάμην δ΄ ἐγὼ ξίφους     Πυλάδης ἐγὼ δ΄  ἐπεβούλευσα  κἀπέλυσ΄ ὄκνου     ̓ορέστης σοί, πάτερ, ἀρήγων.   ̓ηλέκτρα οὐδ΄ ἐγὼ προύδωκά σε.   Πυλάδης οὔκουν ὀνείδη τάδε κλύων ῥύσῃ τέκνα;   ̓ορέστης δακρύοις κατασπένδω σε.   ̓ηλέκτρα ἐγὼ δ΄ οἴκτοισί γε.   Πυλάδης παύσασθε, καὶ πρὸς ἔργον ἐξορμώμεθα. εἴπερ γὰρ εἴσω γῆς ἀκοντίζουσ΄ ἀραί, κλύει. σὺ δ΄, ὦ Ζεῦ πρόγονε καὶ Δίκης σέβασ, δότ΄ εὐτυχῆσαι τῷδ΄ ἐμοί τε τῇδέ τε· τρισσοῖς φίλοις γὰρ εἷς ἀγών, δίκη μία, ἢ ζῆν ἅπασιν ἢ  θανεῖν ὀφείλεται.      ̓ηλέκτρα Μυκηνίδες ὦ φίλαι, τὰ πρῶτα κατὰ Πελασγὸν ἕδος ̓αργείων. Χορός τίνα θροεῖς αὐδάν, πότνια; παραμένει γὰρ ἔτι σοι τόδ΄ ἐν Δαναϊδῶν πόλει. ̓ηλέκτρα στῆθ΄ αἳ μὲν ὑμῶν τόνδ΄ ἁμαξήρη τρίβον, αἳ δ΄ ἐνθάδ΄ ἄλλον οἶμον ἐς φρουρὰν δόμων. Χορός τί δέ με τόδε χρέος ἀπύεισ; ἔνεπέ μοι, φίλα. ̓ηλέκτρα φόβος ἔχει με μή τις ἐπὶ δώμασι σταθεὶς ἐπὶ φοίνιον αἷμα πήματα πήμασιν ἐξεύρῃ. ̔ημίχορος χωρεῖτ΄, ἐπειγώμεσθ΄· ἐγὼ μὲν οὖν τρίβον τόνδ΄ ἐκφυλάξω, τὸν πρὸς ἡλίου βολάσ. ̔ημίχορος καὶ μὴν ἐγὼ τόνδ΄, ὃς πρὸς ἑσπέραν φέρει. ̓ηλέκτρα δόχμιά νυν κόρας διάφερ΄ ὀμμάτων. Χορός ἐκεῖθεν ἐνθάδ΄, εἶτα παλινσκοπιὰν ἔχομεν, ὡς θροεῖσ.   ̓ηλέκτρα ἑλίσσετέ νυν βλέφαρα, κόραισι δίδοτε πάντα διὰ βοστρύχων. ̔ημίχορος ὅδε τις ἐν τρίβῳ προσέρχεται. τίς ὅδ΄ ἄρ΄ ἀμ- φὶ μέλαθρον πολεῖ σὸν ἀγρότας ἀνήρ; ̓ηλέκτρα ἀπωλόμεσθ΄ ἄρ΄, ὦ φίλαι· κεκρυμμένους θῆρας ξιφήρεις αὐτίκ΄ ἐχθροῖσιν φανεῖ. ̔ημίχορος ἄφοβος ἔχε· κενόσ, ὦ φίλα, στίβος ὃν οὐ δοκεῖσ. ̓ηλέκτρα τί δέ; τὸ σὸν βέβαιον ἔτι μοι μένει; δὸς ἀγγελίαν ἀγαθάν τιν΄, εἰ τάδ΄ ἔρημα τὰ πρόσθ΄ αὐλᾶσ. ̔ημίχορος καλῶς τά γ΄ ἐνθένδ΄. ἀλλὰ τἀπὶ σοῦ σκόπει· ὡς οὔτις ἡμῖν Δαναϊδῶν πελάζεται. ̔ημίχορος ἐς ταὐτὸν ἥκεισ· καὶ γὰρ οὐδὲ τῇδ΄ ὄχλοσ. ̓ηλέκτρα φέρε νυν ἐν πύλαισιν ἀκοὰν βάλω. Χορός τί μέλλεθ΄ οἱ κατ΄ οἶκον ἐν ἡσυχίᾳ σφάγια φοινίσσειν;      ̓ηλέκτρα οὐκ εἰσακούουσ΄· ὦ τάλαιν΄ ἐγὼ κακῶν. ἆρ΄ ἐς τὸ κάλλος ἐκκεκώφηται ξίφη; τάχα τις ̓αργείων ἔνοπλος ὁρμήσας ποδὶ βοηδρόμῳ μέλαθρα προσμείξει. σκέψασθέ νυν ἄμεινον· οὐχ ἕδρας ἀγών· ἀλλ΄ αἳ μὲν ἐνθάδ΄, αἳ δ΄ ἐκεῖσ΄ ἑλίσσετε.   Χορός ἀμείβω κέλευθον σκοποῦσα πάντῃ.   ̔ελένη ἰὼ Πελασγὸν ̓́αργοσ, ὄλλυμαι κακῶσ.   Χορός   ἠκούσαθ΄; ἅνδρες χεῖρ΄ ἔχουσιν ἐν φόνῳ.   ̔ελένης τὸ κώκυμ΄ ἐστίν, ὡς ἀπεικάσαι.   ̓ηλέκτρα ὦ Διόσ, ὦ Διὸς ἀέναον κράτοσ, ἔλθ΄ ἐπίκουρος ἐμοῖς φίλοισι πάντωσ.   ̔ελένη Μενέλαε, θνῄσκω· σὺ δὲ παρών μ΄ οὐκ ὠφελεῖσ.    ̓ηλέκτρα φονεύετε, καίνετε, ὄλλυτε, δίπτυχα δίστομα φάσγανα ἐκ χερὸς ἱέμενοι τὰν λιποπάτορα λιπόγαμον, ἃ πλείστους ἔκανεν ̔ελλάνων δορὶ παρὰ ποταμὸν ὀλομένουσ, ὅθι δάκρυα δάκρυσιν ἔπεσεν σιδαρέοισι βέλεσιν ἀμ- φὶ τὰς Σκαμάνδρου δίνασ.     Χορός σιγᾶτε σιγᾶτ΄· ᾐσθόμην κτύπου τινὸς κέλευθον ἐσπεσόντος ἀμφὶ δώματα.   ̓ηλέκτρα ὦ φίλταται γυναῖκεσ, ἐς μέσον φόνον ἥδ΄ ̔ερμιόνη πάρεστι· παύσωμεν βοήν. στείχει γὰρ ἐσπεσοῦσα δικτύων βρόχουσ. καλὸν τὸ θήραμ΄, ἢν ἁλῷ, γενήσεται. πάλιν κατάστηθ΄ ἡσύχῳ μὲν ὄμματι, χρόᾳ δ΄ ἀδήλῳ τῶν δεδραμένων πέρι· κἀγὼ σκυθρωποὺς ὀμμάτων ἕξω κόρασ, ὡς δῆθεν οὐκ εἰδυῖα τἀξειργασμένα. ὦ παρθέν΄, ἥκεις τὸν Κλυταιμήστρας τάφον στέψασα καὶ σπείσασα νερτέροις χοάσ;   Ερμιόνη ἥκω, λαβοῦσα πρευμένειαν. ἀλλά μοι φόβος τις εἰσελήλυθ΄, ἥντιν΄ ἐν δόμοις τηλουρὸς οὖσα δωμάτων κλύω βοήν.   ̓ηλέκτρα τί δ΄; ἄξι΄ ἡμῖν τυγχάνει στεναγμάτων.   Ερμιόνη εὔφημος ἴσθι· τί δὲ νεώτερον λέγεισ;   ̓ηλέκτρα θανεῖν ̓ορέστην κἄμ΄ ἔδοξε τῇδε γῇ.   Ερμιόνη μὴ δῆτ΄, ἐμοῦ γε συγγενεῖς πεφυκότασ.   ̓ηλέκτρα ἄραρ΄· ἀνάγκης δ΄ ἐς ζυγὸν καθέσταμεν.   Ερμιόνη ἦ τοῦδ΄ ἕκατι καὶ βοὴ κατὰ στέγασ;   ̓ηλέκτρα ἱκέτης γὰρ ̔ελένης γόνασι προσπεσὼν βοᾷ     Ερμιόνη τίσ; οὐδὲν οἶδα μᾶλλον, ἢν σὺ μὴ λέγῃσ.   ̓ηλέκτρα τλήμων ̓ορέστησ· μὴ θανεῖν, ἐμοῦ θ΄ ὕπερ.   Ερμιόνη ἐπ΄ ἀξίοισί τἄρ΄ ἀνευφημεῖ δόμοσ.   ̓ηλέκτρα περὶ τοῦ γὰρ ἄλλου μᾶλλον ἂν φθέγξαιτό τισ; ἀλλ΄ ἐλθὲ καὶ μετάσχες ἱκεσίας φίλοισ, σῇ μητρὶ προσπεσοῦσα τῇ μέγ΄ ὀλβίᾳ, Μενέλαον ἡμᾶς μὴ θανόντας εἰσιδεῖν. ἀλλ΄, ὦ τραφεῖσα μητρὸς ἐν χεροῖν ἐμῆσ, οἴκτιρον ἡμᾶς κἀπικούφισον κακῶν. ἴθ΄ εἰς ἀγῶνα δεῦρ΄, ἐγὼ δ΄ ἡγήσομαι· σωτηρίας γὰρ τέρμ΄ ἔχεις ἡμῖν μόνη.   Ερμιόνη ἰδού, διώκω τὸν ἐμὸν ἐς δόμους πόδα. σώθηθ΄ ὅσον γε τοὐπ΄ ἐμέ.   ̓ηλέκτρα ὦ κατὰ στέγας φίλοι ξιφήρεισ, οὐχὶ συλλήψεσθ΄ ἄγραν;   Ερμιόνη οἲ ἐγώ· τίνας τούσδ΄ εἰσορῶ;   ̓ορέστης σιγᾶν χρεών· ἡμῖν γὰρ ἥκεισ, οὐχὶ σοί, σωτηρία.   ̓ηλέκτρα ἔχεσθ΄ ἔχεσθε· φάσγανον δὲ πρὸς δέρῃ βάλλοντες ἡσυχάζεθ΄, ὡς εἰδῇ τόδε Μενέλαοσ, οὕνεκ΄ ἄνδρασ, οὐ Φρύγας κακούσ, εὑρὼν ἔπραξεν οἷα χρὴ πράσσειν κακούσ.      Χορός   ἰὼ ἰὼ φίλαι, κτύπον ἐγείρετε, κτύπον καὶ βοὰν πρὸ μελάθρων, ὅπως ὁ πραχθεὶς φόνος μὴ δεινὸν ̓αργείοισιν ἐμβάλῃ φόβον, βοηδρομῆσαι πρὸς δόμους τυραννικούσ, πρὶν ἐτύμως ἴδω τὸν ̔ελένας φόνον καθαιμακτὸν ἐν δόμοις κείμενον, ἢ καὶ λόγον του προσπόλων πυθώμεθα· τὰ μὲν γὰρ οἶδα συμφορᾶσ, τὰ δ΄ οὐ σαφῶσ.   διὰ δίκας ἔβα θεῶν νέμεσις ἐς ̔ελέναν. δακρύοισι γὰρ ̔ελλάδ΄ ἅπασαν ἔπλησε, διὰ τὸν ὀλόμενον ὀλόμενον ̓ιδαῖον Πάριν, ὃς ἄγαγ΄ ̔ελλάδ΄ εἰς ̓́ιλιον.     Χορός ἀλλὰ κτυπεῖ γὰρ κλῇθρα βασιλείων δόμων, σιγήσατ΄· ἔξω γάρ τις ἐκβαίνει Φρυγῶν, οὗ πευσόμεσθα τἀν δόμοις ὅπως ἔχει.    Φρύξ ̓αργέϊον ξίφος ἐκ θανάτου πέφευγα βαρβάροις ἐν εὐμάρι- σιν, κεδρωτὰ παστάδων ὑπὲρ τέραμνα Δωρικάς τε τριγλύφουσ, φροῦδα φροῦδα, γᾶ γᾶ, βαρβάροισι δρασμοῖσ. αἰαῖ· πᾷ φύγω, ξέναι, πολιὸν αἰθέρ΄ ἀμ- πτάμενος ἢ πόντον, ̓ωκεανὸς ὃν ταυρόκρανος ἀγκάλαις ἑλίσσων κυκλοῖ χθόνα;   Χορός τί δ΄ ἔστιν, ̔ελένης πρόσπολ΄. ̓ιδαῖον κάρα;   Φρύξ ̓́ιλιον ̓́ιλιον, ὤμοι μοι, Φρύγιον ἄστυ καὶ καλλίβωλον ̓́ι- δας ὄρος ἱερόν, ὥς σ΄ ὀλόμενον στένω ἁρμάτειον ἁρμάτειον μέλος βαρβάρῳ βοᾷ δι΄ ὀρνιθόγονον ὄμμα κυκνοπτέρου καλλοσύνασ, Λήδας σκύμνου, δυσελένας δυσελένασ, ξεστῶν περγάμων ̓απολλωνίων ἐρινύν· ὀττοτοῖ· ἰαλέμων ἰαλέμων Δαρδανία τλᾶμον Γανυμήδεος ἱπποσύνᾳ, Διὸς εὐνέτα.    Χορός σαφῶς λέγ΄ ἡμῖν αὔθ΄ ἕκαστα τἀν δόμοισ. τὰ γὰρ πρὶν οὐκ εὔγνωστα συμβαλοῦσ΄ ἔχω.   Φρύξ αἴλινον αἴλινον ἀρχὰν θανάτου βάρβαροι λέγουσιν, αἰαῖ, ̓ασιάδι φωνᾷ, βασιλέων ὅταν αἷμα χυθῇ κατὰ γᾶν ξίφεσιν σιδαρέοισιν ̔́αιδα. ἦλθον ἐς δόμουσ, ἵν΄ αὔθ΄ ἕ- καστά σοι λέγω, λέοντες ̔́ελλανες δύο διδύμω· τῷ μὲν ὁ στρατηλάτας πατὴρ ἐκλῄζεθ΄, ὃ δὲ παῖς Στροφίου, κακόμητις ἀνήρ, οἷος ̓οδυσσεύσ, σιγᾷ δόλιοσ, πιστὸς δὲ φίλοισ, θρασὺς εἰς ἀλκάν, ξυνετὸς πολέμου, φόνιός τε δράκων. ἔρροι τᾶς ἡσύχου προνοίας κακοῦργος ὤν. οἳ δὲ πρὸς θρόνους ἔσω μολόντες ἇς ἔγημ΄ ὁ τοξότας Πάρις γυναικόσ, ὄμμα δακρύοις πεφυρμένοι, ταπεινοὶ ἕζονθ΄, ὃ μὲν τὸ κεῖθεν, ὃ δὲ τὸ κεῖθεν, ἄλλος ἄλλοθεν πεφραγμένοι. περὶ δὲ γόνυ χέρας ἱκεσίους ἔβαλον ἔβαλον ̔ελένας ἄμφω. ἀνὰ δὲ δρομάδες ἔθορον ἔθορον ἀμφίπολοι Φρύγεσ· προσεῖπε δ΄ ἄλλος ἄλλον ἐν φόβῳ πεσών, μή τις εἴη δόλοσ. κἀδόκει τοῖς μὲν οὔ, τοῖς δ΄ ἐς ἀρκυστάταν μηχανὰν ἐμπλέκειν παῖδα τὰν Τυνδαρίδ΄ ὁ μητροφόντας δράκων.    Χορός σὺ δ΄ ἦσθα ποῦ τότ΄; ἢ πάλαι φεύγεις φόβῳ,   Φρύξ Φρυγίοις ἔτυχον Φρυγίοισι νόμοις παρὰ βόστρυχον αὔραν αὔραν ̔ελένας ̔ελένας εὐπαγεῖ κύκλῳ πτερίνῳ πρὸ παρηίδος ἀίσσων βαρβάροις νόμοισιν. ἃ δὲ λίνον ἠλακάτᾳ δακτύλοις ἕλισσεν, νῆμα δ΄ ἵετο πέδῳ, σκύλων Φρυγίων ἐπὶ τύμβον ἀγάλ- ματα συστολίσαι χρῄζουσα λίνῳ, φάρεα πορφύρεα, δῶρα Κλυταιμήστρᾳ. προσεῖπεν δ΄ ̓ορέστας Λάκαιναν κόραν· ὦ Διὸς παῖ, θὲς ἴχνος πέδῳ δεῦρ΄ ἀποστᾶσα κλισμοῦ, Πέλοπος ἐπὶ προπάτορος ἕδραν παλαιᾶς ἑστίασ, ἵν΄ εἰδῇς λόγους ἐμούσ.    ἄγει δ΄ ἄγει νιν· ἃ δ΄ ἐφείπετ΄, οὐ πρόμαντις ὧν ἔμελλεν· ὁ δὲ συνεργὸς ἄλλ΄ ἔπρασσ΄ ἰὼν κακὸς Φωκεύσ· οὐκ ἐκποδὼν ἴτ΄; ἀλλ΄ ἀεὶ κακοὶ Φρύγεσ. ἔκλῃσε δ΄ ἄλλον ἄλλοσ΄ ἐν στέγαισι· τοὺς μὲν ἐν σταθμοῖ- σιν ἱππικοῖσι, τοὺς δ΄ ἐν ἐξ- έδραισι, τοὺς δ΄ ἐκεῖσ΄ ἐκεῖθεν ἄλλον ἄλ- λοσε διαρμόσας ἀποπρὸ δεσποίνασ.   Χορός τί τοὐπὶ τῷδε συμφορᾶς ἐγίγνετο;   Φρύξ ̓ιδαία μᾶτερ μᾶτερ ὀβρίμα ὀβρίμα, αἰαὶ φονίων παθέων ἀνόμων τε κακῶν ἅπερ ἔδρακον ἔδρακον ἐν δόμοις τυράννων. ἀμφιπορφυρέων πέπλων ὑπὸ σκότου ξίφη σπάσα- ντες ἄλλος ἄλλοσ΄ ἐν χεροῖν δίνασεν ὄμμα, μή τις παρὼν τύχοι. ὡς κάπροι δ΄ ὀρέστεροι γυ- ναικὸς ἀντίοι σταθέντες ἐννέπουσι· Κατθανῇ κατθανῇ, κακός σ΄ ἀποκτείνει πόσισ, κασιγνήτου προδοὺς ἐν ̓́αργει θανεῖν γόνον. ἃ δ΄ ἀνίαχεν ἴ- αχεν· ̓́ωμοι μοι. λευκὸν δ΄ ἐμβαλοῦσα πῆχυν στέρνοις κτύπησε κρᾶτα μέλεον πλαγᾷ· φυγᾷ δὲ ποδὶ τὸ χρυσεοσάνδαλον ἴχνος ἔφερεν ἔφερεν· ἐς κόμας δὲ δακτύλους δικὼν ̓ορέστασ, Μυκηνίδ΄ ἀρβύλαν προβάσ, ὤμοις ἀριστεροῖσιν ἀνακλάσας δέρην, παίειν λαιμῶν ἔμελ- λεν εἴσω μέλαν ξίφοσ.    Χορός ποῦ δ΄ ἦτ΄ ἀμύνειν οἱ κατὰ στέγας Φρύγεσ;   Φρύξ ἰαχᾷ δόμων θύρετρα καὶ σταθμοὺς μοχλοῖσιν ἐκβαλόντεσ, ἔνθ΄ ἐμίμνομεν, βοηδρομοῦμεν ἄλλος ἄλλοθεν στέγησ, ὃ μὲν πέτρουσ, ὃ δ΄ ἀγκύλασ, ὃ δὲ ξίφος πρόκωπον ἐν χεροῖν ἔχων. ἔναντα δ΄ ἦλθε Πυλάδης ἀλίαστοσ, οἷος οἷος ̔́εκ- τωρ ὁ Φρύγιος ἢ τρικόρυθος Αἴασ, ὃν εἶδον εἶδον ἐν πύλαις Πριαμίσι· φασγάνων δ΄ ἀκμὰς συνήψαμεν. δὴ τότε διαπρεπεῖς τότ΄ ἐγένοντο Φρύγεσ, ὅσον ̓́αρεως ἀλκὰν ἥσσονες ̔ελλάδος ἐγενόμεθ΄ αἰχμᾶσ, ὃ μὲν οἰχόμενος φυγάσ, ὃ δὲ νέκυς ὤν, ὃ δὲ τραῦμα φέρων, ὃ δὲ λισσόμενοσ, θανάτου προβολάν· ὑπὸ σκότον δ΄ ἐφεύγομεν· νεκροὶ δ΄ ἔπιπτον, οἳ δ΄ ἔμελλον, οἳ δ΄ ἔκειντ΄. ἔμολε δ΄ ἁ τάλαιν΄ ̔ερμιόνα δόμους ἐπὶ φόνῳ χαμαιπετεῖ ματρόσ, ἅ νιν ἔτεκεν τλάμων. ἄθυρσοι δ΄ οἷά νιν δραμόντε Βάκχαι σκύμνον ἐν χεροῖν ὀρείαν ξυνήρπασαν· πάλιν δὲ τὰν Διὸς κόραν ἐπὶ σφαγὰν ἔτεινον· ἃ δ΄ ἐκ θαλάμων ἐγένετο διαπρὸ δωμάτων ἄφαντοσ, ὦ Ζεῦ καὶ γᾶ καὶ φῶς καὶ νύξ, ἤτοι φαρμάκοισιν ἢ μάγων τέχναις ἢ θεῶν κλοπαῖσ. τὰ δ΄ ὕστερ΄ οὐκέτ΄ οἶδα· δρα- πέτην γὰρ ἐξέκλεπτον ἐκ δόμων πόδα. πολύπονα δὲ πολύπονα πάθεα Μενέλεως ἀνασχόμενος ἀνόνητον ἀ- πὸ Τροίας ἔλαβε τὸν ̔ελένας γάμον.   Χορός καὶ μὴν ἀμείβει καινὸν ἐκ καινῶν τόδε· ξιφηφόρον γὰρ εἰσορῶ πρὸ δωμάτων βαίνοντ΄ ̓ορέστην ἐπτοημένῳ ποδί.     ̓ορέστης ποῦ ΄στιν οὗτος ὃς πέφευγεν ἐκ δόμων τοὐμὸν ξίφοσ;   Φρύξ προσκυνῶ σ΄, ἄναξ, νόμοισι βαρβάροισι προσπίτνων.   ̓ορέστης οὐκ ἐν ̓ιλίῳ τάδ΄ ἐστίν, ἀλλ΄ ἐν ̓αργείᾳ χθονί.   Φρύξ πανταχοῦ ζῆν ἡδὺ μᾶλλον ἢ θανεῖν τοῖς σώφροσιν.   ̓ορέστης οὔτι που κραυγὴν ἔθηκας Μενέλεῳ βοηδρομεῖν;   Φρύξ σοὶ μὲν οὖν ἔγωγ΄ ἀμύνειν· ἀξιώτερος γὰρ εἶ.   ̓ορέστης ἐνδίκως ἡ Τυνδάρειος ἆρα παῖς διώλετο;   Φρύξ ἐνδικώτατ΄, εἴ γε λαιμοὺς εἶχε τριπτύχους θανεῖν.   ̓ορέστης δειλίᾳ γλώσσῃ χαρίζῃ, τἄνδον οὐχ οὕτω φρονῶν.   Φρύξ οὐ γάρ, ἥτις ̔ελλάδ΄ αὐτοῖς Φρυξὶ διελυμήνατο;   ̓ορέστης ὄμοσον  εἰ δὲ μή, κτενῶ σε  μὴ λέγειν ἐμὴν χάριν.   Φρύξ τὴν ἐμὴν ψυχὴν κατώμοσ΄, ἣν ἂν εὐορκοῖμ΄ ἐγώ.   ̓ορέστης ὧδε κἀν Τροίᾳ σίδηρος πᾶσι Φρυξὶν ἦν φόβοσ;   Φρύξ ἄπεχε φάσγανον· πέλας γὰρ δεινὸν ἀνταυγεῖ φόνον.   ̓ορέστης μὴ πέτρος γένῃ δέδοικας ὥστε Γοργόν΄ εἰσιδών;   Φρύξ μὴ μὲν οὖν νεκρόσ· τὸ Γοργοῦς δ΄ οὐ κάτοιδ΄ ἐγὼ κάρα.   ̓ορέστης δοῦλος ὢν φοβῇ τὸν ̔́αιδην, ὅς σ΄ ἀπαλλάξει κακῶν;   Φρύξ πᾶς ἀνήρ, κἂν δοῦλος ᾖ τισ, ἥδεται τὸ φῶς ὁρῶν.   ̓ορέστης εὖ λέγεισ· σῴζει σε σύνεσισ. ἀλλὰ βαῖν΄ ἔσω δόμων.   Φρύξ οὐκ ἄρα κτενεῖς με;   ̓ορέστης ἀφεῖσαι.   Φρύξ καλὸν ἔπος λέγεις τόδε.   ̓ορέστης ἀλλὰ μεταβουλευσόμεσθα.   Φρύξ τοῦτο δ΄ οὐ καλῶς λέγεισ.   ̓ορέστης μῶροσ, εἰ δοκεῖς με τλῆναι σὴν καθαιμάξαι δέρην· οὔτε γὰρ γυνὴ πέφυκας  οὔτ΄ ἐν ἀνδράσιν σύ γ΄ εἶ. τοῦ δὲ μὴ στῆσαί σε κραυγὴν οὕνεκ΄ ἐξῆλθον δόμων· ὀξὺ γὰρ βοῆς ἀκοῦσαν ̓́αργος ἐξεγείρεται. Μενέλεων δ΄ οὐ τάρβος ἡμῖν ἀναλαβεῖν ἔσω ξίφουσ· ἀλλ΄ ἴτω ξανθοῖς ἐπ΄ ὤμων βοστρύχοις γαυρούμενοσ· εἰ γὰρ ̓αργείους ἐπάξει τοῖσδε δώμασιν λαβών, τὸν ̔ελένης φόνον διώκων, κἀμὲ μὴ σῴζειν θέλει σύγγονόν τ΄ ἐμὴν Πυλάδην τε τὸν τάδε ξυνδρῶντά μοι, παρθένον τε καὶ δάμαρτα δύο νεκρὼ κατόψεται.      Χορός   ἰὼ ἰὼ τύχα, ἕτερον εἰς ἀγῶν΄, ἕτερον αὖ δόμος φοβερὸν ἀμφὶ τοὺς ̓ατρείδας πίτνει.   τί δρῶμεν; ἀγγέλλωμεν ἐς πόλιν τάδε; ἢ σῖγ΄ ἔχωμεν; ἀσφαλέστερον, φίλαι.   ἴδε πρὸ δωμάτων ἴδε προκηρύσσει θοάζων ὅδ΄ αἰθέρος ἄνω καπνόσ.   ἅπτουσι πεύκασ, ὡς πυρώσοντες δόμους τοὺς Τανταλείουσ, οὐδ΄ ἀφίστανται φόνου.   τέλος ἔχει δαίμων βροτοῖσ, τέλος ὅπᾳ θέλῃ.   μεγάλα δέ τις ἁ δύναμις  δι΄ ἀλαστόρων ἔπεσ΄ ἔπεσε μέλαθρα τάδε δι΄ αἱμάτων  διὰ τὸ Μυρτίλου πέσημ΄ ἐκ δίφρου.      Χορός ἀλλὰ μὴν καὶ τόνδε λεύσσω Μενέλεων δόμων πέλας ὀξύπουν, ᾐσθημένον που τὴν τύχην ἣ νῦν πάρα. οὐκέτ΄ ἂν φθάνοιτε κλῇθρα συμπεραίνοντες μοχλοῖσ, ὦ κατὰ στέγας ̓ατρεῖδαι. δεινὸν εὐτυχῶν ἀνὴρ πρὸς κακῶς πράσσοντασ, ὡς σὺ νῦν, ̓ορέστα, δυστυχεῖσ.     Μενέλαος ἥκω κλύων τὰ δεινὰ καὶ δραστήρια δισσοῖν λεόντοιν· οὐ γὰρ ἄνδρ΄ αὐτὼ καλῶ. ἤκουσα γὰρ δὴ τὴν ἐμὴν ξυνάορον ὡς οὐ τέθνηκεν, ἀλλ΄ ἄφαντος οἴχεται   κενὴν ἀκούσας βάξιν, ἣν φόβῳ σφαλεὶς ἤγγειλέ μοί τισ. ἀλλὰ τοῦ μητροκτόνου τεχνάσματ΄ ἐστὶ ταῦτα καὶ πολὺς γέλωσ. ἀνοιγέτω τις δῶμα· προσπόλοις λέγω ὠθεῖν πύλας τάσδ΄, ὡς ἂν ἀλλὰ παῖδ΄ ἐμὴν ῥυσώμεθ΄ ἀνδρῶν ἐκ χερῶν μιαιφόνων, καὶ τὴν τάλαιναν ἀθλίαν δάμαρτ΄ ἐμὴν λάβωμεν, ᾗ δεῖ ξυνθανεῖν ἐμῇ χερὶ τοὺς διολέσαντας τὴν ἐμὴν ξυνάορον.   ̓ορέστης οὗτος σύ, κλῄθρων τῶνδε μὴ ψαύσῃς χερί· Μενέλαον εἶπον, ὃς πεπύργωσαι θράσει· ἢ τῷδε θριγκῷ κρᾶτα συνθραύσω σέθεν, ῥήξας παλαιὰ γεῖσα, τεκτόνων πόνον. μοχλοῖς δ΄ ἄραρε κλῇθρα, σῆς βοηδρόμου σπουδῆς ἅ σ΄ εἴρξει, μὴ δόμων ἔσω περᾶν.   Μενέλαος ἔα, τί χρῆμα; λαμπάδων ὁρῶ σέλασ, δόμων δ΄ ἐπ΄ ἄκρων τούσδε πυργηρουμένουσ, ξίφος δ΄ ἐμῆς θυγατρὸς ἐπίφρουρον δέρῃ.   ̓ορέστης πότερον ἐρωτᾶν ἢ κλύειν ἐμοῦ θέλεισ;   Μενέλαος οὐδέτερ΄· ἀνάγκη δ΄, ὡς ἔοικε, σου κλύειν.   ̓ορέστης μέλλω κτενεῖν σου θυγατέρ΄, εἰ βούλῃ μαθεῖν.   Μενέλαος ̔ελένην φονεύσας ἐπὶ φόνῳ πράσσεις φόνον;   ̓ορέστης εἰ γὰρ κατέσχον μὴ θεῶν κλεφθεὶς ὕπο.   Μενέλαος ἀρνῇ κατακτὰς κἀφ΄ ὕβρει λέγεις τάδε;   ̓ορέστης λυπράν γε τὴν ἄρνησιν· εἰ γὰρ ὤφελον     Μενέλαος τί χρῆμα δρᾶσαι; παρακαλεῖς γὰρ ἐς φόβον.   ̓ορέστης τὴν ̔ελλάδος μιάστορ΄ εἰς ̔́αιδου βαλεῖν.   Μενέλαος ἀπόδος δάμαρτος νέκυν, ὅπως χώσω τάφῳ.   ̓ορέστης θεοὺς ἀπαίτει. παῖδα δὲ κτενῶ σέθεν.   Μενέλαος ὁ μητροφόντης ἐπὶ φόνῳ πράσσει φόνον;   ̓ορέστης ὁ πατρὸς ἀμύντωρ, ὃν σὺ προύδωκας θανεῖν.   Μενέλαος οὐκ ἤρκεσέν σοι τὸ παρὸν αἷμα μητέροσ;   ̓ορέστης οὐκ ἂν κάμοιμι τὰς κακὰς κτείνων ἀεί.   Μενέλαος ἦ καὶ σύ, Πυλάδη, τοῦδε κοινωνεῖς φόνου;   ̓ορέστης φησὶν σιωπῶν· ἀρκέσω δ΄ ἐγὼ λέγων.   Μενέλαος ἀλλ΄ οὔτι χαίρων, ἤν γε μὴ φύγῃς πτεροῖσ.   ̓ορέστης οὐ φευξόμεσθα· πυρὶ δ΄ ἀνάψομεν δόμουσ.   Μενέλαος ἦ γὰρ πατρῷον δῶμα πορθήσεις τόδε;   ̓ορέστης ὡς μή γ΄ ἔχῃς σύ, τήνδ΄ ἐπισφάξας πυρί.   Μενέλαος κτεῖν΄· ὡς κτανών γε τῶνδέ μοι δώσεις δίκην.    ̓ορέστης ἔσται τάδε.   Μενέλαος ἆ ἆ, μηδαμῶς δράσῃς τάδε.   ̓ορέστης σίγα νυν, ἀνέχου δ΄ ἐνδίκως πράσσων κακῶσ.   Μενέλαος ἦ γὰρ δίκαιον ζῆν σε;   ̓ορέστης καὶ κρατεῖν γε γῆσ.   Μενέλαος ποίασ;   ̓ορέστης ἐν ̓́αργει τῷδε τῷ Πελασγικῷ.   Μενέλαος εὖ γοῦν θίγοις ἂν χερνίβων     ̓ορέστης τί δὴ γὰρ οὔ;   Μενέλαος καὶ σφάγια πρὸ δορὸς καταβάλοισ.   ̓ορέστης σὺ δ΄ ἂν καλῶσ;   Μενέλαος ἁγνὸς γάρ εἰμι χεῖρασ.   ̓ορέστης ἀλλ΄ οὐ τὰς φρένασ.   Μενέλαος τίς δ΄ ἂν προσείποι σέ;   ̓ορέστης ὅστις ἐστὶ φιλοπάτωρ.   Μενέλαος ὅστις δὲ τιμᾷ μητέρα;   ̓ορέστης εὐδαίμων ἔφυ.   Μενέλαος οὔκουν σύ γε.   ̓ορέστης οὐ γὰρ ἁνδάνουσιν αἱ κακαί.   Μενέλαος ἄπαιρε θυγατρὸς φάσγανον.   ̓ορέστης ψευδὴς ἔφυσ.   Μενέλαος ἀλλὰ κτενεῖς μου θυγατέρα;   ̓ορέστης οὐ ψευδὴς ἔτ΄ εἶ.   Μενέλαος οἴμοι, τί δράσω;   ̓ορέστης πεῖθ΄ ἐς ̓αργείους μολὼν     Μενέλαος πειθὼ τίνα;   ̓ορέστης ἡμᾶς μὴ θανεῖν· αἰτοῦ πόλιν.   Μενέλαος ἢ παῖδά μου φονεύσετε;   ̓ορέστης ὧδ΄ ἔχει τάδε.   Μενέλαος ὦ τλῆμον ̔ελένη     ̓ορέστης τἀμὰ δ΄ οὐχὶ τλήμονα;   Μενέλαος σὲ σφάγιον ἐκόμισ΄ ἐκ Φρυγῶν     ̓ορέστης εἰ γὰρ τόδ΄ ἦν.   Μενέλαος πόνους πονήσας μυρίουσ.   ̓ορέστης πλήν γ΄ εἰς ἐμέ.   Μενέλαος πέπονθα δεινά.   ̓ορέστης τότε γὰρ ἦσθ΄ ἀνωφελήσ.   Μενέλαος ἔχεις με.   ̓ορέστης σαυτὸν σύ γ΄ ἔλαβες κακὸς γεγώσ. ἀλλ΄ εἶ΄, ὕφαπτε δώματ΄, ̓ηλέκτρα, τάδε· σύ τ΄, ὦ φίλων μοι τῶν ἐμῶν σαφέστατε, Πυλάδη, κάταιθε γεῖσα τειχέων τάδε.   Μενέλαος ὦ γαῖα Δαναῶν ἱππίου τ΄ ̓́αργους κτίται, οὐκ εἶ΄ ἐνόπλῳ ποδὶ βοηδρομήσετε; πᾶσαν γὰρ ὑμῶν ὅδε βιάζεται πόλιν ζῆν, αἷμα μητρὸς μυσαρὸν ἐξειργασμένοσ.    ̓απόλλων Μενέλαε, παῦσαι λῆμ΄ ἔχων τεθηγμένον· Φοῖβός σ΄ ὁ Λητοῦς παῖς ὅδ΄ ἐγγὺς ὢν καλῶ· σύ θ΄ ὃς ξιφήρης τῇδ΄ ἐφεδρεύεις κόρῃ, ̓ορέσθ΄, ἵν΄ εἰδῇς οὓς φέρων ἥκω λόγουσ. ̔ελένην μὲν ἣν σὺ διολέσαι πρόθυμος ὢν ἥμαρτεσ, ὀργὴν Μενέλεῳ ποιούμενοσ, ἥδ΄ ἐστίν, ἣν ὁρᾶτ΄ ἐν αἰθέρος πτυχαῖσ, σεσῳσμένη τε κοὐ θανοῦσα πρὸς σέθεν. ἐγώ νιν ἐξέσῳσα κἀπὸ φασγάνου τοῦ σοῦ κελευσθεὶς ἥρπασ΄ ἐκ Διὸς πατρόσ. Ζηνὸς γὰρ οὖσαν ζῆν νιν ἄφθιτον χρεών, Κάστορί τε Πολυδεύκει τ΄ ἐν αἰθέρος πτυχαῖς σύνθακος ἔσται, ναυτίλοις σωτήριοσ. ἄλλην δὲ νύμφην ἐς δόμους κτῆσαι λαβών, ἐπεὶ θεοὶ τῷ τῆσδε καλλιστεύματι ̔́ελληνας εἰς ἓν καὶ Φρύγας συνήγαγον, θανάτους τ΄ ἔθηκαν, ὡς ἀπαντλοῖεν χθονὸς ὕβρισμα θνητῶν ἀφθόνου πληρώματοσ. τὰ μὲν καθ΄ ̔ελένην ὧδ΄ ἔχει· σὲ δ΄ αὖ χρεών, ̓ορέστα, γαίας τῆσδ΄ ὑπερβαλόνθ΄ ὅρους Παρράσιον οἰκεῖν δάπεδον ἐνιαυτοῦ κύκλον. κεκλήσεται δὲ σῆς φυγῆς ἐπώνυμον ̓αζᾶσιν ̓αρκάσιν τ΄ ̓ορέστειον καλεῖν. ἐνθένδε δ΄ ἐλθὼν τὴν ̓αθηναίων πόλιν δίκην ὑπόσχες αἵματος μητροκτόνου Εὐμενίσι τρισσαῖσ· θεοὶ δέ σοι δίκης βραβῆς πάγοισιν ἐν ̓αρείοισιν εὐσεβεστάτην ψῆφον διοίσουσ΄, ἔνθα νικῆσαί σε χρή. ἐφ΄ ἧς δ΄ ἔχεισ, ̓ορέστα, φάσγανον δέρῃ, γῆμαι πέπρωταί σ΄ ̔ερμιόνην· ὃς δ΄ οἴεται Νεοπτόλεμος γαμεῖν νιν, οὐ γαμεῖ ποτε. θανεῖν γὰρ αὐτῷ μοῖρα Δελφικῷ ξίφει, δίκας ̓αχιλλέως πατρὸς ἐξαιτοῦντά με. Πυλάδῃ δ΄ ἀδελφῆς λέκτρον, ὥς ποτ΄ ᾔνεσασ, δόσ· ὁ δ΄ ἐπιών νιν βίοτος εὐδαίμων μένει. ̓́αργους δ΄ ̓ορέστην, Μενέλεωσ, ἔα κρατεῖν, ἐλθὼν δ΄ ἄνασσε Σπαρτιάτιδος χθονόσ, φερνὰς ἔχων δάμαρτοσ, ἥ σε μυρίοις πόνοις διδοῦσα δεῦρ΄ ἀεὶ διήνυσεν. τὰ πρὸς πόλιν δὲ τῷδ΄ ἐγὼ θήσω καλῶσ, ὅς νιν φονεῦσαι μητέρ΄ ἐξηνάγκασα.    ̓ορέστης ὦ Λοξία μαντεῖε, σῶν θεσπισμάτων. οὐ ψευδόμαντις ἦσθ΄ ἄρ΄, ἀλλ΄ ἐτήτυμοσ. καίτοι μ΄ ἐσῄει δεῖμα, μή τινος κλύων ἀλαστόρων δόξαιμι σὴν κλύειν ὄπα. ἀλλ΄ εὖ τελεῖται, πείσομαι δὲ σοῖς λόγοισ. ἰδού, μεθίημ΄ ̔ερμιόνην ἀπὸ σφαγῆσ, καὶ λέκτρ΄ ἐπῄνεσ΄, ἡνίκ΄ ἂν διδῷ πατήρ.   Μενέλαος ὦ Ζηνὸς ̔ελένη χαῖρε παῖ· ζηλῶ δέ σε θεῶν κατοικήσασαν ὄλβιον δόμον. ̓ορέστα, σοὶ δὲ παῖδ΄ ἐγὼ κατεγγυῶ, Φοίβου λέγοντοσ· εὐγενὴς δ΄ ἀπ΄ εὐγενοῦς γήμας ὄναιο καὶ σὺ χὡ διδοὺς ἐγώ.   ̓απόλλων χωρεῖτέ νυν ἕκαστος οἷ προστάσσομεν, νείκας τε διαλύεσθε.   Μενέλαος πείθεσθαι χρεών.   ̓ορέστης κἀγὼ τοιοῦτοσ· σπένδομαι δὲ συμφοραῖσ, Μενέλαε, καὶ σοῖσ, Λοξία, θεσπίσμασιν.     ̓απόλλων ἴτε νυν καθ΄ ὁδόν, τὴν καλλίστην θεῶν Εἰρήνην τιμῶντεσ· ἐγὼ δ΄ ̔ελένην Δίοις μελάθροις πελάσω, λαμπρῶν ἄστρων πόλον ἐξανύσασ, ἔνθα παρ΄ ̔́ηρᾳ τῇ θ΄ ̔ηρακλέους ̔́ηβῃ πάρεδρος θεὸς ἀνθρώποις ἔσται σπονδαῖς ἔντιμος ἀεί, σὺν Τυνδαρίδαισ, τοῖς Διὸς υἱοῖσ, ναύταις μεδέουσα θαλάσσησ.   Χορός ὦ μέγα σεμνὴ Νίκη, τὸν ἐμὸν βίοτον κατέχοις καὶ μὴ λήγοις στεφανοῦσα.  