    ̓αμφιτρύων Τίς τὸν Διὸς σύλλεκτρον οὐκ οἶδεν βροτῶν, ̓αργεῖον ̓αμφιτρύων΄, ὃν ̓αλκαῖός ποτε ἔτιχθ΄ ὁ Περσέωσ, πατέρα τόνδ΄ ̔ηρακλέουσ; ὃς τάσδε Θήβας ἔσχον, ἔνθ΄ ὁ γηγενὴς σπαρτῶν στάχυς ἔβλαστεν, ὧν γένους ̓́αρης ἔσωσ΄ ἀριθμὸν ὀλίγον, οἳ Κάδμου πόλιν τεκνοῦσι παίδων παισίν. ἔνθεν ἐξέφυ Κρέων Μενοικέως παῖσ, ἄναξ τῆσδε χθονόσ. Κρέων δὲ Μεγάρας τῆσδε γίγνεται πατήρ, ἣν πάντες ὑμεναίοισι Καδμεῖοί ποτε λωτῷ συνηλάλαξαν, ἡνίκ΄ εἰς ἐμοὺς δόμους ὁ κλεινὸς ̔ηρακλῆς νιν ἤγετο. λιπὼν δὲ Θήβασ, οὗ κατῳκίσθην ἐγώ, Μεγάραν τε τήνδε πενθερούς τε παῖς ἐμὸς ̓αργεῖα τείχη καὶ Κυκλωπίαν πόλιν ὠρέξατ΄ οἰκεῖν, ἣν ἐγὼ φεύγω κτανὼν ̓ηλεκτρύωνα· συμφορὰς δὲ τὰς ἐμὰς ἐξευμαρίζων καὶ πάτραν οἰκεῖν θέλων, καθόδου δίδωσι μισθὸν Εὐρυσθεῖ μέγαν, ἐξημερῶσαι γαῖαν, εἴθ΄ ̔́ηρας ὕπο κέντροις δαμασθεὶς εἴτε τοῦ χρεὼν μέτα. καὶ τοὺς μὲν ἄλλους ἐξεμόχθησεν πόνουσ, τὸ λοίσθιον δὲ Ταινάρου διὰ στόμα βέβηκ΄ ἐς ̔́αιδου, τὸν τρισώματον κύνα ἐς φῶς ἀνάξων, ἔνθεν οὐχ ἥκει πάλιν.  γέρων δὲ δή τις ἔστι Καδμείων λόγος ὡς ἦν πάρος Δίρκης τις εὐνήτωρ Λύκος τὴν ἑπτάπυργον τήνδε δεσπόζων πόλιν, τὼ λευκοπώλω πρὶν τυραννῆσαι χθονὸς ̓αμφίον΄ ἠδὲ Ζῆθον, ἐκγόνω Διόσ. οὗ ταὐτὸν ὄνομα παῖς πατρὸς κεκλημένοσ, Καδμεῖος οὐκ ὤν, ἀλλ΄ ἀπ΄ Εὐβοίας μολών, κτείνει Κρέοντα καὶ κτανὼν ἄρχει χθονόσ, στάσει νοσοῦσαν τήνδ΄ ἐπεσπεσὼν πόλιν. ἡμῖν δὲ κῆδος ἐς Κρέοντ΄ ἀνημμένον κακὸν μέγιστον, ὡς ἔοικε, γίγνεται. τοὐμοῦ γὰρ ὄντος παιδὸς ἐν μυχοῖς χθονὸς ὁ καινὸς οὗτος τῆσδε γῆς ἄρχων Λύκος τοὺς ̔ηρακλείους παῖδας ἐξελεῖν θέλει κτανὼν δάμαρτά <θ΄>, ὡς φόνῳ σβέσῃ φόνον, κἄμ΄  εἴ τι δὴ χρὴ κἄμ΄ ἐν ἀνδράσιν λέγειν γέροντ΄ ἀχρεῖον  μή ποθ΄ οἵδ΄ ἠνδρωμένοι μήτρωσιν ἐκπράξωσιν αἵματος δίκην. ἐγὼ δέ  λείπει γάρ με τοῖσδ΄ ἐν δώμασιν τροφὸν τέκνων οἰκουρόν, ἡνίκα χθονὸς μέλαιναν ὄρφνην εἰσέβαινε, παῖς ἐμός   σὺν μητρί, τέκνα μὴ θάνωσ΄ ̔ηρακλέουσ, βωμὸν καθίζω τόνδε σωτῆρος Διόσ, ὃν καλλινίκου δορὸς ἄγαλμ΄ ἱδρύσατο Μινύας κρατήσας οὑμὸς εὐγενὴς τόκοσ. πάντων δὲ χρεῖοι τάσδ΄ ἕδρας φυλάσσομεν, σίτων ποτῶν ἐσθῆτοσ, ἀστρώτῳ πέδῳ πλευρὰς τιθέντεσ· ἐκ γὰρ ἐσφραγισμένοι δόμων καθήμεθ΄ ἀπορίᾳ σωτηρίασ. φίλων δὲ τοὺς μὲν οὐ σαφεῖς ὁρῶ φίλουσ, οἳ δ΄ ὄντες ὀρθῶς ἀδύνατοι προσωφελεῖν. τοιοῦτον ἀνθρώποισιν ἡ δυσπραξία· ἧς μήποθ΄ ὅστις καὶ μέσως εὔνους ἐμοὶ τύχοι, φίλων ἔλεγχον ἀψευδέστατον.    Μεγάρα ὦ πρέσβυ, Ταφίων ὅς ποτ΄ ἐξεῖλες πόλιν στρατηλατήσας κλεινὰ Καδμείων δορόσ, ὡς οὐδὲν ἀνθρώποισι τῶν θείων σαφέσ. ἐγὼ γὰρ οὔτ΄ ἐς πατέρ΄ ἀπηλάθην τύχησ, ὃς οὕνεκ΄ ὄλβου μέγας ἐκομπάσθη ποτέ, ἔχων τυραννίδ΄, ἧς μακραὶ λόγχαι πέρι πηδῶσ΄ ἔρωτι σώματ΄ εἰς εὐδαίμονα, ἔχων δὲ τέκνα· κἄμ΄ ἔδωκε παιδὶ σῷ ἐπίσημον εὐνὴν ̔ηρακλεῖ συνοικίσασ. καὶ νῦν ἐκεῖνα μὲν θανόντ΄ ἀνέπτατο, ἐγὼ δὲ καὶ σὺ μέλλομεν θνῄσκειν, γέρον, οἵ θ΄ ̔ηράκλειοι παῖδεσ, οὓς ὑπὸ πτεροῖς σῴζω νεοσσοὺς ὄρνις ὣς ὑφειμένη. οἳ δ΄ εἰς ἔλεγχον ἄλλος ἄλλοθεν πίτνων, ̓͂ω μῆτερ, αὐδᾷ, ποῖ πατὴρ ἄπεστι γῆσ; τί δρᾷ, πόθ΄ ἥξει; τῷ νέῳ δ΄ ἐσφαλμένοι ζητοῦσι τὸν τεκόντ΄· ἐγὼ δὲ διαφέρω λόγοισι, μυθεύουσα. θαυμάζων δ΄ ὅταν πύλαι ψοφῶσι, πᾶς ἀνίστησιν πόδα, ὡς πρὸς πατρῷον προσπεσούμενοι γόνυ. νῦν οὖν τίν΄ ἐλπίδ΄ ἢ πέδον σωτηρίας ἐξευμαρίζῃ, πρέσβυ; πρὸς σὲ γὰρ βλέπω. ὡς οὔτε γαίας ὅρι΄ ἂν ἐκβαῖμεν λάθρᾳ· φυλακαὶ γὰρ ἡμῶν κρείσσονες κατ΄ ἐξόδουσ· οὔτ΄ ἐν φίλοισιν ἐλπίδες σωτηρίας ἔτ΄ εἰσὶν ἡμῖν. ἥντιν΄ οὖν γνώμην ἔχεις λέγ΄ ἐς τὸ κοινόν, μὴ θανεῖν ἕτοιμον ᾖ.   ̓αμφιτρύων ὦ θύγατερ, οὔτοι ῥᾴδιον τὰ τοιάδε φαύλως παραινεῖν, σπουδάσαντ΄ ἄνευ πόνου· χρόνον δὲ μηκύνωμεν ὄντες ἀσθενεῖσ.   Μεγάρα λύπης τι προσδεῖς ἢ φιλεῖς οὕτω φάοσ;   ̓αμφιτρύων καὶ τῷδε χαίρω καὶ φιλῶ τὰς ἐλπίδασ.   Μεγάρα κἀγώ· δοκεῖν δὲ τἀδόκητ΄ οὐ χρή, γέρον.   ̓αμφιτρύων ἐν ταῖς ἀναβολαῖς τῶν κακῶν ἔνεστ΄ ἄκη.   Μεγάρα ὁ δ΄ ἐν μέσῳ με λυπρὸς ὢν δάκνει χρόνοσ.   ̓αμφιτρύων ἔτ΄ ἂν γένοιτ΄, ὦ θύγατερ, οὔριος δρόμος ἐκ τῶν παρόντων τῶνδ΄ ἐμοὶ καὶ σοὶ κακῶν, ἔλθοι τ΄ ἔτ΄ ἂν παῖς οὑμόσ, εὐνήτωρ δὲ σόσ. ἀλλ΄ ἡσύχαζε καὶ δακρυρρόους τέκνων πηγὰς ἀφαίρει καὶ παρευκήλει λόγοισ, κλέπτουσα μύθοις ἀθλίους κλοπὰς ὅμωσ. κάμνουσι γάρ τοι καὶ βροτῶν αἱ συμφοραί, καὶ πνεύματ΄ ἀνέμων οὐκ ἀεὶ ῥώμην ἔχει· οἵ τ΄ εὐτυχοῦντες διὰ τέλους οὐκ εὐτυχεῖσ. ἐξίσταται γὰρ πάντ΄ ἀπ΄ ἀλλήλων δίχα. οὗτος δ΄ ἀνὴρ ἄριστος ὅστις ἐλπίσι πέποιθεν αἰεί· τὸ δ΄ ἀπορεῖν ἀνδρὸς κακοῦ.      Χορός ὑπώροφα μέλαθρα καὶ γεραιὰ δέμνι΄, ἀμφὶ βάκτροις ἔρεισμα θέμενοσ, ἐστάλην ἰηλέμων γόων ἀοι- δὸς ὥστε πολιὸς ὄρνισ, ἔπεα μόνον καὶ δόκη- μα νυκτερωπὸν ἐννύχων ὀνείρων, τρομερὰ μέν, ἀλλ΄ ὅμως πρόθυμ΄. ὦ τέκεα, τέκεα πατρὸς ἀπάτορ΄, ὦ γεραιὲ σύ τε τάλαινα μᾶ- τερ, ἃ τὸν ̓αίδα δόμοις πόσιν ἀναστενάζεισ.   Χορός μὴ προκάμητε πόδα βαρύ τε κῶλον ὥστε πρὸς πετραῖον λέπας  ζυγηφόρον πῶλον ἀνέντες ὡς βάρος φέρον τροχηλάτοιο πώλου . λαβοῦ χερῶν καὶ πέπλων, ὅτου λέλοιπε ποδὸς ἀμαυρὸν ἴχνοσ· γέρων γέροντα παρακόμιζ΄, ᾧ ξύνοπλα δόρατα νέα νέῳ τὸ πάρος ἐν ἡλίκων πόνοις ξυνῆν ποτ΄, εὐκλεεστάτας πατρίδος οὐκ ὀνείδη.   Χορός ἴδετε, πατέρος ὡς γορ- γῶπες αἵδε προσφερεῖς ὀμμάτων αὐγαί, τὸ δὲ κακοτυχὲς οὐ λέλοιπεν ἐκ τέκνων οὐδ΄ ἀποίχεται χάρισ. ̔ελλὰς ὦ ξυμμάχους οἵους οἵους ὀλέσα- σα τούσδ΄ ἀποστερήσῃ.     Χορός ἀλλ΄ εἰσορῶ γὰρ τῆσδε κοίρανον χθονὸς Λύκον περῶντα τῶνδε δωμάτων πέλασ.   Λύκος τὸν ̔ηράκλειον πατέρα καὶ ξυνάορον, εἰ χρή μ΄, ἐρωτῶ· χρὴ δ΄, ἐπεί γε δεσπότης ὑμῶν καθέστηχ΄, ἱστορεῖν ἃ βούλομαι. τίν΄ ἐς χρόνον ζητεῖτε μηκῦναι βίον; τίν΄ ἐλπίδ΄ ἀλκήν τ΄ εἰσορᾶτε μὴ θανεῖν; ἢ τὸν παρ΄ ̔́αιδῃ πατέρα τῶνδε κείμενον πιστεύεθ΄ ἥξειν; ὡς ὑπὲρ τὴν ἀξίαν τὸ πένθος αἴρεσθ΄, εἰ θανεῖν ὑμᾶς χρεών, σὺ μὲν καθ΄ ̔ελλάδ΄ ἐκβαλὼν κόμπους κενούσ, ὡς σύγγαμός σοι Ζεὺς τέκ<νου τε κ>οινεών, σὺ δ΄ ὡς ἀρίστου φωτὸς ἐκλήθης δάμαρ. τί δὴ τὸ σεμνὸν σῷ κατείργασται πόσει, ὕδραν ἕλειον εἰ διώλεσε κτανὼν ἢ τὸν Νέμειον θῆρα; ὃν ἐν βρόχοις ἑλὼν βραχίονός φησ΄ ἀγχόναισιν ἐξελεῖν. τοῖσδ΄ ἐξαγωνίζεσθε; τῶνδ΄ ἄρ΄ οὕνεκα τοὺς ̔ηρακλείους παῖδας οὐ θνῄσκειν χρεών; ὃς ἔσχε δόξαν οὐδὲν ὢν εὐψυχίας θηρῶν ἐν αἰχμῇ, τἄλλα δ΄ οὐδὲν ἄλκιμοσ, ὃς οὔποτ΄ ἀσπίδ΄ ἔσχε πρὸς λαιᾷ χερὶ οὐδ΄ ἦλθε λόγχης ἐγγύσ, ἀλλὰ τόξ΄ ἔχων, κάκιστον ὅπλον, τῇ φυγῇ πρόχειρος ἦν. ἀνδρὸς δ΄ ἔλεγχος οὐχὶ τόξ΄ εὐψυχίασ, ἀλλ΄ ὃς μένων βλέπει τε κἀντιδέρκεται δορὸς ταχεῖαν ἄλοκα τάξιν ἐμβεβώσ. ἔχει δὲ τοὐμὸν οὐκ ἀναίδειαν, γέρον, ἀλλ΄ εὐλάβειαν· οἶδα γὰρ κατακτανὼν Κρέοντα πατέρα τῆσδε καὶ θρόνους ἔχων. οὔκουν τραφέντων τῶνδε τιμωροὺς ἐμοὺς χρῄζω λιπέσθαι τῶν δεδραμένων δίκην.    ̓αμφιτρύων τῷ τοῦ Διὸς μὲν Ζεὺς ἀμυνέτω μέρει παιδόσ· τὸ δ΄ εἰς ἔμ΄, ̔ηράκλεισ, ἐμοὶ μέλει λόγοισι τὴν τοῦδ΄ ἀμαθίαν ὑπὲρ σέθεν δεῖξαι· κακῶς γάρ σ΄ οὐκ ἐατέον κλύειν. πρῶτον μὲν οὖν τἄρρητ΄  ἐν ἀρρήτοισι γὰρ τὴν σὴν νομίζω δειλίαν, ̔ηράκλεες   σὺν μάρτυσιν θεοῖς δεῖ μ΄ ἀπαλλάξαι σέθεν. Διὸς κεραυνόν τ΄ ἠρόμην τέθριππά τε, ἐν οἷς βεβηκὼς τοῖσι γῆς βλαστήμασιν Γίγασι πλευροῖς πτήν΄ ἐναρμόσας βέλη τὸν καλλίνικον μετὰ θεῶν ἐκώμασεν· τετρασκελές θ΄ ὕβρισμα, Κενταύρων γένοσ, Φολόην ἐπελθών, ὦ κάκιστε βασιλέων, ἐροῦ τίν΄ ἄνδρ΄ ἄριστον ἐγκρίνειαν ἄν, ἢ οὐ παῖδα τὸν ἐμόν, ὃν σὺ φῂς εἶναι δοκεῖν. Δίρφυν τ΄ ἐρωτῶν ἥ σ΄ ἔθρεψ΄ ̓αβαντίδα . . . οὐκ ἄν σ΄ ἐπαινέσειεν· οὐ γὰρ ἔσθ΄ ὅπου ἐσθλόν τι δράσας μάρτυρ΄ ἂν λάβοις πάτραν. τὸ πάνσοφον δ΄ εὕρημα, τοξήρη σαγήν, μέμφῃ· κλύων νῦν τἀπ΄ ἐμοῦ σοφὸς γενοῦ. ἀνὴρ ὁπλίτης δοῦλός ἐστι τῶν ὅπλων καὶ τοῖσι συνταχθεῖσιν οὖσι μὴ ἀγαθοῖς αὐτὸς τέθνηκε δειλίᾳ τῇ τῶν πέλασ, θραύσας τε λόγχην οὐκ ἔχει τῷ σώματι θάνατον ἀμῦναι, μίαν ἔχων ἀλκὴν μόνον· ὅσοι δὲ τόξοις χεῖρ΄ ἔχουσιν εὔστοχον, ἓν μὲν τὸ λῷστον, μυρίους οἰστοὺς ἀφεὶς ἄλλοις τὸ σῶμα ῥύεται μὴ κατθανεῖν, ἑκὰς δ΄ ἀφεστὼς πολεμίους ἀμύνεται τυφλοῖς ὁρῶντας οὐτάσας τοξεύμασιν τὸ σῶμά τ΄ οὐ δίδωσι τοῖς ἐναντίοισ, ἐν εὐφυλάκτῳ δ΄ ἐστί· τοῦτο δ΄ ἐν μάχῃ σοφὸν μάλιστα, δρῶντα πολεμίους κακῶς σῴζειν τὸ σῶμα, μὴ ΄κ τύχης ὡρμισμένον. λόγοι μὲν οἵδε τοῖσι σοῖς ἐναντίαν γνώμην ἔχουσι τῶν καθεστώτων πέρι. παῖδας δὲ δὴ τί τούσδ΄ ἀποκτεῖναι θέλεισ; τί σ΄ οἵδ΄ ἔδρασαν; ἕν τί σ΄ ἡγοῦμαι σοφόν, εἰ τῶν ἀρίστων τἄκγον΄ αὐτὸς ὢν κακὸς δέδοικασ. ἀλλὰ τοῦθ΄ ὅμως ἡμῖν βαρύ, εἰ δειλίας σῆς κατθανούμεθ΄ εἵνεκα, ὃ χρῆν σ΄ ὑφ΄ ἡμῶν τῶν ἀμεινόνων παθεῖν, εἰ Ζεὺς δικαίας εἶχεν εἰς ἡμᾶς φρένασ. εἰ δ΄ οὖν ἔχειν γῆς σκῆπτρα τῆσδ΄ αὐτὸς θέλεισ, ἔασον ἡμᾶς φυγάδας ἐξελθεῖν χθονόσ· βίᾳ δὲ δράσῃς μηδέν, ἢ πείσῃ βίαν, ὅταν θεοῦ σοι πνεῦμα μεταβαλὸν τύχῃ.  φεῦ· ὦ γαῖα Κάδμου· καὶ γὰρ ἐς σὲ ἀφίξομαι λόγους ὀνειδιστῆρας ἐνδατούμενοσ· τοιαῦτ΄ ἀμύνεθ΄ ̔ηρακλεῖ τέκνοισί τε; ὃς εἷς Μινύαισι πᾶσι διὰ μάχης μολὼν Θήβαις ἔθηκεν ὄμμ΄ ἐλεύθερον βλέπειν. οὐδ΄ ̔ελλάδ΄ ᾔνεσ΄  οὐδ΄ ἀνέξομαί ποτε σιγῶν  κακίστην λαμβάνων ἐς παῖδ΄ ἐμόν, ἣν χρῆν νεοσσοῖς τοῖσδε πῦρ λόγχας ὅπλα φέρουσαν ἐλθεῖν, ποντίων καθαρμάτων χέρσου τ΄ ἀμοιβάς  ὧν ἐμόχθησας χάριν. τὰ δ΄, ὦ τέκν΄, ὑμῖν οὔτε Θηβαίων πόλις οὔθ΄ ̔ελλὰς ἀρκεῖ· πρὸς δ΄ ἔμ΄ ἀσθενῆ φίλον δεδόρκατ΄, οὐδὲν ὄντα πλὴν γλώσσης ψόφον. ῥώμη γὰρ ἐκλέλοιπεν ἣν πρὶν εἴχομεν, γήρᾳ δὲ τρομερὰ γυῖα κἀμαυρὸν σθένοσ. εἰ δ΄ ἦ νέος τε κἄτι σώματος κρατῶν, λαβὼν ἂν ἔγχος τοῦδε τοὺς ξανθοὺς πλόκους καθῃμάτωσ΄ ἄν, ὥστ΄ ̓ατλαντικῶν πέραν φεύγειν ὅρων ἂν δειλίᾳ τοὐμὸν δόρυ.   Χορός ἆρ΄ οὐκ ἀφορμὰς τοῖς λόγοισιν ἁγαθοὶ θνητῶν ἔχουσι, κἂν βραδύς τις ᾖ λέγειν;   Λύκος σὺ μὲν λέγ΄ ἡμᾶς οἷς πεπύργωσαι λόγοισ, ἐγὼ δὲ δράσω σ΄ ἀντὶ τῶν λόγων κακῶσ. ἄγ΄, οἳ μὲν ̔ελικῶν΄, οἳ δὲ Παρνασοῦ πτυχὰς τέμνειν ἄνωχθ΄ ἐλθόντες ὑλουργοὺς δρυὸς κορμούσ· ἐπειδὰν δ΄ ἐσκομισθῶσιν πόλει, βωμὸν πέριξ νήσαντες ἀμφήρη ξύλα ἐμπίμπρατ΄ αὐτῶν καὶ πυροῦτε σώματα πάντων, ἵν΄ εἰδῶσ΄ οὕνεκ΄ οὐχ ὁ κατθανὼν κρατεῖ χθονὸς τῆσδ΄, ἀλλ΄ ἐγὼ τὰ νῦν τάδε. ὑμεῖς δέ, πρέσβεισ, ταῖς ἐμαῖς ἐναντίοι γνώμαισιν ὄντεσ, οὐ μόνον στενάξετε τοὺς ̔ηρακλείους παῖδασ, ἀλλὰ καὶ δόμου τύχασ, ὅταν πάσχῃ τι, μεμνήσεσθε δὲ δοῦλοι γεγῶτες τῆς ἐμῆς τυραννίδοσ.    Χορός   ὦ γῆς λοχεύμαθ΄, οὓς ̓́αρης σπείρει ποτὲ λάβρον δράκοντος ἐξερημώσας γένυν, οὐ σκῆπτρα, χειρὸς δεξιᾶς ἐρείσματα, ἀρεῖτε καὶ τοῦδ΄ ἀνδρὸς ἀνόσιον κάρα καθαιματώσεθ΄, ὅστις οὐ Καδμεῖος ὢν ἄρχει κάκιστος τῶν νέων ἔπηλυς ὤν; ἀλλ΄ οὐκ ἐμοῦ γε δεσπόσεις χαίρων ποτέ.   οὐδ΄ ἁπόνησα πόλλ΄ ἐγὼ καμὼν χερὶ ἕξεισ. ἀπέρρων δ΄ ἔνθεν ἦλθες ἐνθάδε, ὕβριζ΄. ἐμοῦ γὰρ ζῶντος οὐ κτενεῖς ποτε τοὺς ̔ηρακλείους παῖδασ. οὐ τοσόνδε γῆς ἔνερθ΄ ἐκεῖνος κρύπτεται λιπὼν τέκνα.   ἐπεὶ σὺ μὲν γῆν τήνδε διολέσας ἔχεισ, ὃ δ΄ ὠφελήσας ἀξίων οὐ τυγχάνει.   κἄπειτα πράσσω πόλλ΄ ἐγώ, φίλους ἐμοὺς θανόντας εὖ δρῶν, οὗ φίλων μάλιστα δεῖ;   ὦ δεξιὰ χείρ, ὡς ποθεῖς λαβεῖν δόρυ, ἐν δ΄ ἀσθενείᾳ τὸν πόθον διώλεσασ. ἐπεί σ΄ ἔπαυσ΄ ἂν δοῦλον ἐννέποντά με καὶ τάσδε Θήβας εὐκλεῶς ᾠκήσαμεν. ἐν αἷς σὺ χαίρεισ· οὐ γὰρ εὖ φρονεῖ πόλις στάσει νοσοῦσα καὶ κακοῖς βουλεύμασιν. οὐ γάρ ποτ΄ ἂν σὲ δεσπότην ἐκτήσατο.    Μεγάρα γέροντεσ, αἰνῶ· τῶν φίλων γὰρ οὕνεκα ὀργὰς δικαίας τοὺς φίλους ἔχειν χρεών· ἡμῶν δ΄ ἕκατι δεσπόταις θυμούμενοι πάθητε μηδέν. τῆς δ΄ ἐμῆσ, ̓αμφιτρύων, γνώμης ἄκουσον, ἤν τί σοι δοκῶ λέγειν. ἐγὼ φιλῶ μὲν τέκνα· πῶς γὰρ οὐ φιλῶ ἅτικτον, ἁμόχθησα; καὶ τὸ κατθανεῖν δεινὸν νομίζω· τῷ δ΄ ἀναγκαίῳ τρόπῳ ὃς ἀντιτείνει σκαιὸν ἡγοῦμαι βροτόν. ἡμᾶς δ΄, ἐπειδὴ δεῖ θανεῖν, θνῄσκειν χρεὼν μὴ πυρὶ καταξανθέντασ, ἐχθροῖσιν γέλων διδόντασ, οὑμοὶ τοῦ θανεῖν μεῖζον κακόν. ὀφείλομεν γὰρ πολλὰ δώμασιν καλά· σὲ μὲν δόκησις ἔλαβεν εὐκλεὴς δορόσ, ὥστ΄ οὐκ ἀνεκτὸν δειλίας θανεῖν σ΄ ὕπο· οὑμὸς δ΄ ἀμαρτύρητος εὐκλεὴς πόσισ, ὡς τούσδε παῖδας οὐκ ἂν ἐκσῶσαι θέλοι δόξαν κακὴν λαβόντασ· οἱ γὰρ εὐγενεῖς κάμνουσι τοῖς αἰσχροῖσι τῶν τέκνων ὕπερ, ἐμοί τε μίμημ΄ ἀνδρὸς οὐκ ἀπωστέον. σκέψαι δὲ τὴν σὴν ἐλπίδ΄ ᾗ λογίζομαι· ἥξειν νομίζεις παῖδα σὸν γαίας ὕπο; καὶ τίς θανόντων ἦλθεν ἐξ ̔́αιδου πάλιν; ἀλλ΄ ὡς λόγοισι τόνδε μαλθάξαιμεν ἄν; ἥκιστα· φεύγειν σκαιὸν ἄνδρ΄ ἐχθρὸν χρεών, σοφοῖσι δ΄ εἴκειν καὶ τεθραμμένοις καλῶσ· ῥᾷον γὰρ αἰδοῦς ὑπολαβὼν φίλ΄ ἂν τέμοισ. ἤδη δ΄ ἐσῆλθέ μ΄ εἰ παραιτησαίμεθα φυγὰς τέκνων τῶνδ΄· ἀλλὰ καὶ τόδ΄ ἄθλιον, πενίᾳ σὺν οἰκτρᾷ περιβαλεῖν σωτηρίαν· ὡς τὰ ξένων πρόσωπα φεύγουσιν φίλοις ἓν ἦμαρ ἡδὺ βλέμμ΄ ἔχειν φασὶν μόνον. τόλμα μεθ΄ ἡμῶν θάνατον, ὃς μένει σ΄ ὅμωσ. προκαλούμεθ΄ εὐγένειαν, ὦ γέρον, σέθεν· τὰς τῶν θεῶν γὰρ ὅστις ἐκμοχθεῖ τύχασ, πρόθυμός ἐστιν, ἡ προθυμία δ΄ ἄφρων· ὃ χρὴ γὰρ οὐδεὶς μὴ χρεὼν θήσει ποτέ.   Χορός εἰ μὲν σθενόντων τῶν ἐμῶν βραχιόνων ἦν τίς σ΄ ὑβρίζων, ῥᾳδίως ἐπαύσατ΄ ἄν· νῦν δ΄ οὐδέν ἐσμεν. σὸν δὲ τοὐντεῦθεν σκοπεῖν ὅπως διώσῃ τὰς τύχασ, ̓αμφιτρύων.    ̓αμφιτρύων οὔτοι τὸ δειλὸν οὐδὲ τοῦ βίου πόθος θανεῖν ἐρύκει μ΄, ἀλλὰ παιδὶ βούλομαι σῷσαι τέκν΄· ἄλλως δ΄ ἀδυνάτων ἔοικ΄ ἐρᾶν. ἰδοὺ πάρεστιν ἥδε φασγάνῳ δέρη κεντεῖν φονεύειν, ἱέναι πέτρας ἄπο. μίαν δὲ νῷν δὸς χάριν, ἄναξ, ἱκνούμεθα· κτεῖνόν με καὶ τήνδ΄ ἀθλίαν παίδων πάροσ, ὡς μὴ τέκν΄ εἰσίδωμεν, ἀνόσιον θέαν, ψυχορραγοῦντα καὶ καλοῦντα μητέρα πατρός τε πατέρα. τἄλλα δ΄, εἰ πρόθυμος εἶ, πρᾶσσ΄· οὐ γὰρ ἀλκὴν ἔχομεν ὥστε μὴ θανεῖν.   Μεγάρα κἀγώ σ΄ ἱκνοῦμαι χάριτι προσθεῖναι χάριν, <ἡμῖν> ἵν΄ ἀμφοῖν εἷς ὑπουργήσῃς διπλᾶ· κόσμον πάρες μοι παισὶ προσθεῖναι νεκρῶν, δόμους ἀνοίξας  νῦν γὰρ ἐκκεκλῄμεθα   ὡς ἀλλὰ ταῦτά γ΄ ἀπολάχωσ΄ οἴκων πατρόσ.   Λύκος ἔσται τάδ΄· οἴγειν κλῇθρα προσπόλοις λέγω. κοσμεῖσθ΄ ἔσω μολόντεσ· οὐ φθονῶ πέπλων. ὅταν δὲ κόσμον περιβάλησθε σώμασιν, ἥξω πρὸς ὑμᾶς νερτέρᾳ δώσων χθονί.   Μεγάρα ὦ τέκν΄, ὁμαρτεῖτ΄ ἀθλίῳ μητρὸς ποδὶ πατρῷον ἐς μέλαθρον, οὗ τῆς οὐσίας ἄλλοι κρατοῦσι, τὸ δ΄ ὄνομ΄ ἔσθ΄ ἡμῶν ἔτι.   ̓αμφιτρύων ὦ Ζεῦ, μάτην ἄρ΄ ὁμόγαμόν σ΄ ἐκτησάμην, μάτην δὲ παιδὸς κοινεῶν΄ ἐκλῄζομεν· σὺ δ΄ ἦσθ΄ ἄρ΄ ἥσσων ἢ ΄δόκεις εἶναι φίλοσ. ἀρετῇ σε νικῶ θνητὸς ὢν θεὸν μέγαν· παῖδας γὰρ οὐ προύδωκα τοὺς ̔ηρακλέουσ. σὺ δ΄ ἐς μὲν εὐνὰς κρύφιος ἠπίστω μολεῖν, τἀλλότρια λέκτρα δόντος οὐδενὸς λαβών, σῴζειν δὲ τοὺς σοὺς οὐκ ἐπίστασαι φίλουσ. ἀμαθής τις εἶ θεόσ, ἢ δίκαιος οὐκ ἔφυσ.      Χορός αἲ Λίνον μὲν ἐπ΄ εὐτυχεῖ μολπᾷ Φοῖβος ἰαχεῖ τὸν κάλλει φθιτόν, κιθάραν ἐλαύνων πλήκτρῳ χρυσέῳ· ἐγὼ δὲ τὸν γᾶς ἐνέρων τ΄ ἐς ὄρφναν μολόντα, παῖδ΄ εἴτε Διός νιν εἴπω, εἴτ΄ ̓αμφιτρύωνος ἶνιν, ὑμνῆσαι στεφάνωμα μό- χθων δι΄ εὐλογίας θέλω. γενναίων δ΄ ἀρεταὶ πόνων τοῖς θανοῦσιν ἄγαλμα.   Χορός πρῶτον μὲν Διὸς ἄλσος ἠρήμωσε λέοντοσ, πυρσῷ δ΄ ἀμφεκαλύφθη ξανθὸν κρᾶτ΄ ἐπινωτίσας δεινῷ χάσματι θηρόσ·   Χορός τάν τ΄ ὀρεινόμον ἀγρίων Κενταύρων ποτὲ γένναν ἔστρωσεν τόξοις φονίοισ, ἐναίρων πτανοῖς βέλεσιν. ξύνοιδε Πηνειὸς ὁ καλ- λιδίνας μακραί τ΄ ἄρου- ραι πεδίων ἄκαρποι καὶ Πηλιάδες θεράπναι σύγχορτοί τ΄ ̓ομόλας ἔναυ- λοι, πεύκαισιν ὅθεν χέρας πληροῦντες χθόνα Θεσσαλῶν ἱππείαις ἐδάμαζον·   Χορός τάν τε χρυσοκάρανον δόρκαν ποικιλόνωτον συλήτειραν ἀγρωστᾶν κτείνασ, θηροφόνον θεὰν Οἰνωᾶτιν ἀγάλλει·   Χορός τεθρίππων τ΄ ἐπέβα καὶ ψαλίοις ἐδάμασε πώλους Διομήδεοσ, αἳ φονίαισι φάτναις ἀχάλιν΄ ἐθόα- ζον κάθαιμα σῖτα γένυσι, χαρμοναῖσιν ἀνδροβρῶσι δυστράπεζοι· πέραν δ΄ ἀργυρορρύτων ̔́εβρου διεπέρασεν ὄχθων, Μυκηναίῳ πονῶν τυράννῳ.   Χορός ἄν τε Πηλιάδ΄ ἀκτὰν ̓αναύρου παρὰ πηγὰς Κύκνον ξεινοδαί̈κταν τόξοις ὤλεσεν, ̓αμφαναί- ας οἰκήτορ΄ ἄμεικτον·   Χορός ὑμνῳδούς τε κόρας ἤλυθεν ἑσπέριον ἐς αὐλάν, χρυσέων πετάλων ἄπο μηλοφόρον χερὶ καρπὸν ἀμέρ- ξων, δράκοντα πυρσόνωτον, ὅς <σφ΄> ἄπλατον ἀμφελικτὸς ἕλικ΄ ἐφρούρει, κτανών· ποντίας θ΄ ἁλὸς μυχοὺς εἰσέβαινε, θνατοῖς γαλανείας τιθεὶς ἐρετμοῖσ·   Χορός οὐρανοῦ θ΄ ὑπὸ μέσσαν ἐλαύνει χέρας ἕδραν, ̓́ατλαντος δόμον ἐλθών, ἀστρωπούς τε κατέσχεν οἴ- κους εὐανορίᾳ θεῶν·   Χορός τὸν ἱππευτάν τ΄ ̓αμαζό- νων στρατὸν Μαιῶτιν ἀμφὶ πολυπόταμον ἔβα δι΄ ̓́α- ξεινον οἶδμα λίμνασ, τίν΄ οὐκ ἀφ΄ ̔ελλανίας ἄγορον ἁλίσας φίλων,  κόρας ̓αρείας πέπλων χρυσεόστολον φάροσ,  ζωστῆρος ὀλεθρίους ἄγρασ. τὰ κλεινὰ δ΄ ̔ελλὰς ἔλαβε βαρ- βάρου κόρας λάφυρα, καὶ σῴζεται Μυκήναισ.   Χορός τάν τε μυριόκρανον πολύφονον κύνα Λέρνας ὕδραν ἐξεπύρωσεν, βέλεσί τ΄ ἀμφέβαλ΄ <ἰόν>, τὸν τρισώματον οἷσιν ἔ- κτα βοτῆρ΄ ̓ερυθείασ.   Χορός δρόμων τ΄ ἄλλων ἀγάλματ΄ εὐτυχῆ διῆλθε· τόν τε πολυδάκρυον ἔπλευσ΄ ἐς ̔́αι- δαν, πόνων τελευτάν, ἵν΄ ἐκπεραίνει τάλας βίοτον, οὐδ΄ ἔβα πάλιν. στέγαι δ΄ ἔρημοι φίλων, τὰν δ΄ ἀνόστιμον τέκνων Χάρωνος ἐπιμένει πλάτα βίου κέλευθον ἄθεον ἄδι- κον· ἐς δὲ σὰς χέρας βλέπει δώματ΄ οὐ παρόντοσ.   Χορός εἰ δ΄ ἐγὼ σθένος ἥβων δόρυ τ΄ ἔπαλλον ἐν αἰχμᾷ, Καδμείων τε σύνηβοι, τέκεσιν ἂν προπαρέσταν ἀλκᾷ· νῦν δ΄ ἀπολείπομαι τᾶς εὐδαίμονος ἥβασ.      Χορός ἀλλ΄ ἐσορῶ γὰρ τούσδε φθιμένων ἔνδυτ΄ ἔχοντασ, τοὺς τοῦ μεγάλου δή ποτε παῖδας τὸ πρὶν ̔ηρακλέουσ, ἄλοχόν τε φίλην ὑπὸ σειραίοις ποσὶν ἕλκουσαν τέκνα, καὶ γεραιὸν πατέρ΄ ̔ηρακλέουσ. δύστηνος ἐγώ, δακρύων ὡς οὐ δύναμαι κατέχειν γραίας ὄσσων ἔτι πηγάσ.    Μεγάρα εἶἑν· τίς ἱερεύσ, τίς σφαγεὺς τῶν δυσπότμων ἢ τῆς ταλαίνης τῆς ἐμῆς ψυχῆς φονεύσ; ἕτοιμ΄ ἄγειν τὰ θύματ΄ εἰς ̔́αιδου τάδε. ὦ τέκν΄, ἀγόμεθα ζεῦγος οὐ καλὸν νεκρῶν, ὁμοῦ γέροντες καὶ νέοι καὶ μητέρεσ. ὦ μοῖρα δυστάλαιν΄ ἐμή τε καὶ τέκνων τῶνδ΄, οὓς πανύστατ΄ ὄμμασιν προσδέρκομαι. . . . ἔτεκον μὲν ὑμᾶσ, πολεμίοις δ΄ ἐθρεψάμην ὕβρισμα κἀπίχαρμα καὶ διαφθοράν. φεῦ· ἦ πολύ με δόξης ἐξέπαισαν ἐλπίδεσ, ἣν πατρὸς ὑμῶν ἐκ λόγων ποτ΄ ἤλπισα. σοὶ μὲν γὰρ ̓́αργος ἔνεμ΄ ὁ κατθανὼν πατήρ, Εὐρυσθέως δ΄ ἔμελλες οἰκήσειν δόμους τῆς καλλικάρπου κράτος ἔχων Πελασγίασ, στολήν τε θηρὸς ἀμφέβαλλε σῷ κάρᾳ λέοντοσ, ᾗπερ αὐτὸς ἐξωπλίζετο· σὺ δ΄ ἦσθα Θηβῶν τῶν φιλαρμάτων ἄναξ, ἔγκληρα πεδία τἀμὰ γῆς κεκτημένοσ, ὡς ἐξέπειθες τὸν κατασπείραντά σε· ἐς δεξιάν τε σὴν ἀλεξητήριον ξύλον καθίει δαίδαλον, ψευδῆ δόσιν. σοὶ δ΄ ἣν ἔπερσε τοῖς ἑκηβόλοις ποτὲ τόξοισι δώσειν Οἰχαλίαν ὑπέσχετο. τρεῖς δ΄ ὄντας <ὑμᾶσ> τριπτύχοις τυραννίσι πατὴρ ἐπύργου, μέγα φρονῶν εὐανδρίᾳ· ἐγὼ δὲ νύμφας ἠκροθινιαζόμην, κήδη συνάψουσ΄, ἔκ τ΄ ̓αθηναίων χθονὸς Σπάρτης τε Θηβῶν θ΄, ὡς ἀνημμένοι κάλῳς πρυμνησίοισι βίον ἔχοιτ΄ εὐδαίμονα. καὶ ταῦτα φροῦδα· μεταβαλοῦσα δ΄ ἡ τύχη νύμφας μὲν ὑμῖν Κῆρας ἀντέδωκ΄ ἔχειν, ἐμοὶ δὲ δάκρυα λουτρά  δύστηνος φρενῶν. πατὴρ δὲ πατρὸς ἑστιᾷ γάμους ὅδε, ̔́αιδην νομίζων πενθερόν, κῆδος πατρόσ. ὤμοι, τίν΄ ὑμῶν πρῶτον ἢ τίν΄ ὕστατον πρὸς στέρνα θῶμαι; τῷ προσαρμόσω στόμα; τίνος λάβωμαι; πῶς ἂν ὡς ξουθόπτερος μέλισσα συνενέγκαιμ΄ ἂν ἐκ πάντων γόουσ, ἐς ἓν δ΄ ἐνεγκοῦσ΄ ἀθρόον ἀποδοίην δάκρυ; ὦ φίλτατ΄, εἴ τις φθόγγος εἰσακούεται θνητῶν παρ΄ ̔́αιδῃ, σοὶ τάδ΄, ̔ηράκλεισ, λέγω· θνῄσκει πατὴρ σὸς καὶ τέκν΄, ὄλλυμαι δ΄ ἐγώ, ἣ πρὶν μακαρία διὰ σ΄ ἐκλῃζόμην βροτοῖσ. ἄρηξον, ἐλθέ· καὶ σκιὰ φάνηθί μοι· ἅλις γὰρ ἐλθὼν κἂν ὄναρ γένοιο σύ· κακοὶ γάρ εἰσιν οἳ τέκνα κτείνουσι σά.    ̓αμφιτρύων σὺ μὲν τὰ νέρθεν εὐτρεπῆ ποιοῦ, γύναι· ἐγὼ δὲ σέ, ὦ Ζεῦ, χεῖρ΄ ἐς οὐρανὸν δικὼν αὐδῶ, τέκνοισιν εἴ τι τοισίδ΄ ὠφελεῖν μέλλεισ, ἀμύνειν, ὡς τάχ΄ οὐδὲν ἀρκέσεισ. καίτοι κέκλησαι πολλάκισ· μάτην πονῶ· θανεῖν γάρ, ὡς ἔοικ΄, ἀναγκαίως ἔχει. ἀλλ΄, ὦ γέροντεσ, μικρὰ μὲν τὰ τοῦ βίου, τοῦτον δ΄ ὅπως ἥδιστα διαπεράσετε, ἐξ ἡμέρας ἐς νύκτα μὴ λυπούμενοι. ὡς ἐλπίδας μὲν ὁ χρόνος οὐκ ἐπίσταται σῴζειν, τὸ δ΄ αὑτοῦ σπουδάσας διέπτατο. ὁρᾶτ΄ ἔμ΄ ὅσπερ ἦ περίβλεπτος βροτοῖς ὀνομαστὰ πράσσων, καί μ΄ ἀφείλεθ΄ ἡ τύχη ὥσπερ πτερὸν πρὸς αἰθέρ΄ ἡμέρᾳ μιᾷ. ὁ δ΄ ὄλβος ὁ μέγας ἥ τε δόξ΄ οὐκ οἶδ΄ ὅτῳ βέβαιός ἐστι. χαίρετ΄· ἄνδρα γὰρ φίλον πανύστατον νῦν, ἥλικεσ, δεδόρκατε.   Μεγάρα ἔα· ὦ πρέσβυ, λεύσσω τἀμὰ φίλτατ΄· ἢ τί φῶ;   ̓αμφιτρύων οὐκ οἶδα, θύγατερ· ἀφασία δὲ κἄμ΄ ἔχει.   Μεγάρα ὅδ΄ ἐστὶν ὃν γῆς νέρθεν εἰσηκούομεν, εἰ μή γ΄ ὄνειρον ἐν φάει τι λεύσσομεν. τί φημί; ποῖ΄ ὄνειρα κηραίνουσ΄ ὁρῶ; οὐκ ἔσθ΄ ὅδ΄ ἄλλος ἀντὶ σοῦ παιδόσ, γέρον. δεῦρ΄, ὦ τέκν΄, ἐκκρίμνασθε πατρῴων πέπλων, ἴτ΄ ἐγκονεῖτε, μὴ μεθῆτ΄, ἐπεὶ Διὸς σωτῆρος ὑμῖν οὐδέν ἐσθ΄ ὅδ΄ ὕστεροσ.   ̔ηρακλῆς ὦ χαῖρε, μέλαθρον πρόπυλά θ΄ ἑστίας ἐμῆσ, ὡς ἄσμενός σ΄ ἐσεῖδον ἐς φάος μολών. ἔα· τί χρῆμα; τέκν΄ ὁρῶ πρὸ δωμάτων στολμοῖσι νεκρῶν κρᾶτας ἐξεστεμμένα, ὄχλῳ τ΄ ἐν ἀνδρῶν τὴν ἐμὴν ξυνάορον, πατέρα τε δακρύοντα  συμφορὰς τίνασ; φέρ΄ ἐκπύθωμαι τῶνδε πλησίον σταθείσ· γύναι, τί καινὸν ἦλθε δώμασιν χρέοσ;   Μεγάρα ὦ φίλτατ΄ ἀνδρῶν . . .   ̓αμφιτρύων ὦ φάος μολὼν πατρί . . .   Μεγάρα ἥκεισ, ἐσώθης εἰς ἀκμὴν ἐλθὼν φίλοισ;   ̔ηρακλῆς τί φῄσ; τίν΄ ἐς ταραγμὸν ἥκομεν, πάτερ;    Μεγάρα διολλύμεσθα· σὺ δέ, γέρον, σύγγνωθί μοι, εἰ πρόσθεν ἥρπασ΄ ἃ σὲ λέγειν πρὸς τόνδ΄ ἐχρῆν· τὸ θῆλυ γάρ πως μᾶλλον οἰκτρὸν ἀρσένων, καὶ τἄμ΄ ἔθνῃσκε τέκν΄, ἀπωλλύμην δ΄ ἐγώ.   ̔ηρακλῆς ̓́απολλον, οἵοις φροιμίοις ἄρχῃ λόγου.   Μεγάρα τεθνᾶσ΄ ἀδελφοὶ καὶ πατὴρ οὑμὸς γέρων.   ̔ηρακλῆς πῶς φῄσ; τί δράσας ἢ δορὸς ποίου τυχών;   Μεγάρα Λύκος σφ΄ ὁ καινὸς γῆς ἄναξ διώλεσεν.   ̔ηρακλῆς ὅπλοις ἀπαντῶν ἢ νοσησάσης χθονόσ;   Μεγάρα στάσει· τὸ Κάδμου δ΄ ἑπτάπυλον ἔχει κράτοσ.   ̔ηρακλῆς τί δῆτα πρὸς σὲ καὶ γέροντ΄ ἦλθεν φόβοσ;   Μεγάρα κτείνειν ἔμελλε πατέρα κἀμὲ καὶ τέκνα.   ̔ηρακλῆς τί φῄσ; τί ταρβῶν ὀρφάνευμ΄ ἐμῶν τέκνων;   Μεγάρα μή ποτε Κρέοντος θάνατον ἐκτεισαίατο.   ̔ηρακλῆς κόσμος δὲ παίδων τίς ὅδε νερτέροις πρέπων;   Μεγάρα θανάτου τάδ΄ ἤδη περιβόλαι΄ ἀνήμμεθα.   ̔ηρακλῆς καὶ πρὸς βίαν ἐθνῄσκετ΄; ὦ τλήμων ἐγώ.   Μεγάρα φίλων <γ΄> ἔρημοι· σὲ δὲ θανόντ΄ ἠκούομεν.   ̔ηρακλῆς πόθεν δ΄ ἐς ὑμᾶς ἥδ΄ ἐσῆλθ΄ ἀθυμία;   Μεγάρα Εὐρυσθέως κήρυκες ἤγγελλον τάδε.   ̔ηρακλῆς τί δ΄ ἐξελείπετ΄ οἶκον ἑστίαν τ΄ ἐμήν;   Μεγάρα βίᾳ, πατὴρ μὲν ἐκπεσὼν στρωτοῦ λέχους . . .   ̔ηρακλῆς κοὐκ ἔσχεν αἰδῶ τὸν γέροντ΄ ἀτιμάσαι;   Μεγάρα αἰδώς γ΄ ἀποικεῖ τῆσδε τῆς θεοῦ πρόσω.   ̔ηρακλῆς οὕτω δ΄ ἀπόντες ἐσπανίζομεν φίλων;   Μεγάρα φίλοι γάρ εἰσιν ἀνδρὶ δυστυχεῖ τίνεσ;   ̔ηρακλῆς μάχας δὲ Μινυῶν ἃς ἔτλην ἀπέπτυσαν;   Μεγάρα ἄφιλον, ἵν΄ αὖθίς σοι λέγω, τὸ δυστυχέσ.    ̔ηρακλῆς οὐ ῥίψεθ΄ ̔́αιδου τάσδε περιβολὰς κόμης καὶ φῶς ἀναβλέψεσθε, τοῦ κάτω σκότου φίλας ἀμοιβὰς ὄμμασιν δεδορκότεσ; ἐγὼ δέ  νῦν γὰρ τῆς ἐμῆς ἔργον χερός   πρῶτον μὲν εἶμι καὶ κατασκάψω δόμους καινῶν τυράννων, κρᾶτα δ΄ ἀνόσιον τεμὼν ῥίψω κυνῶν ἕλκημα· Καδμείων δ΄ ὅσους κακοὺς ἐφηῦρον εὖ παθόντας ἐξ ἐμοῦ, τῷ καλλινίκῳ τῷδ΄ ὅπλῳ χειρώσομαι· τοὺς δὲ πτερωτοῖς διαφορῶν τοξεύμασι νεκρῶν ἅπαντ΄ ̓ισμηνὸν ἐμπλήσω φόνου, Δίρκης τε νᾶμα λευκὸν αἱμαχθήσεται. τῷ γάρ μ΄ ἀμύνειν μᾶλλον ἢ δάμαρτι χρὴ καὶ παισὶ καὶ . . . γέροντι; χαιρόντων πόνοι· μάτην γὰρ αὐτοὺς τῶνδε μᾶλλον ἤνυσα. καὶ δεῖ μ΄ ὑπὲρ τῶνδ΄, εἴπερ οἵδ΄ ὑπὲρ πατρόσ, θνῄσκειν ἀμύνοντ΄· ἢ τί φήσομεν καλὸν ὕδρᾳ μὲν ἐλθεῖν ἐς μάχην λέοντί τε Εὐρυσθέως πομπαῖσι, τῶν δ΄ ἐμῶν τέκνων οὐκ ἐκπονήσω θάνατον; οὐκ ἄρ΄ ̔ηρακλῆς ὁ καλλίνικος ὡς πάροιθε λέξομαι.   Χορός δίκαια τοὺς τεκόντας ὠφελεῖν τέκνα, πατέρα τε πρέσβυν τήν τε κοινωνὸν γάμων.   ̓αμφιτρύων πρὸς σοῦ μέν, ὦ παῖ, τοῖς φίλοις <τ΄> εἶναι φίλον τά τ΄ ἐχθρὰ μισεῖν· ἀλλὰ μὴ ΄πείγου λίαν.   ̔ηρακλῆς τί δ΄ ἐστὶ τῶνδε θᾶσσον ἢ χρεών, πάτερ;   ̓αμφιτρύων πολλοὺς πένητασ, ὀλβίους δὲ τῷ λόγῳ δοκοῦντας εἶναι συμμάχους ἄναξ ἔχει, οἳ στάσιν ἔθηκαν καὶ διώλεσαν πόλιν ἐφ΄ ἁρπαγαῖσι τῶν πέλασ, τὰ δ΄ ἐν δόμοις δαπάναισι φροῦδα διαφυγόνθ΄ ὑπ΄ ἀργίασ. ὤφθης ἐσελθὼν πόλιν· ἐπεὶ δ΄ ὤφθησ, ὅρα ἐχθροὺς ἀθροίσας μὴ παρὰ γνώμην πέσῃσ.   ̔ηρακλῆς μέλει μὲν οὐδὲν εἴ με πᾶσ΄ εἶδεν πόλισ· ὄρνιν δ΄ ἰδών τιν΄ οὐκ ἐν αἰσίοις ἕδραισ, ἔγνων πόνον τιν΄ ἐς δόμους πεπτωκότα· ὥστ΄ ἐκ προνοίας κρύφιος εἰσῆλθον χθόνα.    ̓αμφιτρύων καλῶσ· παρελθὼν νῦν πρόσειπέ θ΄ ἑστίαν καὶ δὸς πατρῴοις δώμασιν σὸν ὄμμ΄ ἰδεῖν. ἥξει γὰρ αὐτὸς σὴν δάμαρτα καὶ τέκνα ἕλξων φονεύσων κἄμ΄ ἐπισφάξων ἄναξ· μένοντι δ΄ αὐτοῦ πάντα σοι γενήσεται τῇ τ΄ ἀσφαλείᾳ κερδανεῖσ· πόλιν δὲ σὴν μὴ πρὶν ταράξῃς πρὶν τόδ΄ εὖ θέσθαι, τέκνον.   ̔ηρακλῆς δράσω τάδ΄· εὖ γὰρ εἶπασ· εἶμ΄ ἔσω δόμων. χρόνῳ δ΄ ἀνελθὼν ἐξ ἀνηλίων μυχῶν ̔́αιδου Κόρης <τ΄> ἔνερθεν, οὐκ ἀτιμάσω θεοὺς προσειπεῖν πρῶτα τοὺς κατὰ στέγασ.   ̓αμφιτρύων ἦλθες γὰρ ὄντως δώματ΄ εἰς ̔́αιδου, τέκνον;   ̔ηρακλῆς καὶ θῆρά γ΄ ἐς φῶς τὸν τρίκρανον ἤγαγον.   ̓αμφιτρύων μάχῃ κρατήσας ἢ θεᾶς δωρήμασιν;   ̔ηρακλῆς μάχῃ· τὰ μυστῶν δ΄ ὄργι΄ εὐτύχησ΄ ἰδών.   ̓αμφιτρύων ἦ καὶ κατ΄ οἴκους ἐστὶν Εὐρυσθέως ὁ θήρ;   ̔ηρακλῆς Χθονίας νιν ἄλσος ̔ερμιών τ΄ ἔχει πόλισ.   ̓αμφιτρύων οὐδ΄ οἶδεν Εὐρυσθεύς σε γῆς ἥκοντ΄ ἄνω;   ̔ηρακλῆς οὐκ οἶδ΄· ἵν΄ ἐλθὼν τἀνθάδ΄ εἰδείην πάροσ.   ̓αμφιτρύων χρόνον δὲ πῶς τοσοῦτον ἦσθ΄ ὑπὸ χθονί;   ̔ηρακλῆς Θησέα κομίζων ἐχρόνισ΄ <ἐξ> ̔́αιδου, πάτερ.   ̓αμφιτρύων καὶ ποῦ ΄στιν; ἢ γῆς πατρίδος οἴχεται πέδον;   ̔ηρακλῆς βέβηκ΄ ̓αθήνας νέρθεν ἄσμενος φυγών. ἀλλ΄ εἶ΄, ὁμαρτεῖτ΄, ὦ τέκν΄, ἐς δόμους πατρί· καλλίονές τἄρ΄ εἴσοδοι τῶν ἐξόδων πάρεισιν ὑμῖν. ἀλλὰ θάρσος ἴσχετε καὶ νάματ΄ ὄσσων μηκέτ΄ ἐξανίετε· σύ τ΄, ὦ γύναι μοι, σύλλογον ψυχῆς λαβὲ τρόμου τε παῦσαι, καὶ μέθεσθ΄ ἐμῶν πέπλων· οὐ γὰρ πτερωτὸς οὐδὲ φευξείω φίλουσ. ἆ, οἵδ΄ οὐκ ἀφιᾶσ΄, ἀλλ΄ ἀνάπτονται πέπλων τοσῷδε μᾶλλον· ὧδ΄ ἔβητ΄ ἐπὶ ξυροῦ; ἄξω λαβών γε τούσδ΄ ἐφολκίδας χεροῖν, ναῦς δ΄ ὣς ἐφέλξω· καὶ γὰρ οὐκ ἀναίνομαι θεράπευμα τέκνων. πάντα τἀνθρώπων ἴσα· φιλοῦσι παῖδας οἵ τ΄ ἀμείνονες βροτῶν οἵ τ΄ οὐδὲν ὄντεσ· χρήμασιν δὲ διάφοροι· ἔχουσιν, οἳ δ΄ οὔ· πᾶν δὲ φιλότεκνον γένοσ.      Χορός ἁ νεότας μοι φίλον αἰ- εί· τὸ δὲ γῆρας ἄχθος βαρύτερον Αἴτνας σκοπέλων ἐπὶ κρατὶ κεῖται, βλεφάρων σκοτεινὸν φάος ἐπικαλύψαν. μή μοι μήτ΄ ̓ασιήτιδος τυραννίδος ὄλβος εἴη, μὴ χρυσοῦ δώματα πλήρη τᾶς ἥβας ἀντιλαβεῖν, ἃ καλλίστα μὲν ἐν ὄλβῳ, καλλίστα δ΄ ἐν πενίᾳ. τὸ δὲ λυγρὸν φόνιόν τε γῆ- ρας μισῶ· κατὰ κυμάτων δ΄ ἔρροι, μηδέ ποτ΄ ὤφελεν θνατῶν δώματα καὶ πόλεις ἐλθεῖν, ἀλλὰ κατ΄ αἰθέρ΄ αἰ- εὶ πτεροῖσι φορείσθω.   Χορός εἰ δὲ θεοῖς ἦν ξύνεσις καὶ σοφία κατ΄ ἄνδρασ, δίδυμον ἂν ἥβαν ἔφερον φανερὸν χαρακτῆρ΄ ἀρετᾶς ὅσοισιν μέτα, κατθανόντες τ΄ εἰς αὐγὰς πάλιν ἁλίου δισσοὺς ἂν ἔβαν διαύλουσ, ἁ δυσγένεια δ΄ ἁπλοῦν ἂν εἶχεν ζόας βίοτον, καὶ τῷδ΄ ἦν τούς τε κακοὺς ἂν γνῶναι καὶ τοὺς ἀγαθούσ, ἴσον ἅτ΄ ἐν νεφέλαισιν ἄ- στρων ναύταις ἀριθμὸς πέλει. νῦν δ΄ οὐδεὶς ὅρος ἐκ θεῶν χρηστοῖς οὐδὲ κακοῖς σαφήσ, ἀλλ΄ εἱλισσόμενός τις αἰ- ὼν πλοῦτον μόνον αὔξει.   Χορός οὐ παύσομαι τὰς Χάριτας Μούσαις συγκαταμειγνύσ, ἁδίσταν συζυγίαν. μὴ ζῴην μετ΄ ἀμουσίασ, αἰεὶ δ΄ ἐν στεφάνοισιν εἴ- ην· ἔτι τοι γέρων ἀοι- δὸς κελαδεῖ Μναμοσύναν· ἔτι τὰν ̔ηρακλέους καλλίνικον ἀείδω παρά τε Βρόμιον οἰνοδόταν παρά τε χέλυος ἑπτατόνου μολπὰν καὶ Λίβυν αὐλόν· οὔπω καταπαύσομεν Μούσασ, αἵ μ΄ ἐχόρευσαν.   Χορός παιᾶνα μὲν Δηλιάδες ὑμνοῦσ΄ ἀμφὶ πύλας τὸν Λατοῦς εὔπαιδα γόνον εἱλίσσουσαι καλλίχορον· παιᾶνας δ΄ ἐπὶ σοῖς μελά- θροις κύκνος ὣς γέρων ἀοι- δὸς πολιᾶν ἐκ γενύων κελαδήσω· τὸ γὰρ εὖ τοῖς ὕμνοισιν ὑπάρχει· Διὸς ὁ παῖσ· τᾶς δ΄ εὐγενίας πλέον ὑπερβάλλων <ἀρετᾷ> μοχθήσας τὸν ἄκυμον θῆκεν βίοτον βροτοῖς πέρσας δείματα θηρῶν.     Λύκος ἐς καιρὸν οἴκων ̓αμφιτρύων ἔξω περᾷ· χρόνος γὰρ ἤδη δαρὸς ἐξ ὅτου πέπλοις κοσμεῖσθε σῶμα καὶ νεκρῶν ἀγάλμασιν. ἀλλ΄ εἶα, παῖδας καὶ δάμαρθ΄ ̔ηρακλέους ἔξω κέλευε τῶνδε φαίνεσθαι δόμων, ἐφ΄ οἷς ὑπέστητ΄ αὐτεπάγγελτοι θανεῖν.   ̓αμφιτρύων ἄναξ, διώκεις μ΄ ἀθλίως πεπραγότα ὕβριν θ΄ ὑβρίζεις ἐπὶ θανοῦσι τοῖς ἐμοῖσ· ἃ χρῆν σε μετρίωσ, κεἰ κρατεῖσ, σπουδὴν ἔχειν. ἐπεὶ δ΄ ἀνάγκην προστίθης ἡμῖν θανεῖν, στέργειν ἀνάγκη· δραστέον δ΄ ἃ σοὶ δοκεῖ.   Λύκος ποῦ δῆτα Μεγάρα; ποῦ τέκν΄ ̓αλκμήνης γόνου;   ̓αμφιτρύων δοκῶ μὲν αὐτήν, ὡς θύραθεν εἰκάσαι     Λύκος τί χρῆμα δόξησ; τοῦ δ΄ ἔχεις τεκμήριον;   ̓αμφιτρύων ἱκέτιν πρὸς ἁγνοῖς ̔εστίας θάσσειν βάθροις . . .   Λύκος ἀνόνητά γ΄ ἱκετεύουσαν ἐκσῷσαι βίον.   ̓αμφιτρύων καὶ τὸν θανόντα γ΄ ἀνακαλεῖν μάτην πόσιν.   Λύκος ὃ δ΄ οὐ πάρεστιν οὐδὲ μὴ μόλῃ ποτέ.   ̓αμφιτρύων οὔκ, εἴ γε μή τις θεῶν ἀναστήσειέ νιν.   Λύκος χώρει πρὸς αὐτὴν κἀκκόμιζε δωμάτων.   ̓αμφιτρύων μέτοχος ἂν εἴην τοῦ φόνου δράσας τόδε.   Λύκος ἡμεῖσ, ἐπειδὴ σοὶ τόδ΄ ἔστ΄ ἐνθύμιον, οἱ δειμάτων ἔξωθεν ἐκπορεύσομεν σὺν μητρὶ παῖδασ. δεῦρ΄ ἕπεσθε, πρόσπολοι, ὡς ἂν σχολὴν λύσωμεν ἄσμενοι πόνων.   ̓αμφιτρύων σὺ δ΄ οὖν ἴθ΄, ἔρχῃ δ΄ οἷ χρεών· τὰ δ΄ ἄλλ΄ ἴσως ἄλλῳ μελήσει. προσδόκα δὲ δρῶν κακῶς κακόν τι πράξειν. ὦ γέροντεσ, ἐς καλὸν στείχει, βρόχοισι δ΄ ἀρκύων γενήσεται ξιφηφόροισι, τοὺς πέλας δοκῶν κτενεῖν ὁ παγκάκιστοσ. εἶμι δ΄, ὡς ἴδω νεκρὸν πίπτοντ΄· ἔχει γὰρ ἡδονὰς θνῄσκων ἀνὴρ ἐχθρὸς τίνων τε τῶν δεδραμένων δίκην.      Χορός μεταβολὰ κακῶν· μέγας ὁ πρόσθ΄ ἄναξ πάλιν ὑποστρέφει βίοτον ἐξ ̔́αιδα. ἰώ· δίκα καὶ θεῶν παλίρρους πότμοσ.  ἦλθες χρόνῳ μὲν οὗ δίκην δώσεις θανών, ὕβρεις ὑβρίζων εἰς ἀμείνονας σέθεν. χαρμοναὶ δακρύων ἔδοσαν ἐκβολάσ· πάλιν ἔμολεν   ἃ πάρος οὔποτε διὰ φρενὸς ἤλπισ΄ ἂν παθεῖν  γᾶς ἄναξ.  ἀλλ΄, ὦ γεραιοί, καὶ τὰ δωμάτων ἔσω σκοπῶμεν, εἰ πράσσει τις ὡς ἐγὼ θέλω.  Λύκος ἰώ μοί μοι.    Χορός τόδε κατάρχεται μέλος ἐμοὶ κλύειν φίλιον ἐν δόμοισ· θάνατος οὐ πόρσω. βοᾷ φόνου φροίμιον στενάζων ἄναξ.  Λύκος ὦ πᾶσα Κάδμου γαῖ΄, ἀπόλλυμαι δόλῳ. Χορός καὶ γὰρ διώλλυσ· ἀντίποινα δ΄ ἐκτίνων τόλμα, διδούς γε τῶν δεδραμένων δίκην. τίς ὁ θεοὺς ἀνομίᾳ χραίνων, θνητὸς ὤν, ἄφρονα λόγον οὐρανίων μακάρων κατέβαλ΄, ὡς ἄρ΄ οὐ σθένουσιν θεοί;    γέροντεσ, οὐκέτ΄ ἔστι δυσσεβὴς ἀνήρ.   σιγᾷ μέλαθρα· πρὸς χοροὺς τραπώμεθα.   φίλοι γὰρ εὐτυχοῦσιν οὓς ἐγὼ θέλω.   Χορός χοροὶ χοροὶ καὶ θαλίαι μέλουσι Θή- βας ἱερὸν κατ΄ ἄστυ. μεταλλαγαὶ γὰρ δακρύων, μεταλλαγαὶ συντυχίας <νέασ> ἔτεκον ἀοιδάσ. βέβακ΄ ἄναξ ὁ καινόσ, ὁ δὲ παλαίτερος κρατεῖ, λιμένα λιπών γε τὸν ̓αχερόντιον. δοκημάτων ἐκτὸς ἦλθεν ἐλπίσ.   Χορός θεοὶ θεοὶ τῶν ἀδίκων μέλουσι καὶ τῶν ὁσίων ἐπᾴειν. ὁ χρυσὸς ἅ τ΄ εὐτυχία φρενῶν βροτοὺς ἐξάγεται, δύνασιν ἄδικον ἐφέλκων. Χρόνου γὰρ οὔτις τὸ πάλιν εἰσορᾶν ἔτλα· νόμον παρέμενοσ, ἀνομίᾳ χάριν διδοὺς ἔθραυσεν ὄλ- βου κελαινὸν ἅρμα.   Χορός ̓ισμήν΄ ὦ στεφαναφόρει, ξεσταί θ΄ ἑπταπύλου πόλεως ἀναχορεύσατ΄ ἀγυιαί, Δίρκα θ΄ ἁ καλλιρρέεθροσ, σύν τ΄ ̓ασωπιάδες κόραι, πατρὸς ὕδωρ βᾶτε λιποῦσαι συναοιδοί, Νύμφαι, τὸν ̔ηρακλέους καλλίνικον ἀγῶνα. Πυθίου δενδρῶτι πέτρα Μουσῶν θ΄ ̔ελικωνιάδων δώματ΄, ὤ, ἥξετ΄ εὐγαθεῖ κελάδῳ ἐμὰν πόλιν, ἐμὰ τείχη, Σπαρτῶν ἵνα γένος ἔφανε χαλκασπίδων λόχοσ, ὃς γᾶν τέκνων τέκνοις μεταμείβει, Θήβαις ἱερὸν φῶσ.   Χορός ὦ λέκτρων δύο συγγενεῖς εὐναί, θνατογενοῦς τε καὶ Διόσ, ὃς ἦλθεν ἐς εὐνὰν Νύμφας τᾶς Περσηίδοσ· ὡς πιστόν μοι τὸ παλαιὸν ἤ- δη λέχοσ, ὦ Ζεῦ, σὸν ἐπ΄ οὐκ ἐλπίδι φάνθη, λαμπρὰν δ΄ ἔδειξ΄ ὁ χρόνος τὰν ̔ηρακλέος ἀλκάν· γᾶς ὃς ἐξέβα θαλάμων Πλούτωνος δῶμα λιπὼν νέρτερον. κρείσσων μοι τύραννος ἔφυς ἢ δυσγένει΄ ἀνάκτων, ἃ νῦν ἐσορᾶν ἔφανε ξιφηφόρων ἐς ἀγώνων ἅμιλλαν, εἰ τὸ δίκαιον θεοῖς ἔτ΄ ἀρέσκει.     Χορός   ἔα ἔα· ἆρ΄ ἐς τὸν αὐτὸν πίτυλον ἥκομεν φόβου, γέροντεσ, οἷον φάσμ΄ ὑπὲρ δόμων ὁρῶ;   φυγῇ φυγῇ νωθὲς πέδαιρε κῶλον, ἐκποδὼν ἔλα.   ὦναξ Παιάν,  ἀπότροπος γένοιό μοι πημάτων.    ̓͂ιρις θαρσεῖτε Νυκτὸς τήνδ΄ ὁρῶντες ἔκγονον Λύσσαν, γέροντεσ, κἀμὲ τὴν θεῶν λάτριν ̓͂ιριν· πόλει γὰρ οὐδὲν ἥκομεν βλάβοσ, ἑνὸς δ΄ ἐπ΄ ἀνδρὸς σῶμα συστρατεύομεν, ὅν φασιν εἶναι Ζηνὸς ̓αλκμήνης τ΄ ἄπο. πρὶν μὲν γὰρ ἄθλους ἐκτελευτῆσαι πικρούσ, τὸ χρή νιν ἐξέσῳζεν, οὐδ΄ εἴα πατὴρ Ζεύς νιν κακῶς δρᾶν οὔτ΄ ἔμ΄ οὔθ΄ ̔́ηραν ποτέ· ἐπεὶ δὲ μόχθους διεπέρασ΄ Εὐρυσθέωσ, ̔́ηρα προσάψαι καινὸν αἷμ΄ αὐτῷ θέλει παῖδας κατακτείναντι, συνθέλω δ΄ ἐγώ. ἀλλ΄ εἶ΄, ἄτεγκτον συλλαβοῦσα καρδίαν, Νυκτὸς κελαινῆς ἀνυμέναιε παρθένε, μανίας τ΄ ἐπ΄ ἀνδρὶ τῷδε καὶ παιδοκτόνους φρενῶν ταραγμοὺς καὶ ποδῶν σκιρτήματα ἔλαυνε, κίνει, φόνιον ἐξίει κάλων, ὡς ἂν πορεύσας δι΄ ̓αχερούσιον πόρον τὸν καλλίπαιδα στέφανον αὐθέντῃ φόνῳ γνῷ μὲν τὸν ̔́ηρας οἷός ἐστ΄ αὐτῷ χόλοσ, μάθῃ δὲ τὸν ἐμόν· ἢ θεοὶ μὲν οὐδαμοῦ, τὰ θνητὰ δ΄ ἔσται μεγάλα, μὴ δόντος δίκην.   Λύσσα ἐξ εὐγενοῦς μὲν πατρὸς ἔκ τε μητέρος πέφυκα, Νυκτὸς Οὐρανοῦ τ΄ ἀφ΄ αἵματοσ·  τιμάς τ΄ ἔχω τάσδ΄ οὐκ ἀγασθῆναι φίλοις  οὐδ΄ ἥδομαι φοιτῶσ΄ ἐπ΄ ἀνθρώπων φίλουσ, παραινέσαι δέ, πρὶν σφαλεῖσαν εἰσιδεῖν, ̔́ηρᾳ θέλω σοί τ΄, ἢν πίθησθ΄ ἐμοῖς λόγοισ. ἀνὴρ ὅδ΄ οὐκ ἄσημος οὔτ΄ ἐπὶ χθονὶ οὔτ΄ ἐν θεοῖσιν, οὗ σύ μ΄ ἐσπέμπεις δόμουσ· ἄβατον δὲ χώραν καὶ θάλασσαν ἀγρίαν ἐξημερώσασ, θεῶν ἀνέστησεν μόνος τιμὰς πιτνούσας ἀνοσίων ἀνδρῶν ὕπο·  σοί τ΄ οὐ παραινῶ μεγάλα βούλεσθαι κακά.     ̓͂ιρις μὴ σὺ νουθέτει τά θ΄ ̔́ηρας κἀμὰ μηχανήματα.    Λύσσα ἐς τὸ λῷον ἐμβιβάζω σ΄ ἴχνος ἀντὶ τοῦ κακοῦ.    ̓͂ιρις οὐχὶ σωφρονεῖν γ΄ ἔπεμψε δεῦρό σ΄ ἡ Διὸς δάμαρ.    Λύσσα ̔́ηλιον μαρτυρόμεσθα δρῶσ΄ ἃ δρᾶν οὐ βούλομαι. εἰ δὲ δή μ΄ ̔́ηρᾳ θ΄ ὑπουργεῖν σοί τ΄ ἀναγκαίως ἔχει τάχος ἐπιρροίβδην θ΄ ὁμαρτεῖν ὡς κυνηγέτῃ κύνασ, εἶμί γ΄· οὔτε πόντος οὕτως κύμασιν στένων λάβρως οὔτε γῆς σεισμὸς κεραυνοῦ τ΄ οἶστρος ὠδῖνας πνέων, οἷ΄ ἐγὼ στάδια δραμοῦμαι στέρνον εἰς ̔ηρακλέουσ· καὶ καταρρήξω μέλαθρα καὶ δόμους ἐπεμβαλῶ, τέκν΄ ἀποκτείνασα πρῶτον· ὁ δὲ κανὼν οὐκ εἴσεται παῖδας οὓς ἔτικτ΄ ἐναίρων, πρὶν ἂν ἐμὰς λύσσας ἀφῇ. ἢν ἰδού· καὶ δὴ τινάσσει κρᾶτα βαλβίδων ἄπο καὶ διαστρόφους ἑλίσσει σῖγα γοργωποὺς κόρασ. ἀμπνοὰς δ΄ οὐ σωφρονίζει, ταῦρος ὣς ἐς ἐμβολὴν  δεινόσ· μυκᾶται  δὲ Κῆρας ἀνακαλῶν τὰς Ταρτάρου. τάχα σ΄ ἐγὼ μᾶλλον χορεύσω καὶ καταυλήσω φόβῳ. στεῖχ΄ ἐς Οὔλυμπον πεδαίρουσ΄, ̓͂ιρι, γενναῖον πόδα· ἐς δόμους δ΄ ἡμεῖς ἄφαντοι δυσόμεσθ΄ ̔ηρακλέουσ.       Χορός ὀτοτοτοτοτοῖ, στέναξον· ἀποκείρεται σὸν ἄνθος πόλεοσ, ὁ Διὸς ἔκγονοσ· μέλεος ̔ελλάσ, ἃ τὸν εὐεργέταν ἀποβαλεῖσ, ὀλεῖς μανίαισιν Λύσσας χορευθέντ΄ ἐναύλοισ. βέβακεν ἐν δίφροισιν ἁ πολύστονοσ, ἅρμασι δ΄ ἐνδίδωσι κέντρον ὡς ἐπὶ λώβᾳ Νυκτὸς Γοργὼν ἑκατογκεφάλοις ὄφεων ἰαχήμασι, Λύσσα μαρμαρωπόσ. ταχὺ τὸν εὐτυχῆ μετέβαλεν δαίμων, ταχὺ δὲ πρὸς πατρὸς τέκν΄ ἐκπνεύσεται.    ̓αμφιτρύων ἰώ μοι μέλεοσ.    Χορός ἰὼ Ζεῦ, τὸ σὸν γένος ἄγονον αὐτίκα λυσσάδες ὠμοβρῶτες ἄδικοι Ποιναὶ κακοῖσιν ἐκπετάσουσιν.    ̓αμφιτρύων ἰὼ στέγαι.    Χορός κατάρχεται χόρευμα τυμπάνων ἄτερ, οὐ βρομίῳ κεχαρισμένα θύρσῳ . . .    ̓αμφιτρύων ἰὼ δόμοι.    Χορός πρὸς αἵματ΄, οὐχὶ τᾶς Διονυσιάδος βοτρύων ἐπὶ χεύμασι λοιβᾶσ.    ̓αμφιτρύων φυγῇ, τέκν΄, ἐξορμᾶτε.    Χορός δάιον τόδε δάιον μέλος ἐπαυλεῖται. κυναγετεῖ τέκνων διωγμόν· οὔποτ΄ ἄκραντα δόμοισι Λύσσα βακχεύσει.    ̓αμφιτρύων αἰαῖ κακῶν.    Χορός αἰαῖ δῆτα τὸν γεραιὸν ὡς στένω πατέρα τάν τε παιδοτρόφον, <ᾇ> μάταν τέκεα γεννᾶται. ἰδοὺ ἰδού, θύελλα σείει δῶμα, συμπίπτει στέγη.    ̔ηρακλῆς ἢ ἤ· τί δρᾷσ, ὦ Διὸς παῖ, μελάθρῳ; τάραγμα ταρτάρειον, ὡς ἐπ΄ ̓εγκελάδῳ ποτέ, Παλλάσ, ἐς δόμους πέμπεισ.     ̓́αγγελος ὦ λευκὰ γήρᾳ σώματ΄ . . .    Χορός ἀνακαλεῖς με τίνα βοάν;   ̓́αγγελος ἄλαστα τἀν δόμοισι.    Χορός μάντιν οὐχ ἕτερον ἄξομαι.   ̓́αγγελος τεθνᾶσι παῖδεσ.    Χορός αἰαῖ.   ̓́αγγελος στενάζεθ΄, ὡς στενακτά.    Χορός δάιοι φόνοι, δάιοι δὲ τοκέων χέρεσ· ὤ.   ̓́αγγελος οὐκ ἄν τις εἴποι μᾶλλον ἢ πεπόνθαμεν.    Χορός πῶς παισὶ στενακτὰν ἄταν ἄταν πατέρος ἀμφαίνεισ; λέγε, τίνα τρόπον ἔσυτο θεόθεν ἐπὶ μέλαθρα κακὰ τάδε, τλήμονάς τε παίδων τύχασ;    ̓́αγγελος ἱερὰ μὲν ἦν πάροιθεν ἐσχάρας Διὸς καθάρσι΄ οἴκων, γῆς ἄνακτ΄ ἐπεὶ κτανὼν ἐξέβαλε τῶνδε δωμάτων ̔ηρακλέησ· χορὸς δὲ καλλίμορφος εἱστήκει τέκνων πατήρ τε Μεγάρα τ΄· ἐν κύκλῳ δ΄ ἤδη κανοῦν εἵλικτο βωμοῦ, φθέγμα δ΄ ὅσιον εἴχομεν. μέλλων δὲ δαλὸν χειρὶ δεξιᾷ φέρειν, ἐς χέρνιβ΄ ὡς βάψειεν, ̓αλκμήνης τόκος ἔστη σιωπῇ. καὶ χρονίζοντος πατρὸς παῖδες προσέσχον ὄμμ΄· ὁ δ΄ οὐκέθ΄ αὑτὸς ἦν, ἀλλ΄ ἐν στροφαῖσιν ὀμμάτων ἐφθαρμένος ῥίζας τ΄ ἐν ὄσσοις αἱματῶπας ἐκβαλὼν ἀφρὸν κατέσταζ΄ εὐτρίχου γενειάδοσ. ἔλεξε δ΄ ἅμα γέλωτι παραπεπληγμένῳ· Πάτερ, τί θύω πρὶν κτανεῖν Εὐρυσθέα καθάρσιον πῦρ, καὶ πόνους διπλοῦς ἔχω; ἔργον μιᾶς μοι χειρὸς εὖ θέσθαι τάδε· ὅταν δ΄ ἐνέγκω δεῦρο κρᾶτ΄ Εὐρυσθέωσ, ἐπὶ τοῖσι νῦν θανοῦσιν ἁγνιῶ χέρασ. ἐκχεῖτε πηγάσ, ῥίπτετ΄ ἐκ χειρῶν κανᾶ. τίς μοι δίδωσι τόξα; τίς <δ΄> ὅπλον χερόσ; πρὸς τὰς Μυκήνας εἶμι· λάζυσθαι χρεὼν μοχλοὺς δικέλλας θ΄, ὥστε Κυκλώπων βάθρα φοίνικι κανόνι καὶ τύκοις ἡρμοσμένα στρεπτῷ σιδήρῳ συντριαινῶσαι πάλιν. αὐτοῦ δὲ βαίνων ἅρματ΄ οὐκ ἔχων ἔχειν ἔφασκε, δίφρου δ΄ εἰσέβαινεν ἄντυγας κἄθεινε, κέντρον δῆθεν ὡς ἔχων, χερί.  διπλοῦς δ΄ ὀπαδοῖς ἦν γέλως φόβος θ΄ ὁμοῦ. καί τις τόδ΄ εἶπεν, ἄλλος εἰς ἄλλον δρακών· Παίζει πρὸς ἡμᾶς δεσπότης ἢ μαίνεται; ὁ δ΄ εἷρπ΄ ἄνω τε καὶ κάτω κατὰ στέγασ, μέσον δ΄ ἐς ἀνδρῶν΄ ἐσπεσὼν Νίσου πόλιν ἥκειν ἔφασκε· δωμάτων τ΄ ἔσω βεβώσ, κλιθεὶς ἐς οὖδασ, ὡς ἔχει, σκευάζεται θοίνην. διελθὼν δ΄ ὡς βραχὺν χρόνον μονῆς ̓ισθμοῦ ναπαίας ἔλεγε προσβαίνειν πλάκασ. κἀνταῦθα γυμνὸν σῶμα θεὶς πορπαμάτων, πρὸς οὐδέν΄ ἡμιλλᾶτο κἀκηρύσσετο αὐτὸς πρὸς αὑτοῦ καλλίνικος οὐδενόσ, ἀκοὴν ὑπειπών. δεινὰ δ΄ Εὐρυσθεῖ βρέμων ἦν ἐν Μυκήναις τῷ λόγῳ. πατὴρ δέ νιν θιγὼν κραταιᾶς χειρὸς ἐννέπει τάδε· ̓͂ω παῖ, τί πάσχεισ; τίς ὁ τρόπος ξενώσεως τῆσδ΄; οὔ τί που φόνος σ΄ ἐβάκχευσεν νεκρῶν, οὓς ἄρτι καίνεισ; ὁ δέ νιν Εὐρυσθέως δοκῶν πατέρα προταρβοῦνθ΄ ἱκέσιον ψαύειν χερόσ, ὠθεῖ, φαρέτραν δ΄ εὐτρεπῆ σκευάζεται καὶ τόξ΄ ἑαυτοῦ παισί, τοὺς Εὐρυσθέως δοκῶν φονεύειν. οἳ δὲ ταρβοῦντες φόβῳ ὤρουον ἄλλος ἄλλοσ΄, ἐς πέπλους ὁ μὲν μητρὸς ταλαίνησ, ὁ δ΄ ὑπὸ κίονος σκιάν, ἄλλος δὲ βωμὸν ὄρνις ὣς ἔπτηξ΄ ὕπο. βοᾷ δὲ μήτηρ· ̓͂ω τεκών, τί δρᾷσ; τέκνα κτείνεισ; βοᾷ δὲ πρέσβυς οἰκετῶν τ΄ ὄχλοσ.  ὁ δ΄ ἐξελίσσων παῖδα κίονος κύκλῳ, τόρνευμα δεινὸν ποδόσ, ἐναντίον σταθεὶς βάλλει πρὸς ἧπαρ· ὕπτιος δὲ λαί̈νους ὀρθοστάτας ἔδευσεν ἐκπνέων βίον. ὁ δ΄ ἠλάλαξε κἀπεκόμπασεν τάδε· Εἷς μὲν νεοσσὸς ὅδε θανὼν Εὐρυσθέως ἔχθραν πατρῴαν ἐκτίνων πέπτωκέ μοι. ἄλλῳ δ΄ ἐπεῖχε τόξ΄, ὃς ἀμφὶ βωμίαν ἔπτηξε κρηπῖδ΄ ὡς λεληθέναι δοκῶν. φθάνει δ΄ ὁ τλήμων γόνασι προσπεσὼν πατρόσ, καὶ πρὸς γένειον χεῖρα καὶ δέρην βαλών, ̓͂ω φίλτατ΄, αὐδᾷ, μή μ΄ ἀποκτείνῃσ, πάτερ· σός εἰμι, σὸς παῖσ· οὐ τὸν Εὐρυσθέως ὀλεῖσ. ὁ δ΄ ἀγριωπὸν ὄμμα Γοργόνος στρέφων, ὡς ἐντὸς ἔστη παῖς λυγροῦ τοξεύματοσ, μυδροκτύπον μίμημ΄, ὑπὲρ κάρα βαλὼν ξύλον καθῆκε παιδὸς ἐς ξανθὸν κάρα, ἔρρηξε δ΄ ὀστᾶ. δεύτερον δὲ παῖδ΄ ἑλών, χωρεῖ τρίτον θῦμ΄ ὡς ἐπισφάξων δυοῖν. ἀλλὰ φθάνει νιν ἡ τάλαιν΄ ἔσω δόμων μήτηρ ὑπεκλαβοῦσα, καὶ κλῄει πύλασ. ὁ δ΄ ὡς ἐπ΄ αὐτοῖς δὴ Κυκλωπίοισιν ὢν σκάπτει μοχλεύει θύρετρα, κἀκβαλὼν σταθμὰ δάμαρτα καὶ παῖδ΄ ἑνὶ κατέστρωσεν βέλει. κἀνθένδε πρὸς γέροντος ἱππεύει φόνον· ἀλλ΄ ἦλθεν εἰκών, ὡς ὁρᾶν ἐφαίνετο, Παλλὰς κραδαίνουσ΄ ἔγχος  ἐπὶ λόφῳ κέαρ , κἄρριψε πέτρον στέρνον εἰς ̔ηρακλέουσ, ὅς νιν φόνου μαργῶντος ἔσχε, κεἰς ὕπνον καθῆκε· πίτνει δ΄ ἐς πέδον, πρὸς κίονα νῶτον πατάξασ, ὃς πεσήμασι στέγης διχορραγὴς ἔκειτο κρηπίδων ἔπι. ἡμεῖς δ΄ ἐλευθεροῦντες ἐκ δρασμῶν πόδα σὺν τῷ γέροντι δεσμὰ σειραίων βρόχων ἀνήπτομεν πρὸς κίον΄, ὡς λήξας ὕπνου μηδὲν προσεργάσαιτο τοῖς δεδραμένοισ. εὕδει δ΄ ὁ τλήμων ὕπνον οὐκ εὐδαίμονα, παῖδας φονεύσας καὶ δάμαρτ΄. ἐγὼ μὲν οὖν οὐκ οἶδα θνητῶν ὅστις ἀθλιώτεροσ.       Χορός ὁ φόνος ἦν ὃν ̓αργολὶς ἔχει πέτρα τότε μὲν περισαμότατος καὶ ἄπιστος ̔ελλάδι τῶν Δαναοῦ παίδων· τάδε δ΄ ὑπερέβαλε, παρ- έδραμε τὰ τότε κακὰ . . . τάλανι διογενεῖ κόρῳ. μονοτέκνου Πρόκνης φόνον ἔχω λέξαι θυόμενον Μούσαισ· σὺ δὲ τέκνα τρίγον΄, ὦ δάιε, τεκόμενοσ, λυσσάδι συγκατειργάσω μοίρᾳ. αἰαῖ, τίνα στεναγμὸν ἢ γόον ἢ φθιτῶν ᾠδάν, ἢ τὸν ̔́αιδα χορὸν ἀχήσω; φεῦ φεῦ· ἴδεσθε, διάνδιχα κλῇθρα κλίνεται ὑψιπύλων δόμων. ἰώ μοι· ἴδεσθε δὲ τέκνα πρὸ πατρὸς ἄθλια κείμενα δυστάνου, εὕδοντος ὕπνον δεινὸν ἐκ παίδων φόνου. περὶ δὲ δεσμὰ καὶ πολύβροχ΄ ἁμμάτων ἐρείσμαθ΄ ̔ηράκλειον ἀμφὶ δέμας τάδε λαί̈νοις ἀνημμένα κίοσιν οἴκων.      Χορός ὁ δ΄ ὥς τις ὄρνις ἄπτερον καταστένων ὠδῖνα τέκνων, πρέσβυς ὑστέρῳ ποδὶ πικρὰν διώκων ἤλυσιν πάρεσθ΄ ὅδε.     ̓αμφιτρύων Καδμεῖοι γέροντεσ, οὐ σῖγα σῖ- γα τὸν ὕπνῳ παρειμένον ἐάσετ΄ ἐκ- λαθέσθαι κακῶν;    Χορός κατὰ σὲ δακρύοις στένω, πρέσβυ, καὶ τέκεα καὶ τὸ καλλίνικον κάρα.    ̓αμφιτρύων ἑκαστέρω πρόβατε, μὴ κτυπεῖτε, μὴ βοᾶτε, μὴ τὸν εὔδι΄ ἰαύονθ΄ ὑπνώδεά τ΄ εὐνᾶς ἐγείρετε.    Χορός οἴμοι. φόνος ὅσος ὅδ΄ . . .    ̓αμφιτρύων ἆ ἆ, διά μ΄ ὀλεῖτε.    Χορός κεχυμένος ἐπαντέλλει.    ̓αμφιτρύων οὐκ ἀτρεμαῖα θρῆνον αἰ- άξετ΄, ὦ γέροντεσ; ἢ δέσμ΄ ἀνεγειρόμενος χαλάσας ἀπολεῖ πόλιν, ἀπὸ δὲ πατέρα, μέλαθρά τε καταράξει.    Χορός ἀδύνατ΄ ἀδύνατά μοι.    ̓αμφιτρύων σῖγα, πνοὰς μάθω· φέρε πρὸς οὖς βάλω.    Χορός εὕδει;    ̓αμφιτρύων ναί, εὕδει ὕπνον γ΄ ἄυπνον ὀλόμενον, ὃς ἔκανεν ἄλο- χον, ἔκανε δὲ τέκεα, τοξήρει ψαλμῷ τοξεύσασ.    Χορός στέναζέ νυν      ̓αμφιτρύων στενάζω.    Χορός τέκνων ὄλεθρον      ̓αμφιτρύων ὤμοι.    Χορός σέθεν τε παιδὸς      ̓αμφιτρύων αἰαῖ.    Χορός ὦ πρέσβυ . . .    ̓αμφιτρύων σῖγα σῖγα· παλίντροπος ἐξεγειρόμενος στρέφεται· φέρε, ἀπόκρυφον δέμας ὑπὸ μέλαθρον κρύψω.    Χορός θάρσει· νὺξ ἔχει βλέφαρα παιδὶ σῷ.    ̓αμφιτρύων ὁρᾶθ΄ ὁρᾶτε. τὸ φάος ἐκ- λιπεῖν μὲν ἐπὶ κακοῖσιν οὐ φεύγω τάλασ, ἀλλ΄ εἴ με κανεῖ πατέρ΄ ὄντα, πρὸς δὲ κακοῖς κακὰ μήσεται πρὸς ̓ερινύσι θ΄ αἷμα σύγγονον ἕξει.    Χορός τότε θανεῖν σ΄ ἐχρῆν, ὅτε δάμαρτι σᾷ φόνον ὁμοσπόρων ἔμολες ἐκπράξας Ταφίων περίκλυστον ἄστυ πέρσασ.    ̓αμφιτρύων φυγὰν φυγάν, γέροντεσ, ἀποπρὸ δωμάτων διώκετε· φεύγετε μάργον ἄνδρ΄ ἐπεγειρόμενον. <ἢ> τάχα φόνον ἕτερον ἐπὶ φόνῳ βαλὼν ἀν΄ αὖ βακχεύσει Καδμείων πόλιν.    Χορός ὦ Ζεῦ, τί παῖδ΄ ἤχθηρας ὧδ΄ ὑπερκότως τὸν σόν, κακῶν δὲ πέλαγος ἐς τόδ΄ ἤγαγεσ; ̔ηρακλῆς ἔα· ἔμπνους μέν εἰμι καὶ δέδορχ΄ ἅπερ με δεῖ, αἰθέρα τε καὶ γῆν τόξα θ΄ ̔ηλίου τάδε . . . . ὡς ἐν κλύδωνι καὶ φρενῶν ταράγματι πέπτωκα δεινῷ καὶ πνοὰς θερμὰς πνέω μετάρσι΄, οὐ βέβαια, πνευμόνων ἄπο. ἰδού, τί δεσμοῖς ναῦς ὅπως ὡρμισμένος νεανίαν θώρακα καὶ βραχίονα, πρὸς ἡμιθραύστῳ λαί̈νῳ τυκίσματι ἧμαι, νεκροῖσι γείτονας θάκους ἔχων; πτερωτά τ΄ ἔγχη· τόξα δ΄ ἔσπαρται πέδῳ, ἃ πρὶν παρασπίζοντ΄ ἐμοῖς βραχίοσιν ἔσῳζε πλευρὰς ἐξ ἐμοῦ τ΄ ἐσῴζετο. οὔ που κατῆλθον αὖθις εἰς ̔́αιδου πάλιν, Εὐρυσθέως δίαυλον; εἰς ̔́αιδου; πόθεν; ἀλλ΄ οὔτε Σισύφειον εἰσορῶ πέτρον Πλούτωνά τ΄, οὐδὲ σκῆπτρα Δήμητρος κόρησ. ἔκ τοι πέπληγμαι· ποῦ ποτ΄ ὢν ἀμηχανῶ; ὠή, τίς ἐγγὺς ἢ πρόσω φίλων ἐμῶν, δύσγνοιαν ὅστις τὴν ἐμὴν ἰάσεται; σαφῶς γὰρ οὐδὲν οἶδα τῶν εἰωθότων.   ̓αμφιτρύων γέροντεσ, ἔλθω τῶν ἐμῶν κακῶν πέλασ;   Χορός κἀγώ γε σὺν σοί, μὴ προδοὺς τὰς συμφοράσ.   ̔ηρακλῆς πάτερ, τί κλαίεις καὶ συναμπίσχῃ κόρασ, τοῦ φιλτάτου σοι τηλόθεν παιδὸς βεβώσ;   ̓αμφιτρύων ὦ τέκνον· εἶ γὰρ καὶ κακῶς πράσσων ἐμόσ.   ̔ηρακλῆς πράσσω δ΄ ἐγὼ τί λυπρόν, οὗ δακρυρροεῖσ;   ̓αμφιτρύων ἃ κἂν θεῶν τισ, εἰ μάθοι, καταστένοι.   ̔ηρακλῆς μέγας γ΄ ὁ κόμποσ, τὴν τύχην δ΄ οὔπω λέγεισ.   ̓αμφιτρύων ὁρᾷς γὰρ αὐτόσ, εἰ φρονῶν ἤδη κυρεῖσ.   ̔ηρακλῆς εἴπ΄, εἴ τι καινὸν ὑπογράφῃ τὠμῷ βίῳ.   ̓αμφιτρύων εἰ μηκέθ΄ ̔́αιδου βάκχος εἶ, φράσαιμεν ἄν.   ̔ηρακλῆς παπαῖ, τόδ΄ ὡς ὕποπτον ᾐνίξω πάλιν.   ̓αμφιτρύων καί σ΄ εἰ βεβαίως εὖ φρονεῖς ἤδη σκοπῶ.   ̔ηρακλῆς οὐ γάρ τι βακχεύσας γε μέμνημαι φρένασ.   ̓αμφιτρύων λύσω, γέροντεσ, δεσμὰ παιδόσ; ἢ τί δρῶ;   ̔ηρακλῆς καὶ τόν γε δήσαντ΄ εἴπ΄· ἀναινόμεσθα γάρ.   ̓αμφιτρύων τοσοῦτον ἴσθι τῶν κακῶν· τὰ δ΄ ἄλλ΄ ἔα.   ̔ηρακλῆς ἀρκεῖ σιωπὴ γὰρ μαθεῖν ὃ βούλομαι;   ̓αμφιτρύων ὦ Ζεῦ, παρ΄ ̔́ηρας ἆρ΄ ὁρᾷς θρόνων τάδε;   ̔ηρακλῆς ἀλλ΄ ἦ τι κεῖθεν πολέμιον πεπόνθαμεν;   ̓αμφιτρύων τὴν θεὸν ἐάσας τὰ σὰ περιστέλλου κακά.   ̔ηρακλῆς ἀπωλόμεσθα· συμφορὰν λέξεις τινά.    ̓αμφιτρύων ἰδού, θέασαι τάδε τέκνων πεσήματα.   ̔ηρακλῆς οἴμοι· τίν΄ ὄψιν τήνδε δέρκομαι τάλασ;   ̓αμφιτρύων ἀπόλεμον, ὦ παῖ, πόλεμον ἔσπευσας τέκνοισ.   ̔ηρακλῆς τί πόλεμον εἶπασ; τούσδε τίς διώλεσε;   ̓αμφιτρύων σὺ καὶ σὰ τόξα καὶ θεῶν ὃς αἴτιοσ.   ̔ηρακλῆς τί φῄσ; τί δράσασ; ὦ κάκ΄ ἀγγέλλων πάτερ.   ̓αμφιτρύων μανείσ· ἐρωτᾷς δ΄ ἄθλι΄ ἑρμηνεύματα.   ̔ηρακλῆς ἦ καὶ δάμαρτός εἰμ΄ ἐγὼ φονεὺς ἐμῆσ;   ̓αμφιτρύων μιᾶς ἅπαντα χειρὸς ἔργα σῆς τάδε.   ̔ηρακλῆς αἰαῖ· στεναγμῶν γάρ με περιβάλλει νέφοσ.   ̓αμφιτρύων τούτων ἕκατι σὰς καταστένω τύχασ.   ̔ηρακλῆς  ἦ γὰρ συνήραξ΄ οἶκον ἢ βάκχευσ΄ ἐμόν;    ̓αμφιτρύων οὐκ οἶδα πλὴν ἕν· πάντα δυστυχεῖ τὰ σά.   ̔ηρακλῆς ποῦ δ΄ οἶστρος ἡμᾶς ἔλαβε; ποῦ διώλεσεν;   ̓αμφιτρύων ὅτ΄ ἀμφὶ βωμὸν χεῖρας ἡγνίζου πυρί.   ̔ηρακλῆς οἴμοι· τί δῆτα φείδομαι ψυχῆς ἐμῆς τῶν φιλτάτων μοι γενόμενος παίδων φονεύσ; κοὐκ εἶμι πέτρας λισσάδος πρὸς ἅλματα ἢ φάσγανον πρὸς ἧπαρ ἐξακοντίσας τέκνοις δικαστὴς αἵματος γενήσομαι; ἢ σάρκα τὴν ἔμηνεν ἐμπρήσας πυρί, δύσκλειαν ἣ μένει μ΄ ἀπώσομαι βίου; ἀλλ΄ ἐμποδών μοι θανασίμων βουλευμάτων Θησεὺς ὅδ΄ ἕρπει συγγενὴς φίλος τ΄ ἐμόσ. ὀφθησόμεσθα, καὶ τεκνοκτόνον μύσος ἐς ὄμμαθ΄ ἥξει φιλτάτῳ ξένων ἐμῶν. οἴμοι, τί δράσω; ποῖ κακῶν ἐρημίαν εὕρω, πτερωτὸς ἢ κατὰ χθονὸς μολών;  φέρ΄ . . . ἄν τι  κρατὶ περιβάλω σκότον. αἰσχύνομαι γὰρ τοῖς δεδραμένοις κακοῖσ· καὶ τῶνδε προστρόπαιον αἷμα προσλαβὼν οὐδὲν κακῶσαι τοὺς ἀναιτίους θέλω.   Θησεύς ἥκω σὺν ἄλλοισ, οἳ παρ΄ ̓ασωποῦ ῥοὰς μένουσιν, ἔνοπλοι γῆς ̓αθηναίων κόροι, σῷ παιδί, πρέσβυ, σύμμαχον φέρων δόρυ. κληδὼν γὰρ ἦλθεν εἰς ̓ερεχθειδῶν πόλιν ὡς σκῆπτρα χώρας τῆσδ΄ ἀναρπάσας Λύκος ἐς πόλεμον ὑμῖν καὶ μάχην καθίσταται. τίνων δ΄ ἀμοιβὰς ὧν ὑπῆρξεν ̔ηρακλῆς σῴσας με νέρθεν, ἦλθον, εἴ τι δεῖ, γέρον, ἢ χειρὸς ὑμᾶς τῆς ἐμῆς ἢ συμμάχων. ἔα· τί νεκρῶν τῶνδε πληθύει πέδον; οὔ που λέλειμμαι καὶ νεωτέρων κακῶν ὕστερος ἀφῖγμαι; τίς τάδ΄ ἔκτεινεν τέκνα; τίνος γεγῶσαν τήνδ΄ ὁρῶ ξυνάορον; οὐ γὰρ δορός γε παῖδες ἵστανται πέλασ, ἀλλ΄ ἄλλο πού τι καινὸν εὑρίσκω κακόν.     ̓αμφιτρύων ὦ τὸν ἐλαιοφόρον ὄχθον ἔχων <ἄναξ> . . .   Θησεύς τί χρῆμά μ΄ οἰκτροῖς ἐκάλεσας προοιμίοισ;    ̓αμφιτρύων ἐπάθομεν πάθεα μέλεα πρὸς θεῶν.   Θησεύς οἱ παῖδες οἵδε τίνεσ, ἐφ΄ οἷς δακρυρροεῖσ;    ̓αμφιτρύων ἔτεκε μέν <νιν> οὑμὸς ἶνις τάλασ, τεκόμενος δ΄ ἔκανε, φόνιον αἷμα τλάσ.   Θησεύς εὔφημα φώνει.    ̓αμφιτρύων βουλομένοισιν ἐπαγγέλλῃ.   Θησεύς ὦ δεινὰ λέξασ.    ̓αμφιτρύων οἰχόμεθ΄ οἰχόμεθα πτανοί.   Θησεύς τί φῄσ; τί δράσασ;    ̓αμφιτρύων μαινομένῳ πιτύλῳ πλαγχθεὶς ἑκατογκεφάλου <τε> βαφαῖς ὕδρασ.   Θησεύς ̔́ηρας ὅδ΄ ἁγών· τίς δ΄ ὅδ΄ οὑν νεκροῖσ, γέρον;    ̓αμφιτρύων ἐμὸς ἐμὸς ὅδε γόνος ὁ πολύπονοσ, <ὃσ> ἐπὶ δόρυ γιγαντοφόνον ἦλθεν σὺν θεοῖ- σι Φλεγραῖον ἐς πεδίον ἀσπιστάσ.   Θησεύς φεῦ φεῦ· τίς ἀνδρῶν ὧδε δυσδαίμων ἔφυ;    ̓αμφιτρύων οὐκ ἂν εἰδείης ἕτερον πολυμοχθότερον πολυπλαγκτότερόν τε θνατῶν.   Θησεύς τί γὰρ πέπλοισιν ἄθλιον κρύπτει κάρα;    ̓αμφιτρύων αἰδόμενος τὸ σὸν ὄμμα καὶ φιλίαν ὁμόφυλον αἷμά τε παιδοφόνον.   Θησεύς ἀλλ΄, εἰ συναλγῶν γ΄ ἦλθον, ἐκκάλυπτέ νιν.    ̓αμφιτρύων ὦ τέκνον· πάρες ἀπ΄ ὀμμάτων πέπλον, ἀπόδικε, ῥέθος ἀελίῳ δεῖξον. βάρος ἀντίπαλον, δακρύοις συναμιλλαταί, ἱκετεύομεν ἀμφὶ γενειάδα καὶ γόνυ καὶ χέρα σὰν προπίτνων, πολιόν τε δάκρυον ἐκβάλλων· ἰὼ παῖ, κατά- σχεθε λέοντος ἀγρίου θυμόν, ὡς βρόμον ἐπὶ φόνιον ἀνόσιον ἐξάγῃ, κακὰ θέλων κακοῖς συνάψαι, τέκνον.    Θησεύς εἶἑν· σὲ τὸν θάσσοντα δυστήνους ἕδρας αὐδῶ, φίλοισιν ὄμμα δεικνύναι τὸ σόν. οὐδεὶς σκότος γὰρ ὧδ΄ ἔχει μέλαν νέφοσ, ὅστις κακῶν σῶν συμφορὰν κρύψειεν ἄν. τί μοι προσείων χεῖρα σημαίνεις φόνον; ὡς μὴ μύσος με σῶν βάλῃ προσφθεγμάτων; οὐδὲν μέλει μοι σύν γε σοὶ πράσσειν κακῶσ· καὶ γάρ ποτ΄ εὐτύχησα. ἐκεῖσ΄ ἀνοιστέον, ὅτ΄ ἐξέσῳσάς μ΄ ἐς φάος νεκρῶν πάρα. χάριν δὲ γηράσκουσαν ἐχθαίρω φίλων, καὶ τῶν καλῶν μὲν ὅστις ἀπολαύειν θέλει, συμπλεῖν δὲ τοῖς φίλοισι δυστυχοῦσιν οὔ. ἀνίστασ΄, ἐκκάλυψον ἄθλιον κάρα, βλέψον πρὸς ἡμᾶσ. ὅστις εὐγενὴς βροτῶν, φέρει τά γ΄ ἐκ θεῶν πτώματ΄ οὐδ΄ ἀναίνεται.   ̔ηρακλῆς Θησεῦ, δέδορκας τόνδ΄ ἀγῶν΄ ἐμῶν τέκνων;   Θησεύς ἤκουσα, καὶ βλέποντι σημαίνεις κακά.   ̔ηρακλῆς τί δῆτά μου κρᾶτ΄ ἀνεκάλυψας ἡλίῳ;   Θησεύς τί δ΄; οὐ μιαίνεις θνητὸς ὢν τὰ τῶν θεῶν.   ̔ηρακλῆς φεῦγ΄, ὦ ταλαίπωρ΄, ἀνόσιον μίασμ΄ ἐμόν.   Θησεύς οὐδεὶς ἀλάστωρ τοῖς φίλοις ἐκ τῶν φίλων.   ̔ηρακλῆς ἐπῄνεσ΄· εὖ δράσας δέ σ΄ οὐκ ἀναίνομαι.   Θησεύς ἐγὼ δὲ πάσχων εὖ τότ΄ οἰκτίρω σε νῦν.   ̔ηρακλῆς οἰκτρὸς γάρ εἰμι τἄμ΄ ἀποκτείνας τέκνα.   Θησεύς κλαίω χάριν σὴν ἐφ΄ ἑτέραισι συμφοραῖσ.   ̔ηρακλῆς ηὗρες δέ γ΄ ἄλλους ἐν κακοῖσι μείζοσιν;   Θησεύς ἅπτῃ κάτωθεν οὐρανοῦ δυσπραξίᾳ.   ̔ηρακλῆς τοιγὰρ παρεσκευάσμεθ΄ ὥστε κατθανεῖν.   Θησεύς δοκεῖς ἀπειλῶν σῶν μέλειν τι δαίμοσιν;   ̔ηρακλῆς αὔθαδες ὁ θεόσ, πρὸς δὲ τοὺς θεοὺς ἐγώ.   Θησεύς ἴσχε στόμ΄, ὡς μὴ μέγα λέγων μεῖζον πάθῃσ.   ̔ηρακλῆς γέμω κακῶν δή, κοὐκέτ΄ ἔσθ΄ ὅπῃ τεθῇ.   Θησεύς δράσεις δὲ δὴ τί; ποῖ φέρῃ θυμούμενοσ;   ̔ηρακλῆς θανών, ὅθενπερ ἦλθον, εἶμι γῆς ὕπο.   Θησεύς εἴρηκας ἐπιτυχόντος ἀνθρώπου λόγουσ.   ̔ηρακλῆς σὺ δ΄ ἐκτὸς ὤν γε συμφορᾶς με νουθετεῖσ.   Θησεύς ὁ πολλὰ δὴ τλὰς ̔ηρακλῆς λέγει τάδε;   ̔ηρακλῆς οὐκ οὖν τοσαῦτά γ΄, εἰ μέτρῳ μοχθητέον.   Θησεύς εὐεργέτης βροτοῖσι καὶ μέγας φίλοσ;   ̔ηρακλῆς οἱ δ΄ οὐδὲν ὠφελοῦσί μ΄, ἀλλ΄ ̔́ηρα κρατεῖ.   Θησεύς οὐκ ἄν <σ΄> ἀνάσχοιθ΄ ̔ελλὰς ἀμαθίᾳ θανεῖν.    ̔ηρακλῆς ἄκουε δή νυν, ὡς ἁμιλληθῶ λόγοις πρὸς νουθετήσεις σάσ· ἀναπτύξω δέ σοι ἀβίωτον ἡμῖν νῦν τε καὶ πάροιθεν ὄν. πρῶτον μὲν ἐκ τοῦδ΄ ἐγενόμην, ὅστις κτανὼν μητρὸς γεραιὸν πατέρα προστρόπαιος ὢν ἔγημε τὴν τεκοῦσαν ̓αλκμήνην ἐμέ. ὅταν δὲ κρηπὶς μὴ καταβληθῇ γένους ὀρθῶσ, ἀνάγκη δυστυχεῖν τοὺς ἐκγόνουσ. Ζεὺς δ΄  ὅστις ὁ Ζεύς  πολέμιόν μ΄ ἐγείνατο ̔́ηρᾳ  σὺ μέντοι μηδὲν ἀχθεσθῇσ, γέρον· πατέρα γὰρ ἀντὶ Ζηνὸς ἡγοῦμαι σὲ ἐγώ· ἔτ΄ ἐν γάλακτί τ΄ ὄντι γοργωποὺς ὄφεις ἐπεισέφρησε σπαργάνοισι τοῖς ἐμοῖς ἡ τοῦ Διὸς σύλλεκτροσ, ὡς ὀλοίμεθα. ἐπεὶ δὲ σαρκὸς περιβόλαι΄ ἐκτησάμην ἡβῶντα, μόχθους οὓς ἔτλην τί δεῖ λέγειν; ποίους ποτ΄ ἢ λέοντας ἢ τρισωμάτους Τυφῶνας ἢ Γίγαντας ἢ τετρασκελῆ κενταυροπληθῆ πόλεμον οὐκ ἐξήνυσα; τήν τ΄ ἀμφίκρανον καὶ παλιμβλαστῆ κύνα ὕδραν φονεύσας μυρίων τ΄ ἄλλων πόνων διῆλθον ἀγέλας κἀς νεκροὺς ἀφικόμην, ̔́αιδου πυλωρὸν κύνα τρίκρανον ἐς φάος ὅπως πορεύσαιμ΄ ἐντολαῖς Εὐρυσθέωσ. τὸν λοίσθιον δὲ τόνδ΄ ἔτλην τάλας πόνον, παιδοκτονήσας δῶμα θριγκῶσαι κακοῖσ. ἥκω δ΄ ἀνάγκης ἐς τόδ΄· οὔτ΄ ἐμαῖς φίλαις Θήβαις ἐνοικεῖν ὅσιον· ἢν δὲ καὶ μένω, ἐς ποῖον ἱερὸν ἢ πανήγυριν φίλων εἶμ΄; οὐ γὰρ ἄτας εὐπροσηγόρους ἔχω. ἀλλ΄ ̓́αργος ἔλθω; πῶσ, ἐπεὶ φεύγω πάτραν; φέρ΄ ἀλλ΄ ἐς ἄλλην δή τιν΄ ὁρμήσω πόλιν; κἄπειθ΄ ὑποβλεπώμεθ΄ ὡς ἐγνωσμένοι, γλώσσης πικροῖς κέντροισι κλῃδουχούμενοι· Οὐχ οὗτος ὁ Διόσ, ὃς τέκν΄ ἔκτεινέν ποτε δάμαρτά τ΄; οὐ γῆς τῆσδ΄ ἀποφθαρήσεται; κεκλημένῳ δὲ φωτὶ μακαρίῳ ποτὲ αἱ μεταβολαὶ λυπηρόν· ᾧ δ΄ ἀεὶ κακῶς ἔστ΄, οὐδὲν ἀλγεῖ συγγενῶς δύστηνος ὤν.  ἐς τοῦτο δ΄ ἥξειν συμφορᾶς οἶμαί ποτε· φωνὴν γὰρ ἥσει χθὼν ἀπεννέπουσά με μὴ θιγγάνειν γῆς καὶ θάλασσα μὴ περᾶν πηγαί τε ποταμῶν, καὶ τὸν ἁρματήλατον ̓ιξίον΄ ἐν δεσμοῖσιν ἐκμιμήσομαι. καὶ ταῦτ΄ ἄριστα μηδέν΄ ̔ελλήνων μ΄ ὁρᾶν, ἐν οἷσιν εὐτυχοῦντες ἦμεν ὄλβιοι. τί δῆτά με ζῆν δεῖ; τί κέρδος ἕξομεν βίον γ΄ ἀχρεῖον ἀνόσιον κεκτημένοι; χορευέτω δὴ Ζηνὸς ἡ κλεινὴ δάμαρ  κρόουσ΄ ̓ολυμπίου  Ζηνὸς ἀρβύλῃ πόδα. ἔπραξε γὰρ βούλησιν ἣν ἐβούλετο, ἄνδρ΄ ̔ελλάδος τὸν πρῶτον αὐτοῖσιν βάθροις ἄνω κάτω στρέψασα.   τοιαύτῃ θεῷ τίς ἂν προσεύχοιθ΄; ἣ γυναικὸς οὕνεκα λέκτρων φθονοῦσα Ζηνὶ τοὺς εὐεργέτας ̔ελλάδος ἀπώλεσ΄ οὐδὲν ὄντας αἰτίουσ.   Χορός οὐκ ἔστιν ἄλλου δαιμόνων ἀγὼν ὅδε ἢ τῆς Διὸς δάμαρτοσ· εὖ τόδ΄ αἰσθάνῃ.   Θησεύς .      .      .      .      .      .      . παραινέσαιμ΄ ἂν μᾶλλον ἢ πάσχειν κακῶσ. οὐδεὶς δὲ θνητῶν ταῖς τύχαις ἀκήρατοσ, οὐ θεῶν, ἀοιδῶν εἴπερ οὐ ψευδεῖς λόγοι. οὐ λέκτρ΄ ἐν ἀλλήλοισιν, ὧν οὐδεὶς νόμοσ, συνῆψαν; οὐ δεσμοῖσι διὰ τυραννίδας πατέρας ἐκηλίδωσαν; ἀλλ΄ οἰκοῦσ΄ ὅμως ̓́ολυμπον ἠνέσχοντό θ΄ ἡμαρτηκότεσ. καίτοι τί φήσεισ, εἰ σὺ μὲν θνητὸς γεγὼς φέρεις ὑπέρφευ τὰς τύχασ, θεοὶ δὲ μή; Θήβας μὲν οὖν ἔκλειπε τοῦ νόμου χάριν, ἕπου δ΄ ἅμ΄ ἡμῖν πρὸς πόλισμα Παλλάδοσ. ἐκεῖ χέρας σὰς ἁγνίσας μιάσματοσ, δόμους τε δώσω χρημάτων τ΄ ἐμῶν μέροσ. ἃ δ΄ ἐκ πολιτῶν δῶρ΄ ἔχω σώσας κόρους δὶς ἑπτά, ταῦρον Κνώσιον κατακτανών, σοὶ ταῦτα δώσω. πανταχοῦ δέ μοι χθονὸς τεμένη δέδασται· ταῦτ΄ ἐπωνομασμένα σέθεν τὸ λοιπὸν ἐκ βροτῶν κεκλήσεται ζῶντοσ· θανόντα δ΄, εὖτ΄ ἂν εἰς ̔́αιδου μόλῃσ, θυσίαισι λαί̈νοισί τ΄ ἐξογκώμασι τίμιον ἀνάξει πᾶσ΄ ̓αθηναίων πόλισ. καλὸς γὰρ ἀστοῖς στέφανος ̔ελλήνων ὕπο ἄνδρ΄ ἐσθλὸν ὠφελοῦντας εὐκλείας τυχεῖν. κἀγὼ χάριν σοι τῆς ἐμῆς σωτηρίας τήνδ΄ ἀντιδώσω· νῦν γὰρ εἶ χρεῖος φίλων. θεοὶ δ΄ ὅταν τιμῶσιν, οὐδὲν δεῖ φίλων· ἅλις γὰρ ὁ θεὸς ὠφελῶν, ὅταν θέλῃ.    ̔ηρακλῆς οἴμοι· πάρεργα <μὲν> τάδ΄ ἔστ΄ ἐμῶν κακῶν, ἐγὼ δὲ τοὺς θεοὺς οὔτε λέκτρ΄ ἃ μὴ θέμις στέργειν νομίζω, δεσμά τ΄ ἐξάπτειν χεροῖν οὔτ΄ ἠξίωσα πώποτ΄ οὔτε πείσομαι, οὐδ΄ ἄλλον ἄλλου δεσπότην πεφυκέναι. δεῖται γὰρ ὁ θεόσ, εἴπερ ἔστ΄ ὀρθῶς θεόσ, οὐδενόσ· ἀοιδῶν οἵδε δύστηνοι λόγοι. ἐσκεψάμην δὲ καίπερ ἐν κακοῖσιν ὤν, μὴ δειλίαν ὄφλω τιν΄ ἐκλιπὼν φάοσ· ταῖς συμφοραῖς γὰρ ὅστις οὐχ ὑφίσταται, οὐδ΄ ἀνδρὸς ἂν δύναιθ΄ ὑποστῆναι βέλοσ. ἐγκαρτερήσω βίοτον· εἶμι δ΄ ἐς πόλιν τὴν σήν, χάριν τε μυρίων δώρων ἔχω. ἀτὰρ πόνων δὴ μυρίων ἐγευσάμην· ὧν οὔτ΄ ἀπεῖπον οὐδέν΄ οὔτ΄ ἀπ΄ ὀμμάτων ἔσταξα πηγάσ, οὐδ΄ ἂν ᾠόμην ποτὲ ἐς τοῦθ΄ ἱκέσθαι, δάκρυ΄ ἀπ΄ ὀμμάτων βαλεῖν· νῦν δ΄, ὡς ἔοικε, τῇ τύχῃ δουλευτέον. εἶἑν· γεραιέ, τὰς ἐμὰς φυγὰς ὁρᾷσ, ὁρᾷς δὲ παίδων ὄντα μ΄ αὐθέντην ἐμῶν· δὸς τούσδε τύμβῳ καὶ περίστειλον νεκροὺς δακρύοισι τιμῶν  ἐμὲ γὰρ οὐκ ἐᾷ νόμος   πρὸς στέρν΄ ἐρείσας μητρὶ δούς τ΄ ἐς ἀγκάλασ, κοινωνίαν δύστηνον, ἣν ἐγὼ τάλας διώλεσ΄ ἄκων. γῇ δ΄ ἐπὴν κρύψῃς νεκρούσ, οἴκει πόλιν τήνδ΄, ἀθλίως μέν, ἀλλ΄ ὅμως ψυχὴν βιάζου τἀμὰ συμφέρειν κακά. ὦ τέκν΄, ὁ φύσας καὶ τεκὼν ὑμᾶς πατὴρ ἀπώλεσ΄, οὐδ΄ ὤνασθε τῶν ἐμῶν καλῶν, ἁγὼ παρεσκεύαζον ἐκμοχθῶν βίᾳ εὔκλειαν ὑμῖν, πατρὸς ἀπόλαυσιν καλήν. σέ τ΄ οὐχ ὁμοίωσ, ὦ τάλαιν΄, ἀπώλεσα ὥσπερ σὺ τἀμὰ λέκτρ΄ ἔσῳζες ἀσφαλῶσ, μακρὰς διαντλοῦσ΄ ἐν δόμοις οἰκουρίασ. οἴμοι δάμαρτος καὶ τέκνων, οἴμοι δ΄ ἐμοῦ, ὡς ἀθλίως πέπραγα κἀποζεύγνυμαι τέκνων γυναικός τ΄· ὦ λυγραὶ φιλημάτων τέρψεισ, λυγραὶ δὲ τῶνδ΄ ὅπλων κοινωνίαι. ἀμηχανῶ γὰρ πότερ΄ ἔχω τάδ΄ ἢ μεθῶ, ἃ πλευρὰ τἀμὰ προσπίτνοντ΄ ἐρεῖ τάδε· ̔ημῖν τέκν΄ εἷλες καὶ δάμαρθ΄· ἡμᾶς ἔχεις παιδοκτόνους σούσ. εἶτ΄ ἐγὼ τάδ΄ ὠλέναις οἴσω; τί φάσκων; ἀλλὰ γυμνωθεὶς ὅπλων, ξὺν οἷς τὰ κάλλιστ΄ ἐξέπραξ΄ ἐν ̔ελλάδι, ἐχθροῖς ἐμαυτὸν ὑποβαλὼν αἰσχρῶς θάνω; οὐ λειπτέον τάδ΄, ἀθλίως δὲ σῳστέον. ἕν μοί τι, Θησεῦ, σύγκαμ΄· ἀθλίου κυνὸς κόμιστρ΄ ἐς ̓́αργος συγκατάστησον μολών, λύπῃ τι παίδων μὴ πάθω μονούμενοσ.  ὦ γαῖα Κάδμου πᾶς τε Θηβαῖος λεώσ, κείρασθε, συμπενθήσατ΄, ἔλθετ΄ ἐς τάφον παίδων· ἅπαντας δ΄ ἑνὶ λόγῳ πενθήσετε νεκρούς τε κἀμέ· πάντες ἐξολώλαμεν ̔́ηρας μιᾷ πληγέντες ἄθλιοι τύχῃ.   Θησεύς ἀνίστασ΄, ὦ δύστηνε· δακρύων δ΄ ἅλισ.   ̔ηρακλῆς οὐκ ἂν δυναίμην· ἄρθρα γὰρ πέπηγέ μου.   Θησεύς καὶ τοὺς σθένοντας γὰρ καθαιροῦσιν τύχαι.   ̔ηρακλῆς φεῦ· αὐτοῦ γενοίμην πέτρος ἀμνήμων κακῶν.   Θησεύς παῦσαι· δίδου δὲ χεῖρ΄ ὑπηρέτῃ φίλῳ.   ̔ηρακλῆς ἀλλ΄ αἷμα μὴ σοῖς ἐξομόρξωμαι πέπλοισ.   Θησεύς ἔκμασσε, φείδου μηδέν· οὐκ ἀναίνομαι.   ̔ηρακλῆς παίδων στερηθεὶς παῖδ΄ ὅπως ἔχω σ΄ ἐμόν.   Θησεύς δίδου δέρῃ σὴν χεῖρ΄, ὁδηγήσω δ΄ ἐγώ.   ̔ηρακλῆς ζεῦγός γε φίλιον· ἅτερος δὲ δυστυχήσ. ὦ πρέσβυ, τοιόνδ΄ ἄνδρα χρὴ κτᾶσθαι φίλον.   ̓αμφιτρύων ἡ γὰρ τεκοῦσα τόνδε πατρὶς εὔτεκνοσ.   ̔ηρακλῆς Θησεῦ, πάλιν με στρέψον, ὡς ἴδω τέκνα.   Θησεύς ὡς δὴ τί; φίλτρον τοῦτ΄ ἔχων ῥᾴων ἔσῃ;   ̔ηρακλῆς ποθῶ· πατρός τε στέρνα προσθέσθαι θέλω.   ̓αμφιτρύων ἰδοὺ τάδ΄, ὦ παῖ· τἀμὰ γὰρ σπεύδεις φίλα.   Θησεύς οὕτως πόνων σῶν οὐκέτι μνήμην ἔχεισ;   ̔ηρακλῆς ἅπαντ΄ ἐλάσσω κεῖνα τῶνδ΄ ἔτλην κακά.   Θησεύς εἴ σ΄ ὄψεταί τις θῆλυν ὄντ΄, οὐκ αἰνέσει.   ̔ηρακλῆς ζῶ σοι ταπεινόσ; ἀλλὰ πρόσθεν οὐ δοκῶ.   Θησεύς ἄγαν γ΄· ὁ κλεινὸς ̔ηρακλῆς οὐκ εἶ νοσῶν.   ̔ηρακλῆς σὺ ποῖος ἦσθα νέρθεν ἐν κακοῖσιν ὤν;   Θησεύς ὡς ἐς τὸ λῆμα παντὸς ἦν ἥσσων ἀνήρ.   ̔ηρακλῆς πῶς οὖν ἔτ΄  εἴπης  ὅτι συνέσταλμαι κακοῖσ;   Θησεύς πρόβαινε.   ̔ηρακλῆς χαῖρ΄, ὦ πρέσβυ.   ̓αμφιτρύων καὶ σύ μοι, τέκνον.   ̔ηρακλῆς θάφθ΄ ὥσπερ εἶπον παῖδασ.   ̓αμφιτρύων ἐμὲ δὲ τίσ, τέκνον;   ̔ηρακλῆς ἐγώ.   ̓αμφιτρύων πότ΄ ἐλθών;   ̔ηρακλῆς ἡνίκ΄ ἂν θάψῃς τέκνα.   ̓αμφιτρύων πῶσ;   ̔ηρακλῆς εἰς ̓αθήνας πέμψομαι Θηβῶν ἄπο. ἀλλ΄ ἐσκόμιζε τέκνα δυσκόμιστα γῇ· ἡμεῖς δ΄ ἀναλώσαντες αἰσχύναις δόμον, Θησεῖ πανώλεις ἑψόμεσθ΄ ἐφολκίδεσ. ὅστις δὲ πλοῦτον ἢ σθένος μᾶλλον φίλων ἀγαθῶν πεπᾶσθαι βούλεται, κακῶς φρονεῖ.     Χορός στείχομεν οἰκτροὶ καὶ πολύκλαυτοι, τὰ μέγιστα φίλων ὀλέσαντεσ.  