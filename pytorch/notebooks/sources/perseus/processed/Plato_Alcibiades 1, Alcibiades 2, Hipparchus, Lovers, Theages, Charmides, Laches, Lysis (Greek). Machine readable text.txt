 ̓αλκιβιάδης α Σωκράτησ̓αλκιβιάδης Σωκράτησὦ παῖ Κλεινίου, οἶμαί σε θαυμάζειν ὅτι πρῶτος ἐραστής σου γενόμενος τῶν ἄλλων πεπαυμένων μόνος οὐκ ἀπαλλάττομαι, καὶ ὅτι οἱ μὲν ἄλλοι δι΄ ὄχλου ἐγένοντό σοι διαλεγόμενοι, ἐγὼ δὲ τοσούτων ἐτῶν οὐδὲ προσεῖπον. τούτου δὲ τὸ αἴτιον γέγονεν οὐκ ἀνθρώπειον, ἀλλά τι δαιμόνιον ἐναντίωμα, οὗ σὺ τὴν δύναμιν καὶ ὕστερον πεύσῃ. νῦν δὲ ἐπειδὴ οὐκέτι ἐναντιοῦται, οὕτω προσελήλυθα· εὔελπις δ΄ εἰμὶ καὶ τὸ λοιπὸν μὴ ἐναντιώσεσθαι αὐτό. σχεδὸν οὖν κατανενόηκα ἐν τούτῳ τῷ χρόνῳ σκοπούμενος ὡς πρὸς τοὺς ἐραστὰς ἔσχεσ· πολλῶν γὰρ γενομένων καὶ μεγαλοφρόνων οὐδεὶς ὃς οὐχ ὑπερβληθεὶς τῷ φρονήματι ὑπὸ σοῦ πέφευγεν. τὸν δὲ λόγον, ᾧ ὑπερπεφρόνηκασ, ἐθέλω διελθεῖν. οὐδενὸς φῂς ἀνθρώπων ἐνδεὴς εἶναι εἰς οὐδέν· τὰ γὰρ ὑπάρχοντά σοι μεγάλα εἶναι, ὥστε μηδενὸς δεῖσθαι, ἀπὸ τοῦ σώματος ἀρξάμενα τελευτῶντα εἰς τὴν ψυχήν. οἴει γὰρ δὴ εἶναι πρῶτον μὲν κάλλιστός τε καὶ μέγιστοσκαὶ τοῦτο μὲν δὴ παντὶ δῆλον ἰδεῖν ὅτι οὐ ψεύδῃἔπειτα νεανικωτάτου γένους ἐν τῇ σεαυτοῦ πόλει, οὔσῃ μεγίστῃ τῶν ̔ελληνίδων, καὶ ἐνταῦθα πρὸς πατρός τέ σοι φίλους καὶ συγγενεῖς πλείστους εἶναι καὶ ἀρίστουσ, οἳ εἴ τι δέοι ὑπηρετοῖεν ἄν σοι, τούτων δὲ τοὺς πρὸς μητρὸς οὐδὲν χείρους οὐδ΄ ἐλάττουσ. συμπάντων δὲ ὧν εἶπον μείζω οἴει σοι δύναμιν ὑπάρχειν Περικλέα τὸν Ξανθίππου, ὃν ὁ πατὴρ ἐπίτροπον κατέλιπε σοί τε καὶ τῷ ἀδελφῷ· ὃς οὐ μόνον ἐν τῇδε τῇ πόλει δύναται πράττειν ὅτι ἂν βούληται, ἀλλ΄ ἐν πάσῃ τῇ ̔ελλάδι καὶ τῶν βαρβάρων ἐν πολλοῖς καὶ μεγάλοις γένεσιν. προσθήσω δὲ καὶ ὅτι τῶν πλουσίων· δοκεῖς δέ μοι ἐπὶ τούτῳ ἥκιστα μέγα φρονεῖν. κατὰ πάντα δὴ ταῦτα σύ τε μεγαλαυχούμενος κεκράτηκας τῶν ἐραστῶν ἐκεῖνοί τε ὑποδεέστεροι ὄντες ἐκρατήθησαν, καί σε ταῦτ΄ οὐ λέληθεν· ὅθεν δὴ εὖ οἶδα ὅτι θαυμάζεις τί διανοούμενός ποτε οὐκ ἀπαλλάττομαι τοῦ ἔρωτοσ, καὶ ἥντιν΄ ἔχων ἐλπίδα ὑπομένω τῶν ἄλλων πεφευγότων.̓αλκιβιάδησκαὶ ἴσως γε, ὦ Σώκρατεσ, οὐκ οἶσθ΄ ὅτι σμικρόν με ἔφθησ. ἐγὼ γάρ τοι ἐν νῷ εἶχον πρότερός σοι προσελθὼν αὐτὰ ταῦτ΄ ἐρέσθαι, τί ποτε βούλει καὶ εἰς τίνα ἐλπίδα βλέπων ἐνοχλεῖς με, ἀεὶ ὅπου ἂν ὦ ἐπιμελέστατα παρών· τῷ ὄντι γὰρ θαυμάζω ὅτι ποτ΄ ἐστὶ τὸ σὸν πρᾶγμα, καὶ ἥδιστ΄ ἂν πυθοίμην.Σωκράτησἀκούσῃ μὲν ἄρα μου, ὡς τὸ εἰκόσ, προθύμωσ, εἴπερ, ὡς φῄσ, ἐπιθυμεῖς εἰδέναι τί διανοοῦμαι, καὶ ὡς ἀκουσομένῳ καὶ περιμενοῦντι λέγω.̓αλκιβιάδησπάνυ μὲν οὖν· ἀλλὰ λέγε. Σωκράτησὅρα δή· οὐ γάρ τοι εἴη ἂν θαυμαστὸν εἰ, ὥσπερ μόγις ἠρξάμην, οὕτω μόγις καὶ παυσαίμην.̓αλκιβιάδησὠγαθὲ λέγε· ἀκούσομαι γάρ.Σωκράτησλεκτέον ἂν εἴη. χαλεπὸν μὲν οὖν πρὸς ἄνδρα οὐχ ἥττονα ἐραστῶν προσφέρεσθαι ἐραστῇ, ὅμως δὲ τολμητέον φράσαι τὴν ἐμὴν διάνοιαν. ἐγὼ γάρ, ὦ ̓αλκιβιάδη, εἰ μέν σε ἑώρων ἃ νυνδὴ διῆλθον ἀγαπῶντα καὶ οἰόμενον δεῖν ἐν τούτοις καταβιῶναι, πάλαι ἂν ἀπηλλάγμην τοῦ ἔρωτοσ, ὥς γε δὴ ἐμαυτὸν πείθω· νῦν δ΄ ἕτερ΄ αὖ κατηγορήσω διανοήματα σὰ πρὸς αὐτὸν σέ, ᾧ καὶ γνώσῃ ὅτι προσέχων γέ σοι τὸν νοῦν διατετέλεκα. δοκεῖς γάρ μοι, εἴ τίς σοι εἴποι θεῶν· ὦ ̓αλκιβιάδη, πότερον βούλει ζῆν ἔχων ἃ νῦν ἔχεισ, ἢ αὐτίκα τεθνάναι εἰ μή σοι ἐξέσται μείζω κτήσασθαι; δοκεῖς ἄν μοι ἑλέσθαι τεθνάναι· ἀλλὰ νῦν ἐπὶ τίνι δή ποτε ἐλπίδι ζῇσ, ἐγὼ φράσω. ἡγῇ, ἐὰν θᾶττον εἰς τὸν ̓αθηναίων δῆμον παρέλθῃστοῦτο δ΄ ἔσεσθαι μάλα ὀλίγων ἡμερῶν παρελθὼν οὖν ἐνδείξεσθαι ̓αθηναίοις ὅτι ἄξιος εἶ τιμᾶσθαι ὡς οὔτε Περικλῆς οὔτ΄ ἄλλος οὐδεὶς τῶν πώποτε γενομένων, καὶ τοῦτ΄ ἐνδειξάμενος μέγιστον δυνήσεσθαι ἐν τῇ πόλει, ἐὰν δ΄ ἐνθάδε μέγιστος ᾖσ, καὶ ἐν τοῖς ἄλλοις ̔́ελλησι, καὶ οὐ μόνον ἐν ̔́ελλησιν, ἀλλὰ καὶ ἐν τοῖς βαρβάροισ, ὅσοι ἐν τῇ αὐτῇ ἡμῖν οἰκοῦσιν ἠπείρῳ. καὶ εἰ αὖ σοι εἴποι ὁ αὐτὸς οὗτος θεὸς ὅτι αὐτοῦ σε δεῖ δυναστεύειν ἐν τῇ Εὐρώπῃ, διαβῆναι δὲ εἰς τὴν ̓ασίαν οὐκ ἐξέσται σοι οὐδὲ ἐπιθέσθαι τοῖς ἐκεῖ πράγμασιν, οὐκ ἂν αὖ μοι δοκεῖς ἐθέλειν οὐδ΄ ἐπὶ τούτοις μόνοις ζῆν, εἰ μὴ ἐμπλήσεις τοῦ σοῦ ὀνόματος καὶ τῆς σῆς δυνάμεως πάντας ὡς ἔπος εἰπεῖν ἀνθρώπουσ· καὶ οἶμαί σε πλὴν Κύρου καὶ Ξέρξου ἡγεῖσθαι οὐδένα ἄξιον λόγου γεγονέναι. ὅτι μὲν οὖν ἔχεις ταύτην τὴν ἐλπίδα, εὖ οἶδα καὶ οὐκ εἰκάζω. ἴσως ἂν οὖν εἴποισ, ἅτε εἰδὼς ὅτι ἀληθῆ λέγω, τί δὴ οὖν, ὦ Σώκρατεσ, τοῦτ΄ ἐστί σοι πρὸς λόγον; ὃν ἔφησθα ἐρεῖν, διὸ ἐμοῦ οὐκ ἀπαλλάττῃ; ἐγὼ δὲ σοί γε ἐρῶ, ὦ φίλε παῖ Κλεινίου καὶ Δεινομάχησ. τούτων γάρ σοι ἁπάντων τῶν διανοημάτων τέλος ἐπιτεθῆναι ἄνευ ἐμοῦ ἀδύνατον· τοσαύτην ἐγὼ δύναμιν οἶμαι ἔχειν εἰς τὰ σὰ πράγματα καὶ εἰς σέ, διὸ δὴ καὶ πάλαι οἴομαί με τὸν θεὸν οὐκ ἐᾶν διαλέγεσθαί σοι, ὃν ἐγὼ περιέμενον ὁπηνίκα ἐάσει. ὥσπερ γὰρ σὺ ἐλπίδας ἔχεις ἐν τῇ πόλει ἐνδείξασθαι ὅτι αὐτῇ παντὸς ἄξιος εἶ, ἐνδειξάμενος δὲ ὅτι οὐδὲν ὅτι οὐ παραυτίκα δυνήσεσθαι, οὕτω κἀγὼ παρὰ σοὶ ἐλπίζω μέγιστον δυνήσεσθαι ἐνδειξάμενος ὅτι παντὸς ἄξιός εἰμί σοι καὶ οὔτε ἐπίτροπος οὔτε συγγενὴς οὔτ΄ ἄλλος οὐδεὶς ἱκανὸς παραδοῦναι τὴν δύναμιν ἧς ἐπιθυμεῖς πλὴν ἐμοῦ, μετὰ τοῦ θεοῦ μέντοι. νεωτέρῳ μὲν οὖν ὄντι σοι καὶ πρὶν τοσαύτης ἐλπίδος γέμειν, ὡς ἐμοὶ δοκεῖ, οὐκ εἴα ὁ θεὸς διαλέγεσθαι, ἵνα μὴ μάτην διαλεγοίμην. νῦν δ΄ ἐφῆκεν· νῦν γὰρ ἄν μου ἀκούσαισ.̓αλκιβιάδησπολύ γέ μοι, ὦ Σώκρατεσ, νῦν ἀτοπώτερος αὖ φαίνῃ, ἐπειδὴ ἤρξω λέγειν, ἢ ὅτε σιγῶν εἵπου· καίτοι σφόδρα γε ἦσθ΄ ἰδεῖν καὶ τότε τοιοῦτοσ. εἰ μὲν οὖν ἐγὼ ταῦτα διανοοῦμαι ἢ μή, ὡς ἔοικε, διέγνωκασ, καὶ ἐὰν μὴ φῶ, οὐδέν μοι ἔσται πλέον πρὸς τὸ πείθειν σε. εἶεν· εἰ δὲ δὴ ὅτι μάλιστα ταῦτα διανενόημαι, πῶς διὰ σοῦ μοι ἔσται καὶ ἄνευ σοῦ οὐκ ἂν γένοιτο; ἔχεις λέγειν; Σωκράτησἆρ΄ ἐρωτᾷς εἴ τιν΄ ἔχω εἰπεῖν λόγον μακρόν, οἵους δὴ ἀκούειν εἴθισαι; οὐ γάρ ἐστι τοιοῦτον τὸ ἐμόν· ἀλλ΄ ἐνδείξασθαι μέν σοι, ὡς ἐγᾦμαι, οἷός τ΄ ἂν εἴην ὅτι ταῦτα οὕτως ἔχει, ἐὰν ἓν μόνον μοι ἐθελήσῃς βραχὺ ὑπηρετῆσαι.̓αλκιβιάδησἀλλ΄ εἴ γε δὴ μὴ χαλεπόν τι λέγεις τὸ ὑπηρέτημα, ἐθέλω.Σωκράτησἦ χαλεπὸν δοκεῖ τὸ ἀποκρίνασθαι τὰ ἐρωτώμενα;̓αλκιβιάδησοὐ χαλεπόν.Σωκράτησἀποκρίνου δή.̓αλκιβιάδησ̓ερώτα.Σωκράτησοὐκοῦν ὡς διανοουμένου σου ταῦτα ἐρωτῶ, ἅ φημί σε διανοεῖσθαι;̓αλκιβιάδησἔστω, εἰ βούλει, οὕτωσ, ἵνα καὶ εἰδῶ ὅτι καὶ ἐρεῖσ.Σωκράτησφέρε δή· διανοῇ γάρ, ὡς ἐγώ φημι, παριέναι συμβουλεύσων ̓αθηναίοις ἐντὸς οὐ πολλοῦ χρόνου· εἰ οὖν μέλλοντός σου ἰέναι ἐπὶ τὸ βῆμα λαβόμενος ἐροίμην· ὦ ̓αλκιβιάδη, ἐπειδὴ περὶ τίνος ̓αθηναῖοι διανοοῦνται βουλεύεσθαι, ἀνίστασαι συμβουλεύσων; ἆρ΄ ἐπειδὴ περὶ ὧν σὺ ἐπίστασαι βέλτιον ἢ οὗτοι; τί ἂν ἀποκρίναιο; ̓αλκιβιάδησεἴποιμ΄ ἂν δήπου, περὶ ὧν οἶδα βέλτιον ἢ οὗτοι.Σωκράτησπερὶ ὧν ἄρ΄ εἰδὼς τυγχάνεισ, ἀγαθὸς σύμβουλος εἶ.̓αλκιβιάδησπῶς γὰρ οὔ;Σωκράτησοὐκοῦν ταῦτα μόνον οἶσθα, ἃ παρ΄ ἄλλων ἔμαθες ἢ αὐτὸς ἐξηῦρεσ;̓αλκιβιάδησποῖα γὰρ ἄλλα;Σωκράτησἔστιν οὖν ὅπως ἄν ποτε ἔμαθές τι ἢ ἐξηῦρες μήτε μανθάνειν ἐθέλων μήτ΄ αὐτὸς ζητεῖν;̓αλκιβιάδησοὐκ ἔστιν.Σωκράτηστί δέ; ἠθέλησας ἂν ζητῆσαι ἢ μαθεῖν ἃ ἐπίστασθαι ᾤου;̓αλκιβιάδησοὐ δῆτα. Σωκράτησἃ ἄρα νῦν τυγχάνεις ἐπιστάμενοσ, ἦν χρόνος ὅτε οὐχ ἡγοῦ εἰδέναι;̓αλκιβιάδησἀνάγκη.Σωκράτησἀλλὰ μὴν ἅ γε μεμάθηκας σχεδόν τι καὶ ἐγὼ οἶδα· εἰ δέ τι ἐμὲ λέληθεν, εἰπέ. ἔμαθες γὰρ δὴ σύ γε κατὰ μνήμην τὴν ἐμὴν γράμματα καὶ κιθαρίζειν καὶ παλαίειν· οὐ γὰρ δὴ αὐλεῖν γε ἤθελες μαθεῖν. ταῦτ΄ ἐστὶν ἃ σὺ ἐπίστασαι, εἰ μή πού τι μανθάνων ἐμὲ λέληθασ· οἶμαι δέ γε, οὔτε νύκτωρ οὔτε μεθ΄ ἡμέραν ἐξιὼν ἔνδοθεν.̓αλκιβιάδησἀλλ΄ οὐ πεφοίτηκα εἰς ἄλλων ἢ τούτων. Σωκράτησπότερον οὖν, ὅταν περὶ γραμμάτων ̓αθηναῖοι βουλεύωνται, πῶς ἂν ὀρθῶς γράφοιεν, τότε ἀναστήσῃ αὐτοῖς συμβουλεύσων;̓αλκιβιάδησμὰ Δί΄ οὐκ ἔγωγε.Σωκράτησἀλλ΄ ὅταν περὶ κρουμάτων ἐν λύρᾳ;̓αλκιβιάδησοὐδαμῶσ.Σωκράτησοὐδὲ μὴν οὐδὲ περὶ παλαισμάτων γε εἰώθασι βουλεύεσθαι ἐν τῇ ἐκκλησίᾳ.̓αλκιβιάδησοὐ μέντοι.Σωκράτησὅταν οὖν περὶ τίνος βουλεύωνται; οὐ γάρ που ὅταν γε περὶ οἰκοδομίασ.̓αλκιβιάδησοὐ δῆτα.Σωκράτησοἰκοδόμος γὰρ ταῦτά γε σοῦ βέλτιον συμβουλεύσει. ̓αλκιβιάδησναί.Σωκράτησοὐδὲ μὴν ὅταν περὶ μαντικῆς βουλεύωνται;̓αλκιβιάδησοὔ.Σωκράτησμάντις γὰρ αὖ ταῦτα ἄμεινον ἢ σύ.̓αλκιβιάδησναί.Σωκράτησἐάν τέ γε σμικρὸς ἢ μέγας ᾖ, ἐάν τε καλὸς ἢ αἰσχρόσ, ἔτι τε γενναῖος ἢ ἀγεννήσ.̓αλκιβιάδησπῶς γὰρ οὔ;Σωκράτησεἰδότος γὰρ οἶμαι περὶ ἑκάστου ἡ συμβουλή, καὶ οὐ πλουτοῦντοσ.̓αλκιβιάδησπῶς γὰρ οὔ;Σωκράτησἀλλ΄ ἐάντε πένης ἐάντε πλούσιος ᾖ ὁ παραινῶν, οὐδὲν διοίσει ̓αθηναίοις ὅταν περὶ τῶν ἐν τῇ πόλει βουλεύωνται, πῶς ἂν ὑγιαίνοιεν, ἀλλὰ ζητήσουσιν ἰατρὸν εἶναι τὸν σύμβουλον.̓αλκιβιάδησεἰκότως γε.Σωκράτησὅταν οὖν περὶ τίνος σκοπῶνται, τότε σὺ ἀνιστάμενος ὡς συμβουλεύσων ὀρθῶς ἀναστήσῃ;̓αλκιβιάδησὅταν περὶ τῶν ἑαυτῶν πραγμάτων, ὦ Σώκρατεσ.Σωκράτηστῶν περὶ ναυπηγίας λέγεισ, ὁποίας τινὰς χρὴ αὐτοὺς τὰς ναῦς ναυπηγεῖσθαι;̓αλκιβιάδησοὐκ ἔγωγε, ὦ Σώκρατεσ.Σωκράτησναυπηγεῖν γὰρ οἶμαι οὐκ ἐπίστασαι. τοῦτ΄ αἴτιον ἢ ἄλλο τι;̓αλκιβιάδησοὔκ, ἀλλὰ τοῦτο. Σωκράτησἀλλὰ περὶ ποίων τῶν ἑαυτῶν λέγεις πραγμάτων ὅταν βουλεύωνται;̓αλκιβιάδησὅταν περὶ πολέμου, ὦ Σώκρατεσ, ἢ περὶ εἰρήνης ἢ ἄλλου του τῶν τῆς πόλεως πραγμάτων.Σωκράτησἆρα λέγεις ὅταν βουλεύωνται πρὸς τίνας χρὴ εἰρήνην ποιεῖσθαι καὶ τίσιν πολεμεῖν καὶ τίνα τρόπον;̓αλκιβιάδησναί.Σωκράτησχρὴ δ΄ οὐχ οἷς βέλτιον;̓αλκιβιάδησναί. Σωκράτησκαὶ τόθ΄ ὁπότε βέλτιον;̓αλκιβιάδησπάνυ γε.Σωκράτησκαὶ τοσοῦτον χρόνον ὅσον ἄμεινον;̓αλκιβιάδησναί.Σωκράτησεἰ οὖν βουλεύοιντο ̓αθηναῖοι τίσιν χρὴ προσπαλαίειν καὶ τίσιν ἀκροχειρίζεσθαι καὶ τίνα τρόπον, σὺ ἄμεινον ἂν συμβουλεύοις ἢ ὁ παιδοτρίβησ;̓αλκιβιάδησὁ παιδοτρίβης δήπου.Σωκράτησἔχεις οὖν εἰπεῖν πρὸς τί <ἂν> βλέπων ὁ παιδοτρίβης συμβουλεύσειεν οἷς δεῖ προσπαλαίειν καὶ οἷς μή, καὶ ὁπότε καὶ ὅντινα τρόπον; λέγω δὲ τὸ τοιόνδε· ἆρα τούτοις δεῖ προσπαλαίειν οἷς βέλτιον, ἢ οὔ;̓αλκιβιάδησναί. Σωκράτησἆρα καὶ τοσαῦτα ὅσα ἄμεινον;̓αλκιβιάδηστοσαῦτα.Σωκράτησοὐκοῦν καὶ τότε ὅτε ἄμεινον;̓αλκιβιάδησπάνυ γε.Σωκράτησἀλλὰ μὴν καὶ ᾄδοντα δεῖ κιθαρίζειν ποτὲ πρὸς τὴν ᾠδὴν καὶ βαίνειν;̓αλκιβιάδησδεῖ γάρ.Σωκράτησοὐκοῦν τότε ὁπότε βέλτιον;̓αλκιβιάδησναί.Σωκράτησκαὶ τοσαῦθ΄ ὅσα βέλτιον;̓αλκιβιάδησφημί.Σωκράτηστί οὖν; ἐπειδὴ βέλτιον μὲν ὠνόμαζες ἐπ΄ ἀμφοτέροισ, τῷ τε κιθαρίζειν πρὸς τὴν ᾠδὴν καὶ τῷ προσπαλαίειν, τί καλεῖς τὸ ἐν τῷ κιθαρίζειν βέλτιον, ὥσπερ ἐγὼ τὸ ἐν τῷ παλαίειν καλῶ γυμναστικόν· σὺ δ΄ ἐκεῖνο τί καλεῖσ;̓αλκιβιάδησοὐκ ἐννοῶ.Σωκράτησἀλλὰ πειρῶ ἐμὲ μιμεῖσθαι. ἐγὼ γάρ που ἀπεκρινάμην τὸ διὰ παντὸς ὀρθῶς ἔχον, ὀρθῶς δὲ δήπου ἔχει τὸ κατὰ τὴν τέχνην γιγνόμενον· ἢ οὔ;̓αλκιβιάδησναί.Σωκράτησἡ δὲ τέχνη οὐ γυμναστικὴ ἦν;̓αλκιβιάδησπῶς δ΄ οὔ; Σωκράτησἐγὼ δ΄ εἶπον τὸ ἐν τῷ παλαίειν βέλτιον γυμναστικόν.̓αλκιβιάδησεἶπες γάρ.Σωκράτησοὐκοῦν καλῶσ;̓αλκιβιάδησἔμοιγε δοκεῖ.Σωκράτησἴθι δὴ καὶ σύπρέποι γὰρ ἄν που καὶ σοὶ τὸ καλῶς διαλέγεσθαιεἰπὲ πρῶτον τίς ἡ τέχνη ἧς τὸ κιθαρίζειν καὶ τὸ ᾄδειν καὶ τὸ ἐμβαίνειν ὀρθῶσ; συνάπασα τίς καλεῖται; οὔπω δύνασαι εἰπεῖν;̓αλκιβιάδησοὐ δῆτα.Σωκράτησἀλλ΄ ὧδε πειρῶ· τίνες αἱ θεαὶ ὧν ἡ τέχνη;̓αλκιβιάδηστὰς μούσασ, ὦ Σώκρατεσ, λέγεισ; Σωκράτησἔγωγε. ὅρα δή· τίνα ἀπ΄ αὐτῶν ἐπωνυμίαν ἡ τέχνη ἔχει;̓αλκιβιάδησμουσικήν μοι δοκεῖς λέγειν.Σωκράτησλέγω γάρ. τί οὖν τὸ κατὰ ταύτην ὀρθῶς γιγνόμενόν ἐστιν; ὥσπερ ἐκεῖ ἐγώ σοι τὸ κατὰ τὴν τέχνην ἔλεγον ὀρθῶσ, τὴν γυμναστικήν, καὶ σὺ δὴ οὖν οὕτως ἐνταῦθα τί φῄσ; πῶς γίγνεσθαι;̓αλκιβιάδησμουσικῶς μοι δοκεῖ.Σωκράτησεὖ λέγεισ. ἴθι δή, καὶ τὸ ἐν τῷ πολεμεῖν βέλτιον καὶ τὸ ἐν τῷ εἰρήνην ἄγειν, τοῦτο τὸ βέλτιον τί ὀνομάζεισ; ὥσπερ ἐκεῖ ἐφ΄ ἑκάστῳ ἔλεγες τὸ ἄμεινον, ὅτι μουσικώτερον καὶ ἐπὶ τῷ ἑτέρῳ, ὅτι γυμναστικώτερον· πειρῶ δὴ καὶ ἐνταῦθα λέγειν τὸ βέλτιον.̓αλκιβιάδησἀλλ΄ οὐ πάνυ τι ἔχω.Σωκράτησἀλλὰ μέντοι αἰσχρόν γε εἰ μέν τις σε λέγοντα καὶ συμβουλεύοντα περὶ σιτίων ὅτι βέλτιον τόδε τοῦδε καὶ νῦν καὶ τοσοῦτον, ἔπειτα ἐρωτήσειεν τί τὸ ἄμεινον λέγεισ, ὦ ̓αλκιβιάδη; περὶ μὲν τούτων ἔχειν εἰπεῖν ὅτι τὸ ὑγιεινότερον, καίτοι οὐ προσποιῇ γε ἰατρὸς εἶναι· περὶ δὲ οὗ προσποιῇ ἐπιστήμων εἶναι καὶ συμβουλεύσεις ἀνιστάμενος ὡς εἰδώσ, τούτου δ΄, ὡς ἔοικασ, πέρι ἐρωτηθεὶς ἐὰν μὴ ἔχῃς εἰπεῖν, οὐκ αἰσχύνῃ; ἢ οὐκ αἰσχρὸν φανεῖται;̓αλκιβιάδησπάνυ γε.Σωκράτησσκόπει δὴ καὶ προθυμοῦ εἰπεῖν πρὸς τί τείνει τὸ ἐν τῷ εἰρήνην τε ἄγειν ἄμεινον καὶ τὸ ἐν τῷ πολεμεῖν οἷς δεῖ;̓αλκιβιάδησἀλλὰ σκοπῶν οὐ δύναμαι ἐννοῆσαι.Σωκράτησοὐδ΄ οἶσθα, ἐπειδὰν πόλεμον ποιώμεθα, ὅτι ἐγκαλοῦντες ἀλλήλοις πάθημα ἐρχόμεθα εἰς τὸ πολεμεῖν, καὶ ὅτι αὐτὸ ὀνομάζοντες ἐρχόμεθα; ̓αλκιβιάδησἔγωγε, ὅτι γε ἐξαπατώμενοί τι ἢ βιαζόμενοι ἢ ἀποστερούμενοι.Σωκράτησἔχε· πῶς ἕκαστα τούτων πάσχοντεσ; πειρῶ εἰπεῖν τί διαφέρει τὸ ὧδε ἢ ὧδε.̓αλκιβιάδησἦ τὸ ὧδε λέγεισ, ὦ Σώκρατεσ, τὸ δικαίως ἢ τὸ ἀδίκωσ;Σωκράτησαὐτὸ τοῦτο.̓αλκιβιάδησἀλλὰ μὴν τοῦτο γε διαφέρει ὅλον τε καὶ πᾶν.Σωκράτηστί οὖν; ̓αθηναίοις σὺ πρὸς ποτέρους συμβουλεύσεις πολεμεῖν, τοὺς ἀδικοῦντας ἢ τοὺς τὰ δίκαια πράττοντασ; ̓αλκιβιάδησδεινὸν τοῦτό γε ἐρωτᾷσ· εἰ γὰρ καὶ διανοεῖταί τις ὡς δεῖ πρὸς τοὺς τὰ δίκαια πράττοντας πολεμεῖν, οὐκ ἂν ὁμολογήσειέν γε.Σωκράτησοὐ γὰρ νόμιμον τοῦθ΄, ὡς ἔοικεν.̓αλκιβιάδησοὐ δῆτα· οὐδέ γε καλὸν δοκεῖ εἶναι.Σωκράτησπρὸς ταῦτ΄ ἄρα καὶ σὺ τὸ δίκαιον τοὺς λόγους ποιήσῃ;̓αλκιβιάδησἀνάγκη.Σωκράτησἄλλο τι οὖν, ὃ νυνδὴ ἐγὼ ἠρώτων βέλτιον πρὸς τὸ πολεμεῖν καὶ μή, καὶ οἷς δεῖ καὶ οἷς μή, καὶ ὁπότε καὶ μή, τὸ δικαιότερον τυγχάνει ὄν; ἢ οὔ;̓αλκιβιάδησφαίνεταί γε. Σωκράτησπῶς οὖν, ὦ φίλε ̓αλκιβιάδη; πότερον σαυτὸν λέληθας ὅτι οὐκ ἐπίστασαι τοῦτο, ἢ ἐμὲ ἔλαθες μανθάνων καὶ φοιτῶν εἰς διδασκάλου ὅς σε ἐδίδασκε διαγιγνώσκειν τὸ δικαιότερόν τε καὶ ἀδικώτερον; καὶ τίς ἐστιν οὗτοσ; φράσον καὶ ἐμοί, ἵνα αὐτῷ φοιτητὴν προξενήσῃς καὶ ἐμέ.̓αλκιβιάδησσκώπτεισ, ὦ Σώκρατεσ.Σωκράτησοὐ μὰ τὸν Φίλιον τὸν ἐμόν τε καὶ σόν, ὃν ἐγὼ ἥκιστ΄ ἂν ἐπιορκήσαιμι· ἀλλ΄ εἴπερ ἔχεισ, εἰπὲ τίς ἐστιν. ̓αλκιβιάδηστί δ΄ εἰ μὴ ἔχω; οὐκ ἂν οἴει με ἄλλως εἰδέναι περὶ τῶν δικαίων καὶ ἀδίκων;Σωκράτησναί, εἴ γε εὕροισ.̓αλκιβιάδησἀλλ΄ οὐκ ἂν εὑρεῖν με ἡγῇ;Σωκράτησκαὶ μάλα γε, εἰ ζητήσαισ.̓αλκιβιάδησεἶτα ζητῆσαι οὐκ ἂν οἴει με;Σωκράτησἔγωγε, εἰ οἰηθείης γε μὴ εἰδέναι.̓αλκιβιάδησεἶτα οὐκ ἦν ὅτ΄ εἶχον οὕτω;Σωκράτησκαλῶς λέγεισ. ἔχεις οὖν εἰπεῖν τοῦτον τὸν χρόνον ὅτε οὐκ ᾤου εἰδέναι τὰ δίκαια καὶ τὰ ἄδικα; φέρε, πέρυσιν ἐζήτεις τε καὶ οὐκ ᾤου εἰδέναι; ἢ ᾤου; καὶ τἀληθῆ ἀποκρίνου, ἵνα μὴ μάτην οἱ διάλογοι γίγνωνται.̓αλκιβιάδησἀλλ΄ ᾤμην εἰδέναι.Σωκράτηστρίτον δ΄ ἔτος καὶ τέταρτον καὶ πέμπτον οὐχ οὕτωσ;̓αλκιβιάδησἔγωγε.Σωκράτησἀλλὰ μὴν τό γε πρὸ τοῦ παῖς ἦσθα. ἦ γάρ;̓αλκιβιάδησναί.Σωκράτηστότε μὲν τοίνυν εὖ οἶδα ὅτι ᾤου εἰδέναι.̓αλκιβιάδησπῶς εὖ οἶσθα; Σωκράτησπολλάκις σοῦ ἐν διδασκάλων ἤκουον παιδὸς ὄντος καὶ ἄλλοθι, καὶ ὁπότε ἀστραγαλίζοις ἢ ἄλλην τινὰ παιδιὰν παίζοισ, οὐχ ὡς ἀποροῦντος περὶ τῶν δικαίων καὶ ἀδίκων, ἀλλὰ μάλα μέγα καὶ θαρραλέως λέγοντος περὶ ὅτου τύχοις τῶν παίδων ὡς πονηρός τε καὶ ἄδικος εἴη καὶ ὡς ἀδικοῖ· ἢ οὐκ ἀληθῆ λέγω;̓αλκιβιάδησἀλλὰ τί ἔμελλον ποιεῖν, ὦ Σώκρατεσ, ὁπότε τίς με ἀδικοῖ;Σωκράτησσὺ δ΄ εἰ τύχοις ἀγνοῶν εἴτ΄ ἀδικοῖο εἴτε μὴ τότε, λέγεισ, τί σε χρὴ ποιεῖν; ̓αλκιβιάδησμὰ Δί΄ ἀλλ΄ οὐκ ἠγνόουν ἔγωγε, ἀλλὰ σαφῶς ἐγίγνωσκον ὅτι ἠδικούμην.Σωκράτησὤιου ἄρα ἐπίστασθαι καὶ παῖς ὤν, ὡς ἔοικε, τὰ δίκαια καὶ τὰ ἄδικα.̓αλκιβιάδησἔγωγε· καὶ ἠπιστάμην γε.Σωκράτησἐν ποίῳ χρόνῳ ἐξευρών; οὐ γὰρ δήπου ἐν ᾧ γε ᾤου εἰδέναι.̓αλκιβιάδησοὐ δῆτα.Σωκράτησπότε οὖν ἀγνοεῖν ἡγοῦ; σκόπει· οὐ γὰρ εὑρήσεις τοῦτον τὸν χρόνον.̓αλκιβιάδησμὰ τὸν Δί΄, ὦ Σώκρατεσ, οὔκουν ἔχω γ΄ εἰπεῖν. Σωκράτησεὑρὼν μὲν ἄρ΄ οὐκ οἶσθα αὐτά.̓αλκιβιάδησοὐ πάνυ φαίνομαι.Σωκράτησἀλλὰ μὴν ἄρτι γε οὐδὲ μαθὼν ἔφησθα εἰδέναι· εἰ δὲ μήθ΄ ηὗρες μήτ΄ ἔμαθεσ, πῶς οἶσθα καὶ πόθεν;̓αλκιβιάδησἀλλ΄ ἴσως τοῦτό σοι οὐκ ὀρθῶς ἀπεκρινάμην, τὸ φάναι εἰδέναι αὐτὸς ἐξευρών.Σωκράτηστὸ δὲ πῶς εἶχεν;̓αλκιβιάδησἔμαθον οἶμαι καὶ ἐγὼ ὥσπερ καὶ οἱ ἄλλοι.Σωκράτησπάλιν εἰς τὸν αὐτὸν ἥκομεν λόγον. παρὰ τοῦ; φράζε κἀμοί. ̓αλκιβιάδησπαρὰ τῶν πολλῶν.Σωκράτησοὐκ εἰς σπουδαίους γε διδασκάλους καταφεύγεις εἰς τοὺς πολλοὺς ἀναφέρων.̓αλκιβιάδηστί δέ; οὐχ ἱκανοὶ διδάξαι οὗτοι;Σωκράτησοὔκουν τὰ πεττευτικά γε καὶ τὰ μή· καίτοι φαυλότερα αὐτὰ οἶμαι τῶν δικαίων εἶναι. τί δέ; σὺ οὐχ οὕτως οἴει;̓αλκιβιάδησναί.Σωκράτησεἶτα τὰ μὲν φαυλότερα οὐχ οἷοί τε διδάσκειν, τὰ δὲ σπουδαιότερα;̓αλκιβιάδησοἶμαι ἔγωγε· ἄλλα γοῦν πολλὰ οἷοί τ΄ εἰσὶν διδάσκειν σπουδαιότερα τοῦ πεττεύειν.Σωκράτησποῖα ταῦτα; ̓αλκιβιάδησοἷον καὶ τὸ ἑλληνίζειν παρὰ τούτων ἔγωγ΄ ἔμαθον, καὶ οὐκ ἂν ἔχοιμι εἰπεῖν ἐμαυτοῦ διδάσκαλον, ἀλλ΄ εἰς τοὺς αὐτοὺς ἀναφέρω οὓς σὺ φῂς οὐ σπουδαίους εἶναι διδασκάλουσ.Σωκράτησἀλλ΄, ὦ γενναῖε, τούτου μὲν ἀγαθοὶ διδάσκαλοι οἱ πολλοί, καὶ δικαίως ἐπαινοῖντ΄ ἂν αὐτῶν εἰς διδασκαλίαν.̓αλκιβιάδηστί δή;Σωκράτησὅτι ἔχουσι περὶ αὐτὰ ἃ χρὴ τοὺς ἀγαθοὺς διδασκάλους ἔχειν.̓αλκιβιάδηστί τοῦτο λέγεισ;Σωκράτησοὐκ οἶσθ΄ ὅτι χρὴ τοὺς μέλλοντας διδάσκειν ὁτιοῦν αὐτοὺς πρῶτον εἰδέναι; ἢ οὔ;̓αλκιβιάδησπῶς γὰρ οὔ;Σωκράτησοὐκοῦν τοὺς εἰδότας ὁμολογεῖν τε ἀλλήλοις καὶ μὴ διαφέρεσθαι;̓αλκιβιάδησναί.Σωκράτησἐν οἷς δ΄ ἂν διαφέρωνται, ταῦτα φήσεις εἰδέναι αὐτούσ;̓αλκιβιάδησοὐ δῆτα.Σωκράτηστούτων οὖν διδάσκαλοι πῶς ἂν εἶεν;̓αλκιβιάδησοὐδαμῶσ.Σωκράτηστί οὖν; δοκοῦσί σοι διαφέρεσθαι οἱ πολλοὶ ποῖόν ἐστι λίθος ἢ ξύλον; καὶ ἐάν τινα ἐρωτᾷσ, ἆρ΄ οὐ τὰ αὐτὰ ὁμολογοῦσιν, καὶ ἐπὶ ταὐτὰ ὁρμῶσιν ὅταν βούλωνται λαβεῖν λίθον ἢ ξύλον; ὡσαύτως καὶ πάνθ΄ ὅσα τοιαῦτα· σχεδὸν γάρ τι μανθάνω τὸ ἑλληνίζειν ἐπίστασθαι ὅτι τοῦτο λέγεισ· ἢ οὔ;̓αλκιβιάδησναί.Σωκράτησοὐκοῦν εἰς μὲν ταῦθ΄, ὥσπερ εἴπομεν, ἀλλήλοις τε ὁμολογοῦσι καὶ αὐτοὶ ἑαυτοῖς ἰδίᾳ, καὶ δημοσίᾳ αἱ πόλεις πρὸς ἀλλήλας οὐκ ἀμφισβητοῦσιν αἱ μὲν ταῦθ΄ αἱ δ΄ ἄλλα φάσκουσαι;̓αλκιβιάδησοὐ γάρ.Σωκράτησεἰκότως ἂν ἄρα τούτων γε καὶ διδάσκαλοι εἶεν ἀγαθοί. ̓αλκιβιάδησναί.Σωκράτησοὐκοῦν εἰ μὲν βουλοίμεθα ποιῆσαί τινα περὶ αὐτῶν εἰδέναι, ὀρθῶς ἂν αὐτὸν πέμποιμεν εἰς διδασκαλίαν τούτων τῶν πολλῶν;̓αλκιβιάδησπάνυ γε.Σωκράτηστί δ΄ εἰ βουληθεῖμεν εἰδέναι, μὴ μόνον ποῖοι ἄνθρωποί εἰσιν ἢ ποῖοι ἵπποι, ἀλλὰ καὶ τίνες αὐτῶν δρομικοί τε καὶ μή, ἆρ΄ ἔτι οἱ πολλοὶ τοῦτο ἱκανοὶ διδάξαι;̓αλκιβιάδησοὐ δῆτα.Σωκράτησἱκανὸν δέ σοι τεκμήριον ὅτι οὐκ ἐπίστανται οὐδὲ κρήγυοι διδάσκαλοί εἰσιν τούτων, ἐπειδὴ οὐδὲν ὁμολογοῦσιν ἑαυτοῖς περὶ αὐτῶν;̓αλκιβιάδησἔμοιγε.Σωκράτηστί δ΄ εἰ βουληθεῖμεν εἰδέναι, μὴ μόνον ποῖοι ἄνθρωποί εἰσιν, ἀλλ΄ ὁποῖοι ὑγιεινοὶ ἢ νοσώδεισ, ἆρ΄ ἱκανοὶ ἂν ἡμῖν ἦσαν διδάσκαλοι οἱ πολλοί;̓αλκιβιάδησοὐ δῆτα.Σωκράτησἦν δ΄ ἄν σοι τεκμήριον ὅτι μοχθηροί εἰσι τούτων διδάσκαλοι, εἰ ἑώρας αὐτοὺς διαφερομένουσ;̓αλκιβιάδησἔμοιγε.Σωκράτηστί δὲ δή; νῦν περὶ τῶν δικαίων καὶ ἀδίκων ἀνθρώπων καὶ πραγμάτων οἱ πολλοὶ δοκοῦσί σοι ὁμολογεῖν αὐτοὶ ἑαυτοῖς ἢ ἀλλήλοισ;̓αλκιβιάδησἥκιστα νὴ Δί΄, ὦ Σώκρατεσ.Σωκράτηστί δέ; μάλιστα περὶ αὐτῶν διαφέρεσθαι;̓αλκιβιάδησπολύ γε.Σωκράτησοὔκουν οἴομαί γε πώποτέ σε ἰδεῖν οὐδ΄ ἀκοῦσαι σφόδρα οὕτω διαφερομένους ἀνθρώπους περὶ ὑγιεινῶν καὶ μή, ὥστε διὰ ταῦτα μάχεσθαί τε καὶ ἀποκτεινύναι ἀλλήλουσ.̓αλκιβιάδησοὐ δῆτα.Σωκράτησἀλλὰ περὶ τῶν δικαίων καὶ ἀδίκων ἔγωγ΄ οἶδ΄ ὅτι, καὶ εἰ μὴ ἑώρακασ, ἀκήκοας γοῦν ἄλλων τε πολλῶν καὶ ̔ομήρου· καὶ ̓οδυσσείας γὰρ καὶ ̓ιλιάδος ἀκήκοασ.̓αλκιβιάδησπάντως δήπου, ὦ Σώκρατεσ.Σωκράτησοὐκοῦν ταῦτα ποιήματά ἐστι περὶ διαφορᾶς δικαίων τε καὶ ἀδίκων;̓αλκιβιάδησναί.Σωκράτησκαὶ αἱ μάχαι γε καὶ οἱ θάνατοι διὰ ταύτην τὴν διαφορὰν τοῖς τε ̓αχαιοῖς καὶ τοῖς ἄλλοις Τρωσὶν ἐγένοντο, καὶ τοῖς μνηστῆρσι τοῖς τῆς Πηνελόπης καὶ τῷ ̓οδυσσεῖ. ̓αλκιβιάδησἀληθῆ λέγεισ.Σωκράτησοἶμαι δὲ καὶ τοῖς ἐν Τανάγρᾳ ̓αθηναίων τε καὶ Λακεδαιμονίων καὶ Βοιωτῶν ἀποθανοῦσι, καὶ τοῖς ὕστερον ἐν Κορωνείᾳ, ἐν οἷς καὶ ὁ σὸς πατὴρ Κλεινίας ἐτελεύτησεν, οὐδὲ περὶ ἑνὸς ἄλλου ἡ διαφορὰ ἢ περὶ τοῦ δικαίου καὶ ἀδίκου τοὺς θανάτους καὶ τὰς μάχας πεποίηκεν· ἦ γάρ;̓αλκιβιάδησἀληθῆ λέγεισ.Σωκράτηστούτους οὖν φῶμεν ἐπίστασθαι περὶ ὧν οὕτως σφόδρα διαφέρονται, ὥστε ἀμφισβητοῦντες ἀλλήλοις τὰ ἔσχατα σφᾶς αὐτοὺς ἐργάζονται;̓αλκιβιάδησοὐ φαίνεταί γε.Σωκράτησοὐκοῦν εἰς τοὺς τοιούτους διδασκάλους ἀναφέρεις οὓς ὁμολογεῖς αὐτὸς μὴ εἰδέναι;̓αλκιβιάδησἔοικα.Σωκράτησπῶς οὖν εἰκός σε εἰδέναι τὰ δίκαια καὶ τὰ ἄδικα, περὶ ὧν οὕτω πλανᾷ καὶ οὔτε μαθὼν φαίνῃ παρ΄ οὐδενὸς οὔτ΄ αὐτὸς ἐξευρών;̓αλκιβιάδησἐκ μὲν ὧν σὺ λέγεις οὐκ εἰκόσ. Σωκράτησὁρᾷς αὖ τοῦθ΄ ὡς οὐ καλῶς εἶπεσ, ὦ ̓αλκιβιάδη;̓αλκιβιάδηστὸ ποῖον;Σωκράτησὅτι ἐμὲ φῂς ταῦτα λέγειν.̓αλκιβιάδηστί δέ; οὐ σὺ λέγεις ὡς ἐγὼ οὐδὲν ἐπίσταμαι περὶ τῶν δικαίων καὶ ἀδίκων;Σωκράτησοὐ μέντοι.̓αλκιβιάδησἀλλ΄ ἐγώ;Σωκράτησναί.̓αλκιβιάδησπῶς δή;Σωκράτησὧδε εἴσῃ. ἐάν σε ἔρωμαι τὸ ἓν καὶ τὰ δύο πότερα πλείω ἐστί, φήσεις ὅτι τὰ δύο;̓αλκιβιάδησἔγωγε.Σωκράτησπόσῳ;̓αλκιβιάδησἑνί.Σωκράτησπότερος οὖν ἡμῶν ὁ λέγων ὅτι τὰ δύο τοῦ ἑνὸς ἑνὶ πλείω;̓αλκιβιάδησἐγώ.Σωκράτησοὐκοῦν ἐγὼ μὲν ἠρώτων, σὺ δ΄ ἀπεκρίνου;̓αλκιβιάδησναί. Σωκράτησπερὶ δὴ τούτων μῶν ἐγὼ φαίνομαι λέγων ὁ ἐρωτῶν, ἢ σὺ ὁ ἀποκρινόμενοσ;̓αλκιβιάδησἐγώ.Σωκράτηστί δ΄ ἂν ἐγὼ μὲν ἔρωμαι ποῖα γράμματα Σωκράτουσ, σὺ δ΄ εἴπῃσ, πότερος ὁ λέγων;̓αλκιβιάδησἐγώ.Σωκράτησἴθι δή, ἑνὶ λόγῳ εἰπέ· ὅταν ἐρώτησίς τε καὶ ἀπόκρισις γίγνηται, πότερος ὁ λέγων, ὁ ἐρωτῶν ἢ ὁ ἀποκρινόμενοσ;̓αλκιβιάδησὁ ἀποκρινόμενοσ, ἔμοιγε δοκεῖ, ὦ Σώκρατεσ. Σωκράτησοὐκοῦν ἄρτι διὰ παντὸς ἐγὼ μὲν ἦ ὁ ἐρωτῶν;̓αλκιβιάδησναί.Σωκράτησσὺ δ΄ ὁ ἀποκρινόμενοσ;̓αλκιβιάδησπάνυ γε.Σωκράτηστί οὖν; τὰ λεχθέντα πότερος ἡμῶν εἴρηκεν;̓αλκιβιάδησφαίνομαι μέν, ὦ Σώκρατεσ, ἐκ τῶν ὡμολογημένων ἐγώ.Σωκράτησοὐκοῦν ἐλέχθη περὶ δικαίων καὶ ἀδίκων ὅτι ̓αλκιβιάδης ὁ καλὸς ὁ Κλεινίου οὐκ ἐπίσταιτο, οἴοιτο δέ, καὶ μέλλοι εἰς ἐκκλησίαν ἐλθὼν συμβουλεύσειν ̓αθηναίοις περὶ ὧν οὐδὲν οἶδεν; οὐ ταῦτ΄ ἦν; ̓αλκιβιάδησφαίνεται.Σωκράτηστὸ τοῦ Εὐριπίδου ἄρα συμβαίνει, ὦ ̓αλκιβιάδη· σοῦ τάδε κινδυνεύεισ, οὐκ ἐμοῦ ἀκηκοέναι, οὐδ΄ ἐγώ εἰμι ὁ ταῦτα λέγων, ἀλλὰ σύ, ἐμὲ δὲ αἰτιᾷ μάτην. καὶ μέντοι καὶ εὖ λέγεισ. μανικὸν γὰρ ἐν νῷ ἔχεις ἐπιχείρημα ἐπιχειρεῖν, ὦ βέλτιστε, διδάσκειν ἃ οὐκ οἶσθα, ἀμελήσας μανθάνειν. ̓αλκιβιάδησοἶμαι μέν, ὦ Σώκρατεσ, ὀλιγάκις ̓αθηναίους βουλεύεσθαι καὶ τοὺς ἄλλους ̔́ελληνας πότερα δικαιότερα ἢ ἀδικώτερα· τὰ μὲν γὰρ τοιαῦτα ἡγοῦνται δῆλα εἶναι, ἐάσαντες οὖν περὶ αὐτῶν σκοποῦσιν ὁπότερα συνοίσει πράξασιν. οὐ γὰρ ταὐτὰ οἶμαι ἐστὶν τά τε δίκαια καὶ τὰ συμφέροντα, ἀλλὰ πολλοῖς δὴ ἐλυσιτέλησεν ἀδικήσασι μεγάλα ἀδικήματα, καὶ ἑτέροις γε οἶμαι δίκαια ἐργασαμένοις οὐ συνήνεγκεν.Σωκράτηστί οὖν; εἰ ὅτι μάλιστα ἕτερα μὲν τὰ δίκαια τυγχάνει ὄντα, ἕτερα δὲ τὰ συμφέροντα, οὔ τί που αὖ σὺ οἴει ταῦτ΄ εἰδέναι ἃ συμφέρει τοῖς ἀνθρώποισ, καὶ δι΄ ὅτι;̓αλκιβιάδηστί γὰρ κωλύει, ὦ Σώκρατεσ; εἰ μή με αὖ ἐρήσῃ παρ΄ ὅτου ἔμαθον ἢ ὅπως αὐτὸς ηὗρον.Σωκράτησοἷον τοῦτο ποιεῖσ. εἴ τι μὴ ὀρθῶς λέγεισ, τυγχάνει δὲ δυνατὸν ὂν ἀποδεῖξαι δι΄ οὗπερ καὶ τὸ πρότερον λόγου, οἴει δὴ καινὰ ἄττα δεῖν ἀκούειν ἀποδείξεις τε ἑτέρασ, ὡς τῶν προτέρων οἷον σκευαρίων κατατετριμμένων, καὶ οὐκέτ΄ ἂν σὺ αὐτὰ ἀμπίσχοιο, εἰ μή τίς σοι τεκμήριον καθαρὸν καὶ ἄχραντον οἴσει. ἐγὼ δὲ χαίρειν ἐάσας τὰς σὰς προδρομὰς τοῦ λόγου οὐδὲν ἧττον ἐρήσομαι πόθεν μαθὼν αὖ τὰ συμφέροντ΄ ἐπίστασαι, καὶ ὅστις ἐστὶν ὁ διδάσκαλοσ, καὶ πάντ΄ ἐκεῖνα τὰ πρότερον ἐρωτῶ μιᾷ ἐρωτήσει; ἀλλὰ γὰρ δῆλον ὡς εἰς ταὐτὸν ἥξεις καὶ οὐχ ἕξεις ἀποδεῖξαι οὔθ΄ ὡς ἐξευρὼν οἶσθα τὰ συμφέροντα οὔθ΄ ὡς μαθών. ἐπειδὴ δὲ τρυφᾷς καὶ οὐκέτ΄ ἂν ἡδέως τοῦ αὐτοῦ γεύσαιο λόγου, τοῦτον μὲν ἐῶ χαίρειν, εἴτ΄ οἶσθα εἴτε μὴ τὰ ̓αθηναίοις συμφέροντα· πότερον δὲ ταὐτά ἐστι δίκαιά τε καὶ συμφέροντ΄ ἢ ἕτερα, τί οὐκ ἀπέδειξασ; εἰ μὲν βούλει, ἐρωτῶν με ὥσπερ ἐγὼ σέ, εἰ δέ, καὶ αὐτὸς ἐπὶ σεαυτοῦ λόγῳ διέξελθε.̓αλκιβιάδησἀλλ΄ οὐκ οἶδα εἰ οἷός τ΄ ἂν εἴην, ὦ Σώκρατεσ, πρὸς σὲ διελθεῖν.Σωκράτησἀλλ΄, ὠγαθέ, ἐμὲ ἐκκλησίαν νόμισον καὶ δῆμον· καὶ ἐκεῖ τοί σε δεήσει ἕνα ἕκαστον πείθειν. ἦ γάρ;̓αλκιβιάδησναί.Σωκράτησοὐκοῦν τοῦ αὐτοῦ ἕνα τε οἷόν τε εἶναι κατὰ μόνας πείθειν καὶ συμπόλλους περὶ ὧν ἂν εἰδῇ, ὥσπερ ὁ γραμματιστὴς ἕνα τέ που πείθει περὶ γραμμάτων καὶ πολλούσ;̓αλκιβιάδησναί.Σωκράτησἆρ΄ οὖν οὐ καὶ περὶ ἀριθμοῦ ὁ αὐτὸς ἕνα τε καὶ πολλοὺς πείσει;̓αλκιβιάδησναί.Σωκράτησοὗτος δ΄ ἔσται ὁ εἰδώσ, ὁ ἀριθμητικόσ;̓αλκιβιάδησπάνυ γε.Σωκράτησοὐκοῦν καὶ σὺ ἅπερ καὶ πολλοὺς οἷός τε πείθειν εἶ, ταῦτα καὶ ἕνα;̓αλκιβιάδησεἰκός γε.Σωκράτησἔστι δὲ ταῦτα δῆλον ὅτι ἃ οἶσθα.̓αλκιβιάδησναί.Σωκράτησἄλλο τι οὖν τοσοῦτον μόνον διαφέρει τοῦ ἐν τῷ δήμῳ ῥήτορος ὁ ἐν τῇ τοιᾷδε συνουσίᾳ, ὅτι ὁ μὲν ἁθρόους πείθει τὰ αὐτά, ὁ δὲ καθ΄ ἕνα;̓αλκιβιάδησκινδυνεύει.Σωκράτησἴθι νῦν, ἐπειδὴ τοῦ αὐτοῦ φαίνεται πολλούς τε καὶ ἕνα πείθειν, ἐν ἐμοὶ ἐμμελέτησον καὶ ἐπιχείρησον ἐπιδεῖξαι ὡς τὸ δίκαιον ἐνίοτε οὐ συμφέρει.̓αλκιβιάδησὑβριστὴς εἶ, ὦ Σώκρατεσ.Σωκράτησνῦν γοῦν ὑφ΄ ὕβρεως μέλλω σε πείθειν τἀναντία οἷς σὺ ἐμὲ οὐκ ἐθέλεισ.̓αλκιβιάδησλέγε δή.Σωκράτησἀποκρίνου μόνον τὰ ἐρωτώμενα. ̓αλκιβιάδησμή, ἀλλὰ σὺ αὐτὸς λέγε.Σωκράτηστί δ΄; οὐχ ὅτι μάλιστα βούλει πεισθῆναι;̓αλκιβιάδησπάντως δήπου.Σωκράτησοὐκοῦν εἰ λέγεις ὅτι ταῦθ΄ οὕτως ἔχει, μάλιστ΄ ἂν εἴης πεπεισμένοσ;̓αλκιβιάδησἔμοιγε δοκεῖ.Σωκράτησἀποκρίνου δή· καὶ ἐὰν μὴ αὐτὸς σὺ σαυτοῦ ἀκούσῃς ὅτι τὰ δίκαια καὶ συμφέροντά ἐστιν, ἄλλῳ γε λέγοντι μὴ πιστεύσῃσ.̓αλκιβιάδησοὔτοι, ἀλλ΄ ἀποκριτέον· καὶ γὰρ οὐδὲν οἴομαι βλαβήσεσθαι. Σωκράτησμαντικὸς γὰρ εἶ. καί μοι λέγε· τῶν δικαίων φῂς ἔνια μὲν συμφέρειν, ἔνια δ΄ οὔ;̓αλκιβιάδησναί.Σωκράτηστί δέ; τὰ μὲν καλὰ αὐτῶν εἶναι, τὰ δ΄ οὔ;̓αλκιβιάδησπῶς τοῦτο ἐρωτᾷσ;Σωκράτησεἴ τις ἤδη σοι ἔδοξεν αἰσχρὰ μέν, δίκαια δὲ πράττειν;̓αλκιβιάδησοὐκ ἔμοιγε.Σωκράτησἀλλὰ πάντα τὰ δίκαια καὶ καλά;̓αλκιβιάδησναί.Σωκράτηστί δ΄ αὖ τὰ καλά; πότερον πάντα ἀγαθά, ἢ τὰ μέν, τὰ δ΄ οὔ;̓αλκιβιάδησοἴομαι ἔγωγε, ὦ Σώκρατεσ, ἔνια τῶν καλῶν κακὰ εἶναι.Σωκράτησἦ καὶ αἰσχρὰ ἀγαθά;̓αλκιβιάδησναί. Σωκράτησἆρα λέγεις τὰ τοιάδε, οἷον πολλοὶ ἐν πολέμῳ βοηθήσαντες ἑταίρῳ ἢ οἰκείῳ τραύματα ἔλαβον καὶ ἀπέθανον, οἱ δ΄ οὐ βοηθήσαντεσ, δέον, ὑγιεῖς ἀπῆλθον;̓αλκιβιάδησπάνυ μὲν οὖν.Σωκράτησοὐκοῦν τὴν τοιαύτην βοήθειαν καλὴν μὲν λέγεις κατὰ τὴν ἐπιχείρησιν τοῦ σῶσαι οὓς ἔδει, τοῦτο δ΄ ἐστὶν ἀνδρεία· ἢ οὔ;̓αλκιβιάδησναί.Σωκράτησκακὴν δέ γε κατὰ τοὺς θανάτους τε καὶ ἕλκη· ἦ γάρ;̓αλκιβιάδησναί. Σωκράτησἆρ΄ οὖν οὐκ ἄλλο μὲν ἡ ἀνδρεία, ἄλλο δὲ ὁ θάνατοσ;̓αλκιβιάδησπάνυ γε.Σωκράτησοὐκ ἄρα κατὰ ταὐτόν γ΄ ἐστι καλὸν καὶ κακὸν τὸ τοῖς φίλοις βοηθεῖν;̓αλκιβιάδησοὐ φαίνεται.Σωκράτησὅρα τοίνυν εἰ, ᾗ γε καλόν, καὶ ἀγαθόν, ὥσπερ καὶ ἐνταῦθα. κατὰ τὴν ἀνδρείαν γὰρ ὡμολόγεις καλὸν εἶναι τὴν βοήθειαν· τοῦτ΄ οὖν αὐτὸ σκόπει, τὴν ἀνδρείαν, ἀγαθὸν ἢ κακόν; ὧδε δὲ σκόπει· σὺ πότερ΄ ἂν δέξαιό σοι εἶναι, ἀγαθὰ ἢ κακά;̓αλκιβιάδησἀγαθά. Σωκράτησοὐκοῦν τὰ μέγιστα μάλιστα.<̓αλκιβιάδησναί.>Σωκράτησκαὶ ἥκιστα τῶν τοιούτων δέξαιο ἂν στέρεσθαι;̓αλκιβιάδησπῶς γὰρ οὔ;Σωκράτησπῶς οὖν λέγεις περὶ ἀνδρείασ; ἐπὶ πόσῳ ἂν αὐτοῦ δέξαιο στέρεσθαι;̓αλκιβιάδησοὐδὲ ζῆν ἂν ἐγὼ δεξαίμην δειλὸς ὤν.Σωκράτησἔσχατον ἄρα κακῶν εἶναί σοι δοκεῖ ἡ δειλία.̓αλκιβιάδησἔμοιγε.Σωκράτησἐξ ἴσου τῷ τεθνάναι, ὡς ἔοικε.̓αλκιβιάδησφημί.Σωκράτησοὐκοῦν θανάτῳ τε καὶ δειλίᾳ ἐναντιώτατον ζωὴ καὶ ἀνδρεία;̓αλκιβιάδησναί. Σωκράτησκαὶ τὰ μὲν μάλιστ΄ ἂν εἶναι βούλοιό σοι, τὰ δὲ ἥκιστα;̓αλκιβιάδησναί.Σωκράτησἆρ΄ ὅτι τὰ μὲν ἄριστα ἡγῇ, τὰ δὲ κάκιστα;<̓αλκιβιάδησπάνυ γε.Σωκράτησἐν τοῖς ἀρίστοις ἄρα σὺ ἡγῇ ἀνδρείαν εἶναι κἀν τοῖς κακίστοις θάνατον.>̓αλκιβιάδησἔγωγε.Σωκράτηστὸ ἄρα βοηθεῖν ἐν πολέμῳ τοῖς φίλοισ, ᾗ μὲν καλόν, κατ΄ ἀγαθοῦ πρᾶξιν τὴν τῆς ἀνδρείασ, καλὸν αὐτὸ προσεῖπασ;̓αλκιβιάδησφαίνομαί γε.Σωκράτησκατὰ δέ γε κακοῦ πρᾶξιν τὴν τοῦ θανάτου κακόν;̓αλκιβιάδησναί.Σωκράτησοὐκοῦν ὧδε δίκαιον προσαγορεύειν ἑκάστην τῶν πράξεων· εἴπερ ᾗ κακὸν ἀπεργάζεται κακὴν καλεῖσ, καὶ ᾗ ἀγαθὸν ἀγαθὴν κλητέον.̓αλκιβιάδησἔμοιγε δοκεῖ.Σωκράτησἆρ΄ οὖν καὶ ᾗ ἀγαθόν, καλόν· ᾗ δὲ κακόν, αἰσχρόν;̓αλκιβιάδησναί.Σωκράτηστὴν ἄρ΄ ἐν τῷ πολέμῳ τοῖς φίλοις βοήθειαν λέγων καλὴν μὲν εἶναι, κακὴν δέ, οὐδὲν διαφερόντως λέγεις ἢ εἰ προσεῖπες αὐτὴν ἀγαθὴν μέν, κακὴν δέ.̓αλκιβιάδησἀληθῆ μοι δοκεῖς λέγειν, ὦ Σώκρατεσ.Σωκράτησοὐδὲν ἄρα τῶν καλῶν, καθ΄ ὅσον καλόν, κακόν, οὐδὲ τῶν αἰσχρῶν, καθ΄ ὅσον αἰσχρόν, ἀγαθόν. ̓αλκιβιάδησοὐ φαίνεται.Σωκράτησἔτι τοίνυν καὶ ὧδε σκέψαι. ὅστις καλῶς πράττει, οὐχὶ καὶ εὖ πράττει;̓αλκιβιάδησναί.Σωκράτησοἱ δ΄ εὖ πράττοντες οὐκ εὐδαίμονεσ;̓αλκιβιάδησπῶς γὰρ οὔ;Σωκράτησοὐκοῦν εὐδαίμονες δι΄ ἀγαθῶν κτῆσιν;̓αλκιβιάδησμάλιστα.Σωκράτησκτῶνται δὲ ταῦτα τῷ εὖ καὶ καλῶς πράττειν;̓αλκιβιάδησναί.Σωκράτηστὸ εὖ ἄρα πράττειν ἀγαθόν;̓αλκιβιάδησπῶς δ΄ οὔ;Σωκράτησοὐκοῦν καλὸν ἡ εὐπραγία;̓αλκιβιάδησναί. Σωκράτησταὐτὸν ἄρα ἐφάνη ἡμῖν πάλιν αὖ καλόν τε καὶ ἀγαθόν.̓αλκιβιάδησφαίνεται.Σωκράτησὅτι ἂν ἄρα εὕρωμεν καλόν, καὶ ἀγαθὸν εὑρήσομεν ἔκ γε τούτου τοῦ λόγου.̓αλκιβιάδησἀνάγκη.Σωκράτηστί δέ; τὰ ἀγαθὰ συμφέρει ἢ οὔ;̓αλκιβιάδησσυμφέρει.Σωκράτησμνημονεύεις οὖν περὶ τῶν δικαίων πῶς ὡμολογήσαμεν;̓αλκιβιάδησοἶμαί γε τοὺς τὰ δίκαια πράττοντας ἀναγκαῖον εἶναι καλὰ πράττειν.Σωκράτησοὐκοῦν καὶ τοὺς τὰ καλὰ ἀγαθά;̓αλκιβιάδησναί. Σωκράτηστὰ δὲ ἀγαθὰ συμφέρειν;̓αλκιβιάδησναί.Σωκράτηστὰ δίκαια ἄρα, ὦ ̓αλκιβιάδη, συμφέροντά ἐστιν.̓αλκιβιάδησἔοικεν.Σωκράτηστί οὖν; ταῦτα οὐ σὺ ὁ λέγων, ἐγὼ δὲ ὁ ἐρωτῶν;̓αλκιβιάδησφαίνομαι, ὡς ἔοικα.Σωκράτησεἰ οὖν τις ἀνίσταται συμβουλεύσων εἴτε ̓αθηναίοις εἴτε Πεπαρηθίοισ, οἰόμενος γιγνώσκειν τὰ δίκαια καὶ τὰ ἄδικα, φήσει δ΄ εἶναι τὰ δίκαια κακὰ ἐνίοτε, ἄλλο τι ἢ καταγελῴης ἂν αὐτοῦ, ἐπειδήπερ τυγχάνεις καὶ σὺ λέγων ὅτι ταὐτά ἐστι δίκαιά τε καὶ συμφέροντα;̓αλκιβιάδησἀλλὰ μὰ τοὺς θεούσ, ὦ Σώκρατεσ, οὐκ οἶδ΄ ἔγωγε οὐδ΄ ὅτι λέγω, ἀλλ΄ ἀτεχνῶς ἔοικα ἀτόπως ἔχοντι· τοτὲ μὲν γάρ μοι ἕτερα δοκεῖ σοῦ ἐρωτῶντοσ, τοτὲ δ΄ ἄλλα.Σωκράτησεἶτα τοῦτο, ὦ φίλε, ἀγνοεῖς τὸ πάθημα τί ἐστιν;̓αλκιβιάδησπάνυ γε.Σωκράτησοἴει ἂν οὖν, εἴ τις ἐρωτῴη σε δύο ὀφθαλμοὺς ἢ τρεῖς ἔχεισ, καὶ δύο χεῖρας ἢ τέτταρασ, ἢ ἄλλο τι τῶν τοιούτων, τοτὲ μὲν ἕτερα ἂν ἀποκρίνασθαι, τοτὲ δὲ ἄλλα, ἢ ἀεὶ τὰ αὐτά; ̓αλκιβιάδησδέδοικα μὲν ἔγωγε ἤδη περὶ ἐμαυτοῦ, οἶμαι μέντοι τὰ αὐτά.Σωκράτησοὐκοῦν ὅτι οἶσθα; τοῦτ΄ αἴτιον;̓αλκιβιάδησοἶμαι ἔγωγε.Σωκράτησπερὶ ὧν ἄρα ἄκων τἀναντία ἀποκρίνῃ, δῆλον ὅτι περὶ τούτων οὐκ οἶσθα.̓αλκιβιάδησεἰκός γε.Σωκράτησοὐκοῦν καὶ περὶ τῶν δικαίων καὶ ἀδίκων καὶ καλῶν καὶ αἰσχρῶν καὶ κακῶν καὶ ἀγαθῶν καὶ συμφερόντων καὶ μὴ ἀποκρινόμενος φῂς πλανᾶσθαι; εἶτα οὐ δῆλον ὅτι διὰ τὸ μὴ εἰδέναι περὶ αὐτῶν, διὰ ταῦτα πλανᾷ; ̓αλκιβιάδησἔμοιγε.Σωκράτησἆρ΄ οὖν οὕτω καὶ ἔχει· ἐπειδάν τίς τι μὴ εἰδῇ, ἀναγκαῖον περὶ τούτου πλανᾶσθαι τὴν ψυχήν;̓αλκιβιάδησπῶς γὰρ οὔ;Σωκράτηστί οὖν; οἶσθα ὅντινα τρόπον ἀναβήσῃ εἰς τὸν οὐρανόν;̓αλκιβιάδησμὰ Δί΄ οὐκ ἔγωγε.Σωκράτησἦ καὶ πλανᾶταί σου ἡ δόξα περὶ ταῦτα;̓αλκιβιάδησοὐ δῆτα.Σωκράτηστὸ δ΄ αἴτιον οἶσθα ἢ ἐγὼ φράσω;̓αλκιβιάδησφράσον.Σωκράτησὅτι, ὦ φίλε, οὐκ οἴει αὐτὸ ἐπίστασθαι οὐκ ἐπιστάμενοσ. ̓αλκιβιάδησπῶς αὖ τοῦτο λέγεισ;Σωκράτησὅρα καὶ σὺ κοινῇ. ἃ μὴ ἐπίστασαι, γιγνώσκεις δὲ ὅτι οὐκ ἐπίστασαι, πλανᾷ περὶ τὰ τοιαῦτα; ὥσπερ περὶ ὄψου σκευασίας οἶσθα δήπου ὅτι οὐκ οἶσθα;̓αλκιβιάδησπάνυ γε.Σωκράτησπότερον οὖν αὐτὸς περὶ ταῦτα δοξάζεις ὅπως χρὴ σκευάζειν καὶ πλανᾷ, ἢ τῷ ἐπισταμένῳ ἐπιτρέπεισ;̓αλκιβιάδησοὕτωσ.Σωκράτηστί δ΄ εἰ ἐν νηὶ̈ πλέοισ, ἆρα δοξάζοις ἂν πότερον χρὴ τὸν οἴακα εἴσω ἄγειν ἢ ἔξω, καὶ ἅτε οὐκ εἰδὼς πλανῷο ἄν, ἢ τῷ κυβερνήτῃ ἐπιτρέψας ἂν ἡσυχίαν ἄγοισ;̓αλκιβιάδηστῷ κυβερνήτῃ.Σωκράτησοὐκ ἄρα περὶ ἃ μὴ οἶσθα πλανᾷ, ἄνπερ εἰδῇς ὅτι οὐκ οἶσθα;̓αλκιβιάδησοὐκ ἔοικα.Σωκράτησἐννοεῖς οὖν ὅτι καὶ τὰ ἁμαρτήματα ἐν τῇ πράξει διὰ ταύτην τὴν ἄγνοιάν ἐστι, τὴν τοῦ μὴ εἰδότα οἴεσθαι εἰδέναι;̓αλκιβιάδησπῶς αὖ λέγεις τοῦτο;Σωκράτηστότε που ἐπιχειροῦμεν πράττειν, ὅταν οἰώμεθα εἰδέναι ὅτι πράττομεν;̓αλκιβιάδησναί. Σωκράτησὅταν δέ γέ πού τινες μὴ οἴωνται εἰδέναι, ἄλλοις παραδιδόασι;̓αλκιβιάδησπῶς δ΄ οὔ;Σωκράτησοὐκοῦν οἱ τοιοῦτοι τῶν μὴ εἰδότων ἀναμάρτητοι ζῶσι διὰ τὸ ἄλλοις περὶ αὐτῶν ἐπιτρέπειν;̓αλκιβιάδησναί.Σωκράτηστίνες οὖν οἱ ἁμαρτάνοντεσ; οὐ γάρ που οἵ γε εἰδότεσ.̓αλκιβιάδησοὐ δῆτα.Σωκράτησἐπειδὴ δ΄ οὔθ΄ οἱ εἰδότες οὔθ΄ οἱ τῶν μὴ εἰδότων εἰδότες ὅτι οὐκ ἴσασιν, ἦ ἄλλοι λείπονται ἢ οἱ μὴ εἰδότεσ, οἰόμενοι δ΄ εἰδέναι;̓αλκιβιάδησοὔκ, ἀλλ΄ οὗτοι.Σωκράτησαὕτη ἄρα ἡ ἄγνοια τῶν κακῶν αἰτία καὶ ἡ ἐπονείδιστος ἀμαθία;̓αλκιβιάδησναί.Σωκράτησοὐκοῦν ὅταν ᾖ περὶ τὰ μέγιστα, τότε κακουργοτάτη καὶ αἰσχίστη;̓αλκιβιάδησπολύ γε.Σωκράτηστί οὖν; ἔχεις μείζω εἰπεῖν δικαίων τε καὶ καλῶν καὶ ἀγαθῶν καὶ συμφερόντων;̓αλκιβιάδησοὐ δῆτα.Σωκράτησοὐκοῦν περὶ ταῦτα σὺ φῂς πλανᾶσθαι;̓αλκιβιάδησναί.Σωκράτησεἰ δὲ πλανᾷ, ἆρ΄ οὐ δῆλον ἐκ τῶν ἔμπροσθεν ὅτι οὐ μόνον ἀγνοεῖς τὰ μέγιστα, ἀλλὰ καὶ οὐκ εἰδὼς οἴει αὐτὰ εἰδέναι;̓αλκιβιάδησκινδυνεύω.Σωκράτησβαβαῖ ἄρα, ὦ ̓αλκιβιάδη, οἷον πάθος πέπονθασ· ὃ ἐγὼ ὀνομάζειν μὲν ὀκνῶ, ὅμως δέ, ἐπειδὴ μόνω ἐσμέν, ῥητέον. ἀμαθίᾳ γὰρ συνοικεῖσ, ὦ βέλτιστε, τῇ ἐσχάτῃ, ὡς ὁ λόγος σου κατηγορεῖ καὶ σὺ σαυτοῦ· διὸ καὶ ᾄττεις ἄρα πρὸς τὰ πολιτικὰ πρὶν παιδευθῆναι. πέπονθας δὲ τοῦτο οὐ σὺ μόνοσ, ἀλλὰ καὶ οἱ πολλοὶ τῶν πραττόντων τὰ τῆσδε τῆς πόλεωσ, πλὴν ὀλίγων γε καὶ ἴσως τοῦ σοῦ ἐπιτρόπου Περικλέουσ.̓αλκιβιάδησλέγεταί γέ τοι, ὦ Σώκρατεσ, οὐκ ἀπὸ τοῦ αὐτομάτου σοφὸς γεγονέναι, ἀλλὰ πολλοῖς καὶ σοφοῖς συγγεγονέναι, καὶ Πυθοκλείδῃ καὶ ̓αναξαγόρᾳ· καὶ νῦν ἔτι τηλικοῦτος ὢν Δάμωνι σύνεστιν αὐτοῦ τούτου ἕνεκα.Σωκράτηστί οὖν; ἤδη τιν΄ εἶδες σοφὸν ὁτιοῦν ἀδυνατοῦντα ποιῆσαι ἄλλον σοφὸν ἅπερ αὐτόσ; ὥσπερ ὅς σε ἐδίδαξεν γράμματα, αὐτός τ΄ ἦν σοφὸς καὶ σὲ ἐποίησε τῶν τε ἄλλων ὅντιν΄ ἐβούλετο· ἦ γάρ;̓αλκιβιάδησναί. Σωκράτησοὐκοῦν καὶ σὺ ὁ παρ΄ ἐκείνου μαθὼν ἄλλον οἷός τε ἔσῃ;̓αλκιβιάδησναί.Σωκράτησκαὶ ὁ κιθαριστὴς δὲ καὶ ὁ παιδοτρίβης ὡσαύτωσ;̓αλκιβιάδησπάνυ γε.Σωκράτησκαλὸν γὰρ δήπου τεκμήριον τοῦτο τῶν ἐπισταμένων ὁτιοῦν ὅτι ἐπίστανται, ἐπειδὰν καὶ ἄλλον οἷοί τ΄ ὦσιν ἀποδεῖξαι ἐπιστάμενον.̓αλκιβιάδησἔμοιγε δοκεῖ.Σωκράτηστί οὖν; ἔχεις εἰπεῖν Περικλῆς τίνα ἐποίησεν σοφόν, ἀπὸ τῶν ὑέων ἀρξάμενοσ; ̓αλκιβιάδηστί δ΄ εἰ τὼ Περικλέους ὑεῖ ἠλιθίω ἐγενέσθην, ὦ Σώκρατεσ;Σωκράτησἀλλὰ Κλεινίαν τὸν σὸν ἀδελφόν.̓αλκιβιάδηστί δ΄ ἂν αὖ Κλεινίαν λέγοισ, μαινόμενον ἄνθρωπον;Σωκράτησἐπειδὴ τοίνυν Κλεινίας μὲν μαίνεται, τὼ δὲ Περικλέους ὑεῖ ἠλιθίω ἐγενέσθην, σοὶ τίνα αἰτίαν ἀναθῶμεν, δι΄ ὅτι σε οὕτως ἔχοντα περιορᾷ;̓αλκιβιάδησἐγὼ οἶμαι αἴτιος οὐ προσέχων τὸν νοῦν. Σωκράτησἀλλὰ τῶν ἄλλων ̓αθηναίων ἢ τῶν ξένων δοῦλον ἢ ἐλεύθερον εἰπὲ ὅστις αἰτίαν ἔχει διὰ τὴν Περικλέους συνουσίαν σοφώτερος γεγονέναι, ὥσπερ ἐγὼ ἔχω σοι εἰπεῖν διὰ τὴν Ζήνωνος Πυθόδωρον τὸν ̓ισολόχου καὶ Καλλίαν τὸν Καλλιάδου, ὧν ἑκάτερος Ζήνωνι ἑκατὸν μνᾶς τελέσας σοφός τε καὶ ἐλλόγιμος γέγονεν.̓αλκιβιάδησἀλλὰ μὰ Δί΄ οὐκ ἔχω.Σωκράτησεἶεν· τί οὖν διανοῇ περὶ σαυτοῦ; πότερον ἐᾶν ὡς νῦν ἔχεισ, ἢ ἐπιμέλειάν τινα ποιεῖσθαι; ̓αλκιβιάδησκοινὴ βουλή, ὦ Σώκρατεσ. καίτοι ἐννοῶ σου εἰπόντος καὶ συγχωρῶ· δοκοῦσι γάρ μοι οἱ τὰ τῆς πόλεως πράττοντες ἐκτὸς ὀλίγων ἀπαίδευτοι εἶναι.Σωκράτησεἶτα τί δὴ τοῦτο;̓αλκιβιάδησεἰ μέν που ἦσαν πεπαιδευμένοι, ἔδει ἂν τὸν ἐπιχειροῦντα αὐτοῖς ἀνταγωνίζεσθαι μαθόντα καὶ ἀσκήσαντα ἰέναι ὡς ἐπ΄ ἀθλητάσ· νῦν δ΄ ἐπειδὴ καὶ οὗτοι ἰδιωτικῶς ἔχοντες ἐληλύθασιν ἐπὶ τὰ τῆς πόλεωσ, τί δεῖ ἀσκεῖν καὶ μανθάνοντα πράγματα ἔχειν; ἐγὼ γὰρ εὖ οἶδ΄ ὅτι τούτων τῇ γε φύσει πάνυ πολὺ περιέσομαι.Σωκράτησβαβαῖ, οἷον, ὦ ἄριστε, τοῦτ΄ εἴρηκασ· ὡς ἀνάξιον τῆς ἰδέας καὶ τῶν ἄλλων τῶν σοι ὑπαρχόντων.̓αλκιβιάδηστί μάλιστα καὶ πρὸς τί τοῦτο λέγεισ, ὦ Σώκρατεσ;Σωκράτησἀγανακτῶ ὑπέρ τε σοῦ καὶ τοῦ ἐμαυτοῦ ἔρωτοσ.̓αλκιβιάδηστί δή;Σωκράτησεἰ ἠξίωσας τὸν ἀγῶνά σοι εἶναι πρὸς τοὺς ἐνθάδε ἀνθρώπουσ.̓αλκιβιάδησἀλλὰ πρὸς τίνας μήν; Σωκράτησἄξιον τοῦτό γε καὶ ἐρέσθαι ἄνδρα οἰόμενον μεγαλόφρονα εἶναι.̓αλκιβιάδησπῶς λέγεισ; οὐ πρὸς τούτους μοι ὁ ἀγών;Σωκράτησἀλλὰ κἂν εἰ τριήρη διενοοῦ κυβερνᾶν μέλλουσαν ναυμαχεῖν, ἤρκει ἄν σοι τῶν συνναυτῶν βελτίστῳ εἶναι τὰ κυβερνητικά, ἢ ταῦτα μὲν ᾤου ἂν δεῖν ὑπάρχειν, ἀπέβλεπες δ΄ ἂν εἰς τοὺς ὡς ἀληθῶς ἀνταγωνιστάσ, ἀλλ΄ οὐχ ὡς νῦν εἰς τοὺς συναγωνιστάσ; ὧν δήπου περιγενέσθαι σε δεῖ τοσοῦτον ὥστε μὴ ἀξιοῦν ἀνταγωνίζεσθαι, ἀλλὰ καταφρονηθέντας συναγωνίζεσθαί σοι πρὸς τοὺς πολεμίουσ, εἰ δὴ τῷ ὄντι γε καλόν τι ἔργον ἀποδείξασθαι διανοῇ καὶ ἄξιον σαυτοῦ τε καὶ τῆς πόλεωσ.̓αλκιβιάδησἀλλὰ μὲν δὴ διανοοῦμαί γε.Σωκράτησπάνυ σοι ἄρα ἄξιον ἀγαπᾶν εἰ τῶν στρατιωτῶν βελτίων εἶ, ἀλλ΄ οὐ πρὸς τοὺς τῶν ἀντιπάλων ἡγεμόνας ἀποβλέπειν εἴ ποτε ἐκείνων βελτίων γέγονασ, σκοποῦντα καὶ ἀσκοῦντα πρὸς ἐκείνουσ. ̓αλκιβιάδησλέγεις δὲ τίνας τούτουσ, ὦ Σώκρατεσ;Σωκράτησοὐκ οἶσθα ἡμῶν τὴν πόλιν Λακεδαιμονίοις τε καὶ τῷ μεγάλῳ βασιλεῖ πολεμοῦσαν ἑκάστοτε;̓αλκιβιάδησἀληθῆ λέγεισ.Σωκράτησοὐκοῦν εἴπερ ἐν νῷ ἔχεις ἡγεμὼν εἶναι τῆσδε τῆς πόλεωσ, πρὸς τοὺς Λακεδαιμονίων βασιλέας καὶ τοὺς Περσῶν τὸν ἀγῶνα ἡγούμενός σοι εἶναι ὀρθῶς ἂν ἡγοῖο;̓αλκιβιάδησκινδυνεύεις ἀληθῆ λέγειν.Σωκράτησοὔκ, ὠγαθέ, ἀλλὰ πρὸς Μειδίαν σε δεῖ τὸν ὀρτυγοκόπον ἀποβλέπειν καὶ ἄλλους τοιούτουσοἳ τὰ τῆς πόλεως πράττειν ἐπιχειροῦσιν, ἔτι τὴν ἀνδραποδώδη, φαῖεν ἂν αἱ γυναῖκεσ, τρίχα ἔχοντες ἐν τῇ ψυχῇ ὑπ΄ ἀμουσίας καὶ οὔπω ἀποβεβληκότεσ, ἔτι δὲ βαρβαρίζοντες ἐληλύθασι κολακεύσοντες τὴν πόλιν ἀλλ΄ οὐκ ἄρξοντεσπρὸς τούτους σε δεῖ, οὕσπερ λέγω, βλέποντα σαυτοῦ δὴ ἀμελεῖν, καὶ μήτε μανθάνειν ὅσα μαθήσεως ἔχεται, μέλλοντα τοσοῦτον ἀγῶνα ἀγωνίζεσθαι, μήτε ἀσκεῖν ὅσα δεῖται ἀσκήσεωσ, καὶ πᾶσαν παρασκευὴν παρεσκευασμένον οὕτως ἰέναι ἐπὶ τὰ τῆς πόλεωσ.̓αλκιβιάδησἀλλ΄, ὦ Σώκρατεσ, δοκεῖς μέν μοι ἀληθῆ λέγειν, οἶμαι μέντοι τούς τε Λακεδαιμονίων στρατηγοὺς καὶ τὸν Περσῶν βασιλέα οὐδὲν διαφέρειν τῶν ἄλλων.Σωκράτησἀλλ΄, ὦ ἄριστε, τὴν οἴησιν ταύτην σκόπει οἵαν ἔχεισ.̓αλκιβιάδηστοῦ πέρι;Σωκράτησπρῶτον μὲν ποτέρως ἂν οἴει σαυτοῦ μᾶλλον ἐπιμεληθῆναι, φοβούμενός τε καὶ οἰόμενος δεινοὺς αὐτοὺς εἶναι, ἢ μή;̓αλκιβιάδησδῆλον ὅτι εἰ δεινοὺς οἰοίμην.Σωκράτησμῶν οὖν οἴει τι βλαβήσεσθαι ἐπιμεληθεὶς σαυτοῦ;̓αλκιβιάδησοὐδαμῶσ, ἀλλὰ καὶ μεγάλα ὀνήσεσθαι.Σωκράτησοὐκοῦν ἓν μὲν τοῦτο τοσοῦτον κακὸν ἔχει ἡ οἴησις αὕτη.̓αλκιβιάδησἀληθῆ λέγεισ.Σωκράτηστὸ δεύτερον τοίνυν, ὅτι καὶ ψευδής ἐστιν, ἐκ τῶν εἰκότων σκέψαι.̓αλκιβιάδησπῶς δή;Σωκράτησπότερον εἰκὸς ἀμείνους γίγνεσθαι φύσεις ἐν γενναίοις γένεσιν ἢ μή;̓αλκιβιάδησδῆλον ὅτι ἐν τοῖς γενναίοισ.Σωκράτησοὐκοῦν τοὺς εὖ φύντασ, ἐὰν καὶ εὖ τραφῶσιν, οὕτω τελέους γίγνεσθαι πρὸς ἀρετήν;̓αλκιβιάδησἀνάγκη.Σωκράτησσκεψώμεθα δή, τοῖς ἐκείνων τὰ ἡμέτερα ἀντιτιθέντεσ, πρῶτον μὲν εἰ δοκοῦσι φαυλοτέρων γενῶν εἶναι οἱ Λακεδαιμονίων καὶ Περσῶν βασιλῆσ. ἢ οὐκ ἴσμεν ὡς οἱ μὲν ̔ηρακλέουσ, οἱ δὲ ̓αχαιμένους ἔκγονοι, τὸ δ΄ ̔ηρακλέους τε γένος καὶ τὸ ̓αχαιμένους εἰς Περσέα τὸν Διὸς ἀναφέρεται; ̓αλκιβιάδησκαὶ γὰρ τὸ ἡμέτερον, ὦ Σώκρατεσ, εἰς Εὐρυσάκη, τὸ δ΄ Εὐρυσάκους εἰς Δία.Σωκράτησκαὶ γὰρ τὸ ἡμέτερον, ὦ γενναῖε ̓αλκιβιάδη, εἰς Δαίδαλον, ὁ δὲ Δαίδαλος εἰς ̔́ηφαιστον τὸν Διόσ. ἀλλὰ τὰ μὲν τούτων ἀπ΄ αὐτῶν ἀρξάμενα βασιλῆς εἰσιν ἐκ βασιλέων μέχρι Διόσ, οἱ μὲν ̓́αργους τε καὶ Λακεδαίμονοσ, οἱ δὲ τῆς Περσίδος τὸ ἀεί, πολλάκις δὲ καὶ τῆς ̓ασίασ, ὥσπερ καὶ νῦν· ἡμεῖς δὲ αὐτοί τε ἰδιῶται καὶ οἱ πατέρεσ. εἰ δὲ καὶ τοὺς προγόνους σε δέοι καὶ τὴν πατρίδα Εὐρυσάκους ἐπιδεῖξαι Σαλαμῖνα ἢ τὴν Αἰακοῦ τοῦ ἔτι προτέρου Αἴγιναν ̓αρτοξέρξῃ τῷ Ξέρξου, πόσον ἂν οἴει γέλωτα ὀφλεῖν; ἀλλ΄ ὅρα μὴ τοῦ τε γένους ὄγκῳ ἐλαττώμεθα τῶν ἀνδρῶν καὶ τῇ ἄλλῃ τροφῇ. ἢ οὐκ ᾔσθησαι τοῖς τε Λακεδαιμονίων βασιλεῦσιν ὡς μεγάλα τὰ ὑπάρχοντα, ὧν αἱ γυναῖκες δημοσίᾳ φυλάττονται ὑπὸ τῶν ἐφόρων, ὅπως εἰς δύναμιν μὴ λάθῃ ἐξ ἄλλου γενόμενος ὁ βασιλεὺς ἢ ἐξ ̔ηρακλειδῶν; ὁ δὲ Περσῶν τοσοῦτον ὑπερβάλλει, ὥστ΄ οὐδεὶς ὑποψίαν ἔχει ὡς ἐξ ἄλλου ἂν βασιλεὺς γένοιτο ἢ ἐξ αὐτοῦ· διὸ οὐ φρουρεῖται ἡ βασιλέως γυνὴ ἀλλ΄ ἢ ὑπὸ φόβου. ἐπειδὰν δὲ γένηται ὁ παῖς ὁ πρεσβύτατοσ, οὗπερ ἡ ἀρχή, πρῶτον μὲν ἑορτάζουσι πάντες οἱ ἐν τῇ βασιλέωσ, ὧν ἂν ἄρχῃ, εἶτα εἰς τὸν ἄλλον χρόνον ταύτῃ τῇ ἡμέρᾳ βασιλέως γενέθλια πᾶσα θύει καὶ ἑορτάζει ἡ ̓ασία· ἡμῶν δὲ γενομένων, τὸ τοῦ κωμῳδοποιοῦ, οὐδ΄ οἱ γείτονες σφόδρα τι αἰσθάνονται, ὦ ̓αλκιβιάδη. μετὰ τοῦτο τρέφεται ὁ παῖσ, οὐχ ὑπὸ γυναικὸς τροφοῦ ὀλίγου ἀξίασ, ἀλλ΄ ὑπ΄ εὐνούχων οἳ ἂν δοκῶσιν τῶν περὶ βασιλέα ἄριστοι εἶναι· οἷς τά τε ἄλλα προστέτακται ἐπιμέλεσθαι τοῦ γενομένου, καὶ ὅπως ὅτι κάλλιστος ἔσται μηχανᾶσθαι, ἀναπλάττοντας τὰ μέλη τοῦ παιδὸς καὶ κατορθοῦντασ· καὶ ταῦτα δρῶντες ἐν μεγάλῃ τιμῇ εἰσιν. ἐπειδὰν δὲ ἑπτέτεις γένωνται οἱ παῖδεσ, ἐπὶ τοὺς ἵππους καὶ ἐπὶ τοὺς τούτων διδασκάλους φοιτῶσιν, καὶ ἐπὶ τὰς θήρας ἄρχονται ἰέναι. δὶς ἑπτὰ δὲ γενόμενον ἐτῶν τὸν παῖδα παραλαμβάνουσιν οὓς ἐκεῖνοι βασιλείους παιδαγωγοὺς ὀνομάζουσιν· εἰσὶ δὲ ἐξειλεγμένοι Περσῶν οἱ ἄριστοι δόξαντες ἐν ἡλικίᾳ τέτταρεσ, ὅ τε σοφώτατος καὶ ὁ δικαιότατος καὶ ὁ σωφρονέστατος καὶ ὁ ἀνδρειότατοσ. ὧν ὁ μὲν μαγείαν τε διδάσκει τὴν Ζωροάστρου τοῦ ̔ωρομάζουἔστι δὲ τοῦτο θεῶν θεραπεία διδάσκει δὲ καὶ τὰ βασιλικά, ὁ δὲ δικαιότατος ἀληθεύειν διὰ παντὸς τοῦ βίου, ὁ δὲ σωφρονέστατος μηδ΄ ὑπὸ μιᾶς ἄρχεσθαι τῶν ἡδονῶν, ἵνα ἐλεύθερος εἶναι ἐθίζηται καὶ ὄντως βασιλεύσ, ἄρχων πρῶτον τῶν ἐν αὑτῷ ἀλλὰ μὴ δουλεύων, ὁ δὲ ἀνδρειότατος ἄφοβον καὶ ἀδεᾶ παρασκευάζων, ὡς ὅταν δείσῃ δοῦλον ὄντα· σοὶ δ΄, ὦ ̓αλκιβιάδη, Περικλῆς ἐπέστησε παιδαγωγὸν τῶν οἰκετῶν τὸν ἀχρειότατον ὑπὸ γήρωσ, Ζώπυρον τὸν Θρᾷκα. διῆλθον δὲ καὶ τὴν ἄλλην ἄν σοι τῶν ἀνταγωνιστῶν τροφήν τε καὶ παιδείαν, εἰ μὴ πολὺ ἔργον ἦν καὶ ἅμα ταῦθ΄ ἱκανὰ δηλῶσαι καὶ τἆλλα ὅσα τούτοις ἀκόλουθα· τῆς δὲ σῆς γενέσεωσ, ὦ ̓αλκιβιάδη, καὶ τροφῆς καὶ παιδείασ, ἢ ἄλλου ὁτουοῦν ̓αθηναίων, ὡς ἔπος εἰπεῖν οὐδενὶ μέλει, εἰ μὴ εἴ τις ἐραστής σου τυγχάνει ὤν. εἰ δ΄ αὖ ἐθέλεις εἰς πλούτους ἀποβλέψαι καὶ τρυφὰς καὶ ἐσθῆτας ἱματίων θ΄ ἕλξεις καὶ μύρων ἀλοιφὰς καὶ θεραπόντων πλήθους ἀκολουθίας τήν τε ἄλλην ἁβρότητα τὴν Περσῶν, αἰσχυνθείης ἂν ἐπὶ σεαυτῷ, αἰσθόμενος ὅσον αὐτῶν ἐλλείπεισ. εἰ δ΄ αὖ ἐθελήσεις εἰς σωφροσύνην τε καὶ κοσμιότητα ἀποβλέψαι καὶ εὐχέρειαν καὶ εὐκολίαν καὶ μεγαλοφροσύνην καὶ εὐταξίαν καὶ ἀνδρείαν καὶ καρτερίαν καὶ φιλοπονίαν καὶ φιλονικίαν καὶ φιλοτιμίας τὰς Λακεδαιμονίων, παῖδ΄ ἂν ἡγήσαιο σαυτὸν πᾶσι τοῖς τοιούτοισ. εἰ δ΄ αὖ τι καὶ πλούτῳ προσέχεις καὶ κατὰ τοῦτο οἴει τι εἶναι, μηδὲ τοῦθ΄ ἡμῖν ἄρρητον ἔστω, ἐάν πως αἴσθῃ οὗ εἶ. τοῦτο μὲν γὰρ εἰ ἐθέλεις <εἰσ> τοὺς Λακεδαιμονίων πλούτους ἰδεῖν, γνώσῃ ὅτι πολὺ τἀνθάδε τῶν ἐκεῖ ἐλλείπει· γῆν μὲν γὰρ ὅσην ἔχουσιν τῆς θ΄ ἑαυτῶν καὶ Μεσσήνησ, οὐδ΄ ἂν εἷς ἀμφισβητήσειε τῶν τῇδε πλήθει οὐδ΄ ἀρετῇ, οὐδ΄ αὖ ἀνδραπόδων κτήσει τῶν τε ἄλλων καὶ τῶν εἱλωτικῶν, οὐδὲ μὴν ἵππων γε, οὐδ΄ ὅσα ἄλλα βοσκήματα κατὰ Μεσσήνην νέμεται. ἀλλὰ ταῦτα μὲν πάντα ἐῶ χαίρειν, χρυσίον δὲ καὶ ἀργύριον οὐκ ἔστιν ἐν πᾶσιν ̔́ελλησιν ὅσον ἐν Λακεδαίμονι ἰδίᾳ· πολλὰς γὰρ ἤδη γενεὰς εἰσέρχεται μὲν αὐτόσε ἐξ ἁπάντων τῶν ̔ελλήνων, πολλάκις δὲ καὶ ἐκ τῶν βαρβάρων, ἐξέρχεται δὲ οὐδαμόσε, ἀλλ΄ ἀτεχνῶς κατὰ τὸν Αἰσώπου μῦθον ὃν ἡ ἀλώπηξ πρὸς τὸν λέοντα εἶπεν, καὶ τοῦ εἰς Λακεδαίμονα νομίσματος εἰσιόντος μὲν τὰ ἴχνη τὰ ἐκεῖσε τετραμμένα δῆλα, ἐξιόντος δὲ οὐδαμῇ ἄν τις ἴδοι. ὥστε εὖ χρὴ εἰδέναι ὅτι καὶ χρυσῷ καὶ ἀργύρῳ οἱ ἐκεῖ πλουσιώτατοί εἰσιν τῶν ̔ελλήνων, καὶ αὐτῶν ἐκείνων ὁ βασιλεύσ· ἔκ τε γὰρ τῶν τοιούτων μέγισται λήψεις καὶ πλεῖσταί εἰσι τοῖς βασιλεῦσιν, ἔτι δὲ καὶ ὁ βασιλικὸς φόρος οὐκ ὀλίγος γίγνεται, ὃν τελοῦσιν οἱ Λακεδαιμόνιοι τοῖς βασιλεῦσιν. καὶ τὰ μὲν Λακεδαιμονίων ὡς πρὸς ̔ελληνικοὺς μὲν πλούτους μεγάλα, ὡς δὲ πρὸς τοὺς Περσικοὺς καὶ τοῦ ἐκείνων βασιλέως οὐδέν. ἐπεί ποτ΄ ἐγὼ ἤκουσα ἀνδρὸς ἀξιοπίστου τῶν ἀναβεβηκότων παρὰ βασιλέα, ὃς ἔφη παρελθεῖν χώραν πάνυ πολλὴν καὶ ἀγαθήν, ἐγγὺς ἡμερησίαν ὁδόν, ἣν καλεῖν τοὺς ἐπιχωρίους ζώνην τῆς βασιλέως γυναικόσ· εἶναι δὲ καὶ ἄλλην ἣν αὖ καλεῖσθαι καλύπτραν, καὶ ἄλλους πολλοὺς τόπους καλοὺς καὶ ἀγαθοὺς εἰς τὸν κόσμον ἐξῃρημένους τὸν τῆς γυναικόσ, καὶ ὀνόματα ἔχειν ἑκάστους τῶν τόπων ἀπὸ ἑκάστου τῶν κόσμων. ὥστ΄ οἶμαι ἐγώ, εἴ τις εἴποι τῇ βασιλέως μητρί, Ξέρξου δὲ γυναικί, ̓αμήστριδι, ὅτι ἐν νῷ ἔχει σοῦ τῷ ὑεῖ ἀντιτάττεσθαι ὁ Δεινομάχης ὑόσ, ᾗ ἔστι κόσμος ἴσως ἄξιος μνῶν πεντήκοντα εἰ πάνυ πολλοῦ, τῷ δ΄ ὑεῖ αὐτῆς γῆς πλέθρα ̓ερχίασιν οὐδὲ τριακόσια, θαυμάσαι ἂν ὅτῳ ποτὲ πιστεύων ἐν νῷ ἔχει οὗτος ὁ ̓αλκιβιάδης τῷ ̓αρτοξέρξῃ διαγωνίζεσθαι, καὶ οἶμαι ἂν αὐτὴν εἰπεῖν ὅτι οὐκ ἔσθ΄ ὅτῳ ἄλλῳ πιστεύων οὗτος ἀνὴρ ἐπιχειρεῖ πλὴν ἐπιμελείᾳ τε καὶ σοφίᾳ· ταῦτα γὰρ μόνα ἄξια λόγου ἐν ̔́ελλησιν. ἐπεὶ εἴ γε πύθοιτο ὅτι ̓αλκιβιάδης οὗτος νῦν ἐπιχειρεῖ πρῶτον μὲν ἔτη οὐδέπω γεγονὼς σφόδρα εἴκοσιν, ἔπειτα παντάπασιν ἀπαίδευτοσ, πρὸς δὲ τούτοισ, τοῦ ἐραστοῦ αὐτῷ λέγοντος ὅτι χρὴ πρῶτον μαθόντα καὶ ἐπιμεληθέντα αὑτοῦ καὶ ἀσκήσαντα οὕτως ἰέναι διαγωνιούμενον βασιλεῖ, οὐκ ἐθέλει, ἀλλά φησιν ἐξαρκεῖν καὶ ὡς ἔχει, οἶμαι ἂν αὐτὴν θαυμάσαι τε καὶ ἐρέσθαι· τί οὖν ποτ΄ ἔστιν ὅτῳ πιστεύει τὸ μειράκιον; εἰ οὖν λέγοιμεν ὅτι κάλλει τε καὶ μεγέθει καὶ γένει καὶ πλούτῳ καὶ φύσει τῆς ψυχῆσ, ἡγήσαιτ΄ ἂν ἡμᾶσ, ὦ ̓αλκιβιάδη, μαίνεσθαι πρὸς τὰ παρὰ σφίσιν ἀποβλέψασα πάντα τὰ τοιαῦτα. οἶμαι δὲ κἂν Λαμπιδώ, τὴν Λεωτυχίδου μὲν θυγατέρα, ̓αρχιδάμου δὲ γυναῖκα, ̓́αγιδος δὲ μητέρα, οἳ πάντες βασιλῆς γεγόνασιν, θαυμάσαι ἂν καὶ ταύτην εἰς τὰ παρὰ σφίσιν ὑπάρχοντα ἀποβλέψασαν, εἰ σὺ ἐν νῷ ἔχεις τῷ ὑεῖ αὐτῆς διαγωνίζεσθαι οὕτω κακῶς ἠγμένοσ. καίτοι οὐκ αἰσχρὸν δοκεῖ εἶναι, εἰ αἱ τῶν πολεμίων γυναῖκες βέλτιον περὶ ἡμῶν διανοοῦνται, οἵους χρὴ ὄντας σφίσιν ἐπιχειρεῖν, ἢ ἡμεῖς περὶ ἡμῶν αὐτῶν; ἀλλ΄, ὦ μακάριε, πειθόμενος ἐμοί τε καὶ τῷ ἐν Δελφοῖς γράμματι, γνῶθι σαυτόν, ὅτι οὗτοι ἡμῖν εἰσιν ἀντίπαλοι, ἀλλ΄ οὐχ οὓς σὺ οἴει· ὧν ἄλλῳ μὲν οὐδ΄ ἂν ἑνὶ περιγενοίμεθα, εἰ μή περ ἐπιμελείᾳ γε ἂν καὶ τέχνῃ. ὧν σὺ εἰ ἀπολειφθήσῃ, καὶ τοῦ ὀνομαστὸς γενέσθαι ἀπολειφθήσῃ ἐν ̔́ελλησί τε καὶ βαρβάροισ, οὗ μοι δοκεῖς ἐρᾶν ὡς οὐδεὶς ἄλλος ἄλλου.̓αλκιβιάδηστίνα οὖν χρὴ τὴν ἐπιμέλειαν, ὦ Σώκρατεσ, ποιεῖσθαι; ἔχεις ἐξηγήσασθαι; παντὸς γὰρ μᾶλλον ἔοικας ἀληθῆ εἰρηκότι.Σωκράτησναί· ἀλλὰ γὰρ κοινὴ βουλὴ ᾧτινι τρόπῳ ἂν ὅτι βέλτιστοι γενοίμεθα. ἐγὼ γάρ τοι οὐ περὶ μὲν σοῦ λέγω ὡς χρὴ παιδευθῆναι, περὶ ἐμοῦ δὲ οὔ· οὐ γὰρ ἔσθ΄ ὅτῳ σου διαφέρω πλήν γ΄ ἑνί.̓αλκιβιάδηστίνι;Σωκράτησὁ ἐπίτροπος ὁ ἐμὸς βελτίων ἐστὶ καὶ σοφώτερος ἢ Περικλῆς ὁ σόσ.̓αλκιβιάδηστίς οὗτοσ, ὦ Σώκρατεσ;Σωκράτησθεόσ, ὦ ̓αλκιβιάδη, ὅσπερ σοί με οὐκ εἴα πρὸ τῆσδε τῆς ἡμέρας διαλεχθῆναι· ᾧ καὶ πιστεύων λέγω ὅτι ἡ ἐπιφάνεια δι΄ οὐδενὸς ἄλλου σοι ἔσται ἢ δι΄ ἐμοῦ. ̓αλκιβιάδησπαίζεισ, ὦ Σώκρατεσ.Σωκράτησἴσωσ· λέγω μέντοι ἀληθῆ, ὅτι ἐπιμελείας δεόμεθα, μᾶλλον μὲν πάντες ἄνθρωποι, ἀτὰρ νώ γε καὶ μάλα σφόδρα.̓αλκιβιάδησὅτι μὲν ἐγώ, οὐ ψεύδῃ.Σωκράτησοὐδὲ μὴν ὅτι γε ἐγώ.̓αλκιβιάδηστί οὖν ἂν ποιοῖμεν;Σωκράτησοὐκ ἀπορρητέον οὐδὲ μαλθακιστέον, ὦ ἑταῖρε.̓αλκιβιάδησοὔτοι δὴ πρέπει γ΄, ὦ Σώκρατεσ.Σωκράτησοὐ γάρ, ἀλλὰ σκεπτέον κοινῇ. καί μοι λέγε· φαμὲν γὰρ δὴ ὡς ἄριστοι βούλεσθαι γενέσθαι. ἦ γάρ;̓αλκιβιάδησναί.Σωκράτηστίνα ἀρετήν;̓αλκιβιάδησδῆλον ὅτι ἥνπερ οἱ ἄνδρες οἱ ἀγαθοί.Σωκράτησοἱ τί ἀγαθοί;̓αλκιβιάδησδῆλον ὅτι οἱ πράττειν τὰ πράγματα.Σωκράτησποῖα; ἆρα τὰ ἱππικά;̓αλκιβιάδησοὐ δῆτα.Σωκράτησπαρὰ τοὺς ἱππικοὺς γὰρ ἂν ᾖμεν;̓αλκιβιάδησναί.Σωκράτησἀλλὰ τὰ ναυτικὰ λέγεισ;̓αλκιβιάδησοὔ.Σωκράτησπαρὰ τοὺς ναυτικοὺς γὰρ ἂν ᾖμεν;̓αλκιβιάδησναί.Σωκράτησἀλλὰ ποῖα; ἃ τίνες πράττουσιν;̓αλκιβιάδησἅπερ ̓αθηναίων οἱ καλοὶ κἀγαθοί. Σωκράτησκαλοὺς δὲ κἀγαθοὺς λέγεις τοὺς φρονίμους ἢ τοὺς ἄφρονασ;̓αλκιβιάδηστοὺς φρονίμουσ.Σωκράτησοὐκοῦν ὃ ἕκαστος φρόνιμοσ, τοῦτ΄ ἀγαθόσ;̓αλκιβιάδησναί.Σωκράτησὃ δὲ ἄφρων, πονηρόσ;̓αλκιβιάδησπῶς γὰρ οὔ;Σωκράτησἆρ΄ οὖν ὁ σκυτοτόμος φρόνιμος εἰς ὑποδημάτων ἐργασίαν;̓αλκιβιάδησπάνυ γε.Σωκράτησἀγαθὸς ἄρ΄ εἰς αὐτά;̓αλκιβιάδησἀγαθόσ.Σωκράτηστί δ΄; εἰς ἱματίων ἐργασίαν οὐκ ἄφρων ὁ σκυτοτόμοσ;̓αλκιβιάδησναί. Σωκράτησκακὸς ἄρα εἰς τοῦτο;̓αλκιβιάδησναί.Σωκράτησὁ αὐτὸς ἄρα τούτῳ γε τῷ λόγῳ κακός τε καὶ ἀγαθόσ.̓αλκιβιάδησφαίνεται.Σωκράτησἦ οὖν λέγεις τοὺς ἀγαθοὺς ἄνδρας εἶναι καὶ κακούσ;̓αλκιβιάδησοὐ δῆτα.Σωκράτησἀλλὰ τίνας ποτὲ τοὺς ἀγαθοὺς λέγεισ;̓αλκιβιάδηστοὺς δυναμένους ἔγωγε ἄρχειν ἐν τῇ πόλει.Σωκράτησοὐ δήπου ἵππων γε;̓αλκιβιάδησοὐ δῆτα.Σωκράτησἀλλ΄ ἀνθρώπων;̓αλκιβιάδησναί.Σωκράτησἆρα καμνόντων;̓αλκιβιάδησοὔ.Σωκράτησἀλλὰ πλεόντων;̓αλκιβιάδησοὔ φημι.Σωκράτησἀλλὰ θεριζόντων;̓αλκιβιάδησοὔ. Σωκράτησἀλλ΄ οὐδὲν ποιούντων ἤ τι ποιούντων;̓αλκιβιάδησποιούντων λέγω.Σωκράτηστί; πειρῶ καὶ ἐμοὶ δηλῶσαι.̓αλκιβιάδησοὐκοῦν τῶν καὶ συμβαλλόντων ἑαυτοῖς καὶ χρωμένων ἀλλήλοισ, ὥσπερ ἡμεῖς ζῶμεν ἐν ταῖς πόλεσιν.Σωκράτησοὐκοῦν ἀνθρώπων λέγεις ἄρχειν ἀνθρώποις χρωμένων;̓αλκιβιάδησναί.Σωκράτησἆρα κελευστῶν χρωμένων ἐρέταισ;̓αλκιβιάδησοὐ δῆτα.Σωκράτησκυβερνητικὴ γὰρ αὕτη γε ἀρετή;̓αλκιβιάδησναί.Σωκράτησἀλλ΄ ἀνθρώπων λέγεις ἄρχειν αὐλητῶν, ἀνθρώποις ἡγουμένων ᾠδῆς καὶ χρωμένων χορευταῖσ;̓αλκιβιάδησοὐ δῆτα.Σωκράτησχοροδιδασκαλικὴ γὰρ αὕτη γ΄ αὖ;̓αλκιβιάδησπάνυ γε.Σωκράτησἀλλὰ τί ποτε λέγεις χρωμένων ἀνθρώπων ἀνθρώποις οἷόν τ΄ εἶναι ἄρχειν;̓αλκιβιάδησκοινωνούντων ἔγωγε λέγω πολιτείας καὶ συμβαλλόντων πρὸς ἀλλήλουσ, τούτων ἄρχειν τῶν ἐν τῇ πόλει.Σωκράτηστίς οὖν αὕτη ἡ τέχνη; ὥσπερ ἂν εἴ σε ἐροίμην πάλιν τὰ νυνδή, κοινωνούντων ναυτιλίας ἐπίστασθαι ἄρχειν τίς ποιεῖ τέχνη;̓αλκιβιάδησκυβερνητική. Σωκράτησκοινωνούντων δ΄ ᾠδῆσ, ὡς νυνδὴ ἐλέγετο, τις ἐπιστήμη ποιεῖ ἄρχειν;̓αλκιβιάδησἥνπερ σὺ ἄρτι ἔλεγεσ, ἡ χοροδιδασκαλία.Σωκράτηστί δέ; πολιτείας κοινωνούντων τίνα καλεῖς ἐπιστήμην;̓αλκιβιάδησεὐβουλίαν ἔγωγε, ὦ Σώκρατεσ.Σωκράτηστί δέ; μῶν ἀβουλία δοκεῖ εἶναι ἡ τῶν κυβερνητῶν;̓αλκιβιάδησοὐ δῆτα.Σωκράτησἀλλ΄ εὐβουλία; ̓αλκιβιάδησἔμοιγε δοκεῖ, εἴς γε τὸ σῴζεσθαι πλέοντασ.Σωκράτησκαλῶς λέγεισ. τί δέ; ἣν σὺ λέγεις εὐβουλίαν, εἰς τί ἐστιν;̓αλκιβιάδησεἰς τὸ ἄμεινον τὴν πόλιν διοικεῖν καὶ σῴζεσθαι.Σωκράτησἄμεινον δὲ διοικεῖται καὶ σῴζεται τίνος παραγιγνομένου ἢ ἀπογιγνομένου; ὥσπερ ἂν εἰ σύ με ἔροιο· ἄμεινον διοικεῖται σῶμα καὶ σῴζεται τίνος παραγιγνομένου ἢ ἀπογιγνομένου; εἴποιμ΄ ἂν ὅτι ὑγιείας μὲν παραγιγνομένησ, νόσου δὲ ἀπογιγνομένησ. οὐ καὶ σὺ οἴει οὕτωσ; ̓αλκιβιάδησναί.Σωκράτησκαὶ εἴ μ΄ αὖ ἔροιο· τίνος δὲ παραγιγνομένου ἄμεινον ὄμματα; ὡσαύτως εἴποιμ΄ ἂν ὅτι ὄψεως μὲν παραγιγνομένησ, τυφλότητος δὲ ἀπογιγνομένησ. καὶ ὦτα δὲ κωφότητος μὲν ἀπογιγνομένησ, ἀκοῆς δὲ ἐγγιγνομένης βελτίω τε γίγνεται καὶ ἄμεινον θεραπεύεται.̓αλκιβιάδησὀρθῶσ.Σωκράτηστί δὲ δή; πόλις τίνος παραγιγνομένου καὶ ἀπογιγνομένου βελτίων τε γίγνεται καὶ ἄμεινον θεραπεύεται καὶ διοικεῖται; ̓αλκιβιάδησἐμοὶ μὲν δοκεῖ, ὦ Σώκρατεσ, ὅταν φιλία μὲν αὐτοῖς γίγνηται πρὸς ἀλλήλουσ, τὸ μισεῖν δὲ καὶ στασιάζειν ἀπογίγνηται.Σωκράτησἆρ΄ οὖν φιλίαν λέγεις ὁμόνοιαν ἢ διχόνοιαν;̓αλκιβιάδησὁμόνοιαν.Σωκράτησδιὰ τίν΄ οὖν τέχνην ὁμονοοῦσιν αἱ πόλεις περὶ ἀριθμούσ;̓αλκιβιάδησδιὰ τὴν ἀριθμητικήν.Σωκράτηστί δὲ οἱ ἰδιῶται; οὐ διὰ τὴν αὐτήν;̓αλκιβιάδησναί.Σωκράτησοὐκοῦν καὶ αὐτὸς αὑτῷ ἕκαστοσ;̓αλκιβιάδησναί.Σωκράτησδιὰ τίνα δὲ τέχνην ἕκαστος αὐτὸς αὑτῷ ὁμονοεῖ περὶ σπιθαμῆς καὶ πήχεος ὁπότερον μεῖζον; οὐ διὰ τὴν μετρητικήν;̓αλκιβιάδηστί μήν;Σωκράτησοὐκοῦν καὶ οἱ ἰδιῶται ἀλλήλοις καὶ αἱ πόλεισ;̓αλκιβιάδησναί.Σωκράτηστί δέ; περὶ σταθμοῦ οὐχ ὡσαύτωσ;̓αλκιβιάδησφημί.Σωκράτησἣν δὲ δὴ σὺ λέγεις ὁμόνοιαν, τίς ἐστι καὶ περὶ τοῦ, καὶ τίς αὐτὴν τέχνη παρασκευάζει; καὶ ἆρα ἥπερ πόλει, αὑτὴ καὶ ἰδιώτῃ, αὐτῷ τε πρὸς αὑτὸν καὶ πρὸς ἄλλον;̓αλκιβιάδησεἰκός γέ τοι.Σωκράτηστίς οὖν ἔστι; μὴ κάμῃς ἀποκρινόμενοσ, ἀλλὰ προθυμοῦ εἰπεῖν.̓αλκιβιάδησἐγὼ μὲν οἶμαι φιλίαν τε λέγειν καὶ ὁμόνοιαν, ἥνπερ πατήρ τε ὑὸν φιλῶν ὁμονοεῖ καὶ μήτηρ, καὶ ἀδελφὸς ἀδελφῷ καὶ γυνὴ ἀνδρί.Σωκράτησοἴει ἂν οὖν, ὦ ̓αλκιβιάδη, ἄνδρα γυναικὶ περὶ ταλασιουργίας δύνασθαι ὁμονοεῖν, τὸν μὴ ἐπιστάμενον τῇ ἐπισταμένῃ;̓αλκιβιάδησοὐ δῆτα.Σωκράτησοὐδέ γε δεῖ οὐδέν· γυναικεῖον γὰρ τοῦτό γε μάθημα.̓αλκιβιάδησναί. Σωκράτηστί δέ; γυνὴ ἀνδρὶ περὶ ὁπλιτικῆς δύναιτ΄ ἂν ὁμονοεῖν μὴ μαθοῦσα;̓αλκιβιάδησοὐ δῆτα.Σωκράτησἀνδρεῖον γὰρ τοῦτό γε ἴσως αὖ φαίης ἂν εἶναι.̓αλκιβιάδησἔγωγε.Σωκράτησἔστιν ἄρα τὰ μὲν γυναικεῖα, τὰ δὲ ἀνδρεῖα μαθήματα κατὰ τὸν σὸν λόγον.̓αλκιβιάδησπῶς δ΄ οὔ;Σωκράτησοὐκ ἄρα ἔν γε τούτοις ἐστὶν ὁμόνοια γυναιξὶ πρὸς ἄνδρασ.̓αλκιβιάδησοὔ.Σωκράτησοὐδ΄ ἄρα φιλία, εἴπερ ἡ φιλία ὁμόνοια ἦν.̓αλκιβιάδησοὐ φαίνεται.Σωκράτησἧι ἄρα αἱ γυναῖκες τὰ αὑτῶν πράττουσιν, οὐ φιλοῦνται ὑπὸ τῶν ἀνδρῶν. ̓αλκιβιάδησοὐκ ἔοικεν.Σωκράτησοὐδ΄ ἄρα οἱ ἄνδρες ὑπὸ τῶν γυναικῶν ᾗ τὰ αὑτῶν.̓αλκιβιάδησοὔ.Σωκράτησοὐδ΄ εὖ ἄρα ταύτῃ οἰκοῦνται αἱ πόλεισ, ὅταν τὰ αὑτῶν ἕκαστοι πράττωσιν;̓αλκιβιάδησοἶμαι ἔγωγε, ὦ Σώκρατεσ.Σωκράτησπῶς λέγεισ, φιλίας μὴ παρούσησ, ἧς ἔφαμεν ἐγγιγνομένης εὖ οἰκεῖσθαι τὰς πόλεισ, ἄλλως δ΄ οὔ;̓αλκιβιάδησἀλλά μοι δοκεῖ καὶ κατὰ τοῦτ΄ αὐτοῖς φιλία ἐγγίγνεσθαι, ὅτι τὰ αὑτῶν ἑκάτεροι πράττουσιν. Σωκράτησοὐκ ἄρτι γε· νῦν δὲ πῶς αὖ λέγεισ; ὁμονοίας μὴ ἐγγιγνομένης φιλία ἐγγίγνεται; ἢ οἷόν θ΄ ὁμόνοιαν ἐγγίγνεσθαι περὶ τούτων ὧν οἱ μὲν ἴσασι περὶ τούτων, οἱ δ΄ οὔ;̓αλκιβιάδησἀδύνατον.Σωκράτησδίκαια δὲ πράττουσιν ἢ ἄδικα, ὅταν τὰ αὑτῶν ἕκαστοι πράττωσιν;̓αλκιβιάδησδίκαια· πῶς γὰρ οὔ;Σωκράτηστὰ δίκαια οὖν πραττόντων ἐν τῇ πόλει τῶν πολιτῶν φιλία οὐκ ἐγγίγνεται πρὸς ἀλλήλουσ;̓αλκιβιάδησἀνάγκη αὖ μοι δοκεῖ εἶναι, ὦ Σώκρατεσ. Σωκράτηστίνα οὖν ποτε λέγεις τὴν φιλίαν ἢ ὁμόνοιαν περὶ ἧς δεῖ ἡμᾶς σοφούς τε εἶναι καὶ εὐβούλουσ, ἵνα ἀγαθοὶ ἄνδρες ὦμεν; οὐ γὰρ δύναμαι μαθεῖν οὔθ΄ ἥτις οὔτ΄ ἐν οἷστισιν· τοτὲ μὲν γὰρ ἐν τοῖς αὐτοῖς φαίνεται ἐνοῦσα, τοτὲ δ΄ οὔ, ὡς ἐκ τοῦ σοῦ λόγου.̓αλκιβιάδησἀλλὰ μὰ τοὺς θεούσ, ὦ Σώκρατεσ, οὐδ΄ αὐτὸς οἶδ΄ ὅτι λέγω, κινδυνεύω δὲ καὶ πάλαι λεληθέναι ἐμαυτὸν αἴσχιστα ἔχων.Σωκράτησἀλλὰ χρὴ θαρρεῖν. εἰ μὲν γὰρ αὐτὸ ᾔσθου πεπονθὼς πεντηκονταετήσ, χαλεπὸν ἂν ἦν σοι ἐπιμεληθῆναι σαυτοῦ· νῦν δ΄ ἣν ἔχεις ἡλικίαν, αὕτη ἐστὶν ἐν ᾗ δεῖ αὐτὸ αἰσθέσθαι.̓αλκιβιάδηστί οὖν τὸν αἰσθανόμενον χρὴ ποιεῖν, ὦ Σώκρατεσ;Σωκράτησἀποκρίνεσθαι τὰ ἐρωτώμενα, ὦ ̓αλκιβιάδη· καὶ ἐὰν τοῦτο ποιῇσ, ἂν θεὸς θέλῃ, εἴ τι δεῖ καὶ τῇ ἐμῇ μαντείᾳ πιστεύειν, σύ τε κἀγὼ βέλτιον σχήσομεν.̓αλκιβιάδησἔσται ταῦτα ἕνεκά γε τοῦ ἐμὲ ἀποκρίνεσθαι.Σωκράτησφέρε δή, τί ἐστιν τὸ ἑαυτοῦ ἐπιμελεῖσθαιμὴ πολλάκις λάθωμεν οὐχ ἡμῶν αὐτῶν ἐπιμελούμενοι, οἰόμενοι δέ καὶ πότ΄ ἄρα αὐτὸ ποιεῖ ἅνθρωποσ; ἆρ΄ ὅταν τῶν αὑτοῦ ἐπιμελῆται, τότε καὶ αὑτοῦ;̓αλκιβιάδησἐμοὶ γοῦν δοκεῖ.Σωκράτηστί δέ; ποδῶν ἅνθρωπος ποτε ἐπιμελεῖται; ἆρ΄ ὅταν ἐκείνων ἐπιμελῆται ἅ ἐστι τῶν ποδῶν;̓αλκιβιάδησοὐ μανθάνω.Σωκράτησκαλεῖς δέ τι χειρόσ; οἷον δακτύλιον ἔστιν ὅτου ἂν ἄλλου τῶν τοῦ ἀνθρώπου φαίης ἢ δακτύλου;̓αλκιβιάδησοὐ δῆτα.Σωκράτησοὐκοῦν καὶ ποδὸς ὑπόδημα τὸν αὐτὸν τρόπον;̓αλκιβιάδησναί.<Σωκράτησκαὶ ἱμάτια καὶ στρώματα τοῦ ἄλλου σώματος ὁμοίωσ; ̓αλκιβιάδησναί.>Σωκράτησἆρ΄ οὖν ὅταν ὑποδημάτων ἐπιμελώμεθα, τότε ποδῶν ἐπιμελούμεθα;̓αλκιβιάδησοὐ πάνυ μανθάνω, ὦ Σώκρατεσ.Σωκράτηστί δέ, ὦ ̓αλκιβιάδη; ὀρθῶς ἐπιμελεῖσθαι καλεῖς τι ὁτουοῦν πράγματοσ;̓αλκιβιάδησἔγωγε.Σωκράτησἆρ΄ οὖν ὅταν τίς τι βέλτιον ποιῇ, τότε ὀρθὴν λέγεις ἐπιμέλειαν;̓αλκιβιάδησναί.Σωκράτηστίς οὖν τέχνη ὑποδήματα βελτίω ποιεῖ;̓αλκιβιάδησσκυτική.Σωκράτησσκυτικῇ ἄρα ὑποδημάτων ἐπιμελούμεθα; ̓αλκιβιάδησναί.Σωκράτησἦ καὶ ποδὸς σκυτικῇ; ἢ ἐκείνῃ ᾗ πόδας βελτίους ποιοῦμεν;̓αλκιβιάδησἐκείνῃ.Σωκράτησβελτίους δὲ πόδας οὐχ ᾗπερ καὶ τὸ ἄλλο σῶμα;̓αλκιβιάδησἔμοιγε δοκεῖ.Σωκράτησαὕτη δ΄ οὐ γυμναστική;̓αλκιβιάδησμάλιστα.Σωκράτησγυμναστικῇ μὲν ἄρα ποδὸς ἐπιμελούμεθα, σκυτικῇ δὲ τῶν τοῦ ποδόσ;̓αλκιβιάδησπάνυ γε.Σωκράτησκαὶ γυμναστικῇ μὲν χειρῶν, δακτυλιογλυφίᾳ δὲ τῶν τῆς χειρόσ;̓αλκιβιάδησναί.Σωκράτησκαὶ γυμναστικῇ μὲν σώματοσ, ὑφαντικῇ δὲ καὶ ταῖς ἄλλαις τῶν τοῦ σώματοσ;̓αλκιβιάδησπαντάπασι μὲν οὖν.Σωκράτησἄλλῃ μὲν ἄρα τέχνῃ αὐτοῦ ἑκάστου ἐπιμελούμεθα, ἄλλῃ δὲ τῶν αὐτοῦ.̓αλκιβιάδησφαίνεται.Σωκράτησοὐκ ἄρα ὅταν τῶν σαυτοῦ ἐπιμελῇ, σαυτοῦ ἐπιμελῇ.̓αλκιβιάδησοὐδαμῶσ.Σωκράτησοὐ γὰρ ἡ αὐτὴ τέχνη, ὡς ἔοικεν, ᾗ τις ἂν αὑτοῦ τε ἐπιμελοῖτο καὶ τῶν αὑτοῦ.̓αλκιβιάδησοὐ φαίνεται.Σωκράτησφέρε δή, ποίᾳ ποτ΄ ἂν ἡμῶν αὐτῶν ἐπιμεληθείημεν;̓αλκιβιάδησοὐκ ἔχω λέγειν. Σωκράτησἀλλὰ τοσόνδε γε ὡμολόγηται, ὅτι οὐχ ᾗ ἂν τῶν ἡμετέρων καὶ ὁτιοῦν βέλτιον ποιοῖμεν, ἀλλ΄ ᾗ ἡμᾶς αὐτούσ;̓αλκιβιάδησἀληθῆ λέγεισ.Σωκράτησἦ οὖν ἔγνωμεν ἄν ποτε τίς τέχνη ὑπόδημα βέλτιον ποιεῖ, μὴ εἰδότες ὑπόδημα;̓αλκιβιάδησἀδύνατον.Σωκράτησοὐδέ γε τίς τέχνη δακτυλίους βελτίους ποιεῖ, ἀγνοοῦντες δακτύλιον.̓αλκιβιάδησἀληθῆ.Σωκράτηστί δέ; τίς τέχνη βελτίω ποιεῖ αὐτόν, ἆρ΄ ἄν ποτε γνοῖμεν ἀγνοοῦντες τί ποτ΄ ἐσμὲν αὐτοί; ̓αλκιβιάδησἀδύνατον.Σωκράτησπότερον οὖν δὴ ῥᾴδιον τυγχάνει τὸ γνῶναι ἑαυτόν, καί τις ἦν φαῦλος ὁ τοῦτο ἀναθεὶς εἰς τὸν ἐν Πυθοῖ νεών, ἢ χαλεπόν τι καὶ οὐχὶ παντόσ;̓αλκιβιάδησἐμοὶ μέν, ὦ Σώκρατεσ, πολλάκις μὲν ἔδοξε παντὸς εἶναι, πολλάκις δὲ παγχάλεπον.Σωκράτησἀλλ΄, ὦ ̓αλκιβιάδη, εἴτε ῥᾴδιον εἴτε μή ἐστιν, ὅμως γε ἡμῖν ὧδ΄ ἔχει· γνόντες μὲν αὐτὸ τάχ΄ ἂν γνοῖμεν τὴν ἐπιμέλειαν ἡμῶν αὐτῶν, ἀγνοοῦντες δὲ οὐκ ἄν ποτε.̓αλκιβιάδησἔστι ταῦτα. Σωκράτησφέρε δή, τίν΄ ἂν τρόπον εὑρεθείη αὐτὸ ταὐτό; οὕτω μὲν γὰρ ἂν τάχ΄ εὕροιμεν τί ποτ΄ ἐσμὲν αὐτοί, τούτου δ΄ ἔτι ὄντες ἐν ἀγνοίᾳ ἀδύνατοί που.̓αλκιβιάδησὀρθῶς λέγεισ.Σωκράτησἔχε οὖν πρὸς Διόσ. τῷ διαλέγῃ σὺ νῦν; ἄλλο τι ἢ ἐμοί;̓αλκιβιάδησναί.Σωκράτησοὐκοῦν καὶ ἐγὼ σοί;̓αλκιβιάδησναί.ΣωκράτησΣωκράτης ἄρ΄ ἐστὶν ὁ διαλεγόμενοσ;̓αλκιβιάδησπάνυ γε.Σωκράτησ̓αλκιβιάδης δ΄ ὁ ἀκούων;̓αλκιβιάδησναί.Σωκράτησοὐκοῦν λόγῳ διαλέγεται ὁ Σωκράτησ; ̓αλκιβιάδηστί μήν;Σωκράτηστὸ δὲ διαλέγεσθαι καὶ τὸ λόγῳ χρῆσθαι ταὐτόν που καλεῖσ.̓αλκιβιάδησπάνυ γε.Σωκράτησὁ δὲ χρώμενος καὶ ᾧ χρῆται οὐκ ἄλλο;̓αλκιβιάδησπῶς λέγεισ;Σωκράτησὥσπερ σκυτοτόμος τέμνει που τομεῖ καὶ σμίλῃ καὶ ἄλλοις ὀργάνοισ.̓αλκιβιάδησναί.Σωκράτησοὐκοῦν ἄλλο μὲν ὁ τέμνων καὶ χρώμενοσ, ἄλλο δὲ οἷς τέμνων χρῆται;̓αλκιβιάδησπῶς γὰρ οὔ;Σωκράτησἆρ΄ οὖν οὕτως καὶ οἷς ὁ κιθαριστὴς κιθαρίζει καὶ αὐτὸς ὁ κιθαριστὴς ἄλλο ἂν εἴη;̓αλκιβιάδησναί. Σωκράτηστοῦτο τοίνυν ἀρτίως ἠρώτων, εἰ ὁ χρώμενος καὶ ᾧ χρῆται ἀεὶ δοκεῖ ἕτερον εἶναι.̓αλκιβιάδησδοκεῖ.Σωκράτηστί οὖν φῶμεν τὸν σκυτοτόμον; τέμνειν ὀργάνοις μόνον ἢ καὶ χερσίν;̓αλκιβιάδησκαὶ χερσίν.Σωκράτησχρῆται ἄρα καὶ ταύταισ;̓αλκιβιάδησναί.Σωκράτησἦ καὶ τοῖς ὀφθαλμοῖς χρώμενος σκυτοτομεῖ;̓αλκιβιάδησναί.Σωκράτηστὸν δὲ χρώμενον καὶ οἷς χρῆται ἕτερα ὁμολογοῦμεν;̓αλκιβιάδησναί.Σωκράτησἕτερον ἄρα σκυτοτόμος καὶ κιθαριστὴς χειρῶν καὶ ὀφθαλμῶν οἷς ἐργάζονται;̓αλκιβιάδησφαίνεται.Σωκράτησοὐκοῦν καὶ παντὶ τῷ σώματι χρῆται ἅνθρωποσ;̓αλκιβιάδησπάνυ γε.Σωκράτησἕτερον δ΄ ἦν τό τε χρώμενον καὶ ᾧ χρῆται;̓αλκιβιάδησναί.Σωκράτησἕτερον ἄρα ἅνθρωπός ἐστι τοῦ σώματος τοῦ ἑαυτοῦ;̓αλκιβιάδησἔοικεν.Σωκράτηστί ποτ΄ οὖν ὁ ἄνθρωποσ;̓αλκιβιάδησοὐκ ἔχω λέγειν.Σωκράτησἔχεις μὲν οὖν, ὅτι γε τὸ τῷ σώματι χρώμενον.̓αλκιβιάδησναί. Σωκράτησἦ οὖν ἄλλο τι χρῆται αὐτῷ ἢ ψυχή;̓αλκιβιάδησοὐκ ἄλλο.Σωκράτησοὐκοῦν ἄρχουσα;̓αλκιβιάδησναί.Σωκράτησκαὶ μὴν τόδε γ΄ οἶμαι οὐδένα ἂν ἄλλως οἰηθῆναι.̓αλκιβιάδηστὸ ποῖον;Σωκράτησμὴ οὐ τριῶν ἕν γέ τι εἶναι τὸν ἄνθρωπον.̓αλκιβιάδηστίνων;Σωκράτησψυχὴν ἢ σῶμα ἢ συναμφότερον, τὸ ὅλον τοῦτο.̓αλκιβιάδηστί μήν;Σωκράτησἀλλὰ μὴν αὐτό γε τὸ τοῦ σώματος ἄρχον ὡμολογήσαμεν ἄνθρωπον εἶναι; ̓αλκιβιάδησὡμολογήσαμεν.Σωκράτησἆρ΄ οὖν σῶμα αὐτὸ αὑτοῦ ἄρχει;̓αλκιβιάδησοὐδαμῶσ.Σωκράτησἄρχεσθαι γὰρ αὐτὸ εἴπομεν.̓αλκιβιάδησναί.Σωκράτησοὐκ ἂν δὴ τοῦτό γε εἴη ὃ ζητοῦμεν.̓αλκιβιάδησοὐκ ἔοικεν.Σωκράτησἀλλ΄ ἄρα τὸ συναμφότερον τοῦ σώματος ἄρχει, καὶ ἔστι δὴ τοῦτο ἄνθρωποσ;̓αλκιβιάδησἴσως δῆτα.Σωκράτησπάντων γε ἥκιστα· μὴ γὰρ συνάρχοντος τοῦ ἑτέρου οὐδεμία που μηχανὴ τὸ συναμφότερον ἄρχειν.̓αλκιβιάδησὀρθῶσ. Σωκράτησἐπειδὴ δ΄ οὔτε σῶμα οὔτε τὸ συναμφότερόν ἐστιν ἄνθρωποσ, λείπεται οἶμαι ἢ μηδὲν αὔτ΄ εἶναι, ἢ εἴπερ τί ἐστι, μηδὲν ἄλλο τὸν ἄνθρωπον συμβαίνειν ἢ ψυχήν.̓αλκιβιάδησκομιδῇ μὲν οὖν.Σωκράτησἔτι οὖν τι σαφέστερον δεῖ ἀποδειχθῆναί σοι ὅτι ἡ ψυχή ἐστιν ἄνθρωποσ;̓αλκιβιάδησμὰ Δία, ἀλλ΄ ἱκανῶς μοι δοκεῖ ἔχειν.Σωκράτησεἰ δέ γε μὴ ἀκριβῶς ἀλλὰ καὶ μετρίωσ, ἐξαρκεῖ ἡμῖν· ἀκριβῶς μὲν γὰρ τότε εἰσόμεθα, ὅταν εὕρωμεν ὃ νυνδὴ παρήλθομεν διὰ τὸ πολλῆς εἶναι σκέψεωσ.̓αλκιβιάδηστί τοῦτο;Σωκράτησὃ ἄρτι οὕτω πως ἐρρήθη, ὅτι πρῶτον σκεπτέον εἴη αὐτὸ τὸ αὐτό· νῦν δὲ ἀντὶ τοῦ αὐτοῦ αὐτὸ ἕκαστον ἐσκέμμεθα ὅτι ἐστί. καὶ ἴσως ἐξαρκέσει· οὐ γάρ που κυριώτερόν γε οὐδὲν ἂν ἡμῶν αὐτῶν φήσαιμεν ἢ τὴν ψυχήν.̓αλκιβιάδησοὐ δῆτα.Σωκράτησοὐκοῦν καλῶς ἔχει οὕτω νομίζειν, ἐμὲ καὶ σὲ προσομιλεῖν ἀλλήλοις τοῖς λόγοις χρωμένους τῇ ψυχῇ πρὸς τὴν ψυχήν; ̓αλκιβιάδησπάνυ μὲν οὖν.Σωκράτηστοῦτ΄ ἄρα ἦν ὃ καὶ ὀλίγῳ ἔμπροσθεν εἴπομεν, ὅτι Σωκράτης ̓αλκιβιάδῃ διαλέγεται λόγῳ χρώμενοσ, οὐ πρὸς τὸ σὸν πρόσωπον, ὡς ἔοικεν, ἀλλὰ πρὸς τὸν ̓αλκιβιάδην ποιούμενος τοὺς λόγουσ· τοῦτο δέ ἐστιν ἡ ψυχή.̓αλκιβιάδησἔμοιγε δοκεῖ.Σωκράτησψυχὴν ἄρα ἡμᾶς κελεύει γνωρίσαι ὁ ἐπιτάττων γνῶναι ἑαυτόν. ̓αλκιβιάδησἔοικεν.Σωκράτησὅστις ἄρα τῶν τοῦ σώματός τι γιγνώσκει, τὰ αὑτοῦ ἀλλ΄ οὐχ αὑτὸν ἔγνωκεν.̓αλκιβιάδησοὕτωσ.Σωκράτησοὐδεὶς ἄρα τῶν ἰατρῶν ἑαυτὸν γιγνώσκει, καθ΄ ὅσον ἰατρόσ, οὐδὲ τῶν παιδοτριβῶν, καθ΄ ὅσον παιδοτρίβησ.̓αλκιβιάδησοὐκ ἔοικεν.Σωκράτησπολλοῦ ἄρα δέουσιν οἱ γεωργοὶ καὶ οἱ ἄλλοι δημιουργοὶ γιγνώσκειν ἑαυτούσ. οὐδὲ γὰρ τὰ ἑαυτῶν οὗτοί γε, ὡς ἔοικεν, ἀλλ΄ ἔτι πορρωτέρω τῶν ἑαυτῶν κατά γε τὰς τέχνας ἃς ἔχουσιν· τὰ γὰρ τοῦ σώματος γιγνώσκουσιν, οἷς τοῦτο θεραπεύεται.̓αλκιβιάδησἀληθῆ λέγεισ.Σωκράτησεἰ ἄρα σωφροσύνη ἐστὶ τὸ ἑαυτὸν γιγνώσκειν, οὐδεὶς τούτων σώφρων κατὰ τὴν τέχνην.̓αλκιβιάδησοὔ μοι δοκεῖ.Σωκράτησδιὰ ταῦτα δὴ καὶ βάναυσοι αὗται αἱ τέχναι δοκοῦσιν εἶναι καὶ οὐκ ἀνδρὸς ἀγαθοῦ μαθήματα.̓αλκιβιάδησπάνυ μὲν οὖν.Σωκράτησοὐκοῦν πάλιν ὅστις αὖ σῶμα θεραπεύει, τὰ ἑαυτοῦ ἀλλ΄ οὐχ αὑτὸν θεραπεύει;̓αλκιβιάδησκινδυνεύει.Σωκράτησὅστις δέ γε τὰ χρήματα, οὔθ΄ ἑαυτὸν οὔτε τὰ ἑαυτοῦ, ἀλλ΄ ἔτι πορρωτέρω τῶν ἑαυτοῦ;̓αλκιβιάδησἔμοιγε δοκεῖ.Σωκράτησοὐ τὰ αὑτοῦ ἄρα ἔτι πράττει ὁ χρηματιστήσ.̓αλκιβιάδησὀρθῶσ.Σωκράτησεἰ ἄρα τις γέγονεν ἐραστὴς τοῦ ̓αλκιβιάδου σώματοσ, οὐκ ̓αλκιβιάδου ἄρα ἠράσθη ἀλλά τινος τῶν ̓αλκιβιάδου.̓αλκιβιάδησἀληθῆ λέγεισ.Σωκράτησὅστις δέ σου τῆς ψυχῆς ἐρᾷ;̓αλκιβιάδησἀνάγκη φαίνεται ἐκ τοῦ λόγου.Σωκράτησοὐκοῦν ὁ μὲν τοῦ σώματός σου ἐρῶν, ἐπειδὴ λήγει ἀνθοῦν, ἀπιὼν οἴχεται;̓αλκιβιάδησφαίνεται. Σωκράτησὁ δέ γε τῆς ψυχῆς ἐρῶν οὐκ ἄπεισιν, ἕως ἂν ἐπὶ τὸ βέλτιον ἴῃ;̓αλκιβιάδησεἰκός γε.Σωκράτησοὐκοῦν ἐγώ εἰμι ὁ οὐκ ἀπιὼν ἀλλὰ παραμένων λήγοντος τοῦ σώματοσ, τῶν ἄλλων ἀπεληλυθότων.̓αλκιβιάδησεὖ γε ποιῶν, ὦ Σώκρατεσ· καὶ μηδὲ ἀπέλθοισ.Σωκράτησπροθυμοῦ τοίνυν ὅτι κάλλιστος εἶναι.̓αλκιβιάδησἀλλὰ προθυμήσομαι. Σωκράτησὡς οὕτω γέ σοι ἔχει· οὔτ΄ ἐγένεθ΄, ὡς ἔοικεν, ̓αλκιβιάδῃ τῷ Κλεινίου ἐραστὴς οὔτ΄ ἔστιν ἀλλ΄ ἢ εἷς μόνοσ, καὶ οὗτος ἀγαπητόσ, Σωκράτης ὁ Σωφρονίσκου καὶ Φαιναρέτησ.̓αλκιβιάδησἀληθῆ.Σωκράτησοὐκοῦν ἔφησθα σμικρὸν φθῆναί με προσελθόντα σοι, ἐπεὶ πρότερος ἄν μοι προσελθεῖν, βουλόμενος πυθέσθαι δι΄ ὅτι μόνος οὐκ ἀπέρχομαι;̓αλκιβιάδησἦν γὰρ οὕτω.Σωκράτηστοῦτο τοίνυν αἴτιον, ὅτι μόνος ἐραστὴς ἦν σόσ, οἱ δ΄ ἄλλοι τῶν σῶν· τὰ δὲ σὰ λήγει ὥρασ, σὺ δ΄ ἄρχῃ ἀνθεῖν.     καὶ νῦν γε ἂν μὴ διαφθαρῇς ὑπὸ τοῦ ̓αθηναίων δήμου καὶ αἰσχίων γένῃ, οὐ μή σε ἀπολίπω. τοῦτο γὰρ δὴ μάλιστα ἐγὼ φοβοῦμαι, μὴ δημεραστὴς ἡμῖν γενόμενος διαφθαρῇσ· πολλοὶ γὰρ ἤδη καὶ ἀγαθοὶ αὐτὸ πεπόνθασιν ̓αθηναίων. εὐπρόσωπος γὰρ ὁ τοῦ μεγαλήτορος δῆμος ̓ερεχθέωσ·ηομ. ιλ. 2.ϡ47 ἀλλ΄ ἀποδύντα χρὴ αὐτὸν θεάσασθαι. εὐλαβοῦ οὖν τὴν εὐλάβειαν ἣν ἐγὼ λέγω.̓αλκιβιάδηστίνα; Σωκράτησγύμνασαι πρῶτον, ὦ μακάριε, καὶ μάθε ἃ δεῖ μαθόντα ἰέναι ἐπὶ τὰ τῆς πόλεωσ, πρότερον δὲ μή, ἵν΄ ἀλεξιφάρμακα ἔχων ἴῃς καὶ μηδὲν πάθῃς δεινόν.̓αλκιβιάδησεὖ μοι δοκεῖς λέγειν, ὦ Σώκρατεσ· ἀλλὰ πειρῶ ἐξηγεῖσθαι ὅντιν΄ ἂν τρόπον ἐπιμεληθεῖμεν ἡμῶν αὐτῶν.Σωκράτησοὐκοῦν τοσοῦτον μὲν ἡμῖν εἰς τὸ πρόσθεν πεπέρανται ὃ γὰρ ἐσμέν, ἐπιεικῶς ὡμολόγηταιἐφοβούμεθα δὲ μὴ τούτου σφαλέντες λάθωμεν ἑτέρου τινὸς ἐπιμελόμενοι ἀλλ΄ οὐχ ἡμῶν.̓αλκιβιάδησἔστι ταῦτα. Σωκράτησκαὶ μετὰ τοῦτο δὴ ὅτι ψυχῆς ἐπιμελητέον καὶ εἰς τοῦτο βλεπτέον.̓αλκιβιάδησδῆλον.Σωκράτησσωμάτων δὲ καὶ χρημάτων τὴν ἐπιμέλειαν ἑτέροις παραδοτέον.̓αλκιβιάδηστί μήν;Σωκράτηστίν΄ οὖν ἂν τρόπον γνοῖμεν αὐτὸ ἐναργέστατα; ἐπειδὴ τοῦτο γνόντεσ, ὡς ἔοικεν, καὶ ἡμᾶς αὐτοὺς γνωσόμεθα. ἆρα πρὸς θεῶν εὖ λέγοντος οὗ νυνδὴ ἐμνήσθημεν τοῦ Δελφικοῦ γράμματος οὐ συνίεμεν;̓αλκιβιάδηστὸ ποῖόν τι διανοούμενος λέγεισ, ὦ Σώκρατεσ; Σωκράτησἐγώ σοι φράσω, ὅ γε ὑποπτεύω λέγειν καὶ συμβουλεύειν ἡμῖν τοῦτο τὸ γράμμα. κινδυνεύει γὰρ οὐδὲ πολλαχοῦ εἶναι παράδειγμα αὐτοῦ, ἀλλὰ κατὰ τὴν ὄψιν μόνον.̓αλκιβιάδησπῶς τοῦτο λέγεισ;Σωκράτησσκόπει καὶ σύ. εἰ ἡμῶν τῷ ὄμματι ὥσπερ ἀνθρώπῳ συμβουλεῦον εἶπεν ἰδὲ σαυτόν, πῶς ἂν ὑπελάβομεν τί παραινεῖν; ἆρα οὐχὶ εἰς τοῦτο βλέπειν, εἰς ὃ βλέπων ὁ ὀφθαλμὸς ἔμελλεν αὑτὸν ἰδεῖν;̓αλκιβιάδησδῆλον.Σωκράτησἐννοῶμεν δὴ εἰς τί βλέποντες τῶν ὄντων ἐκεῖνό τε ὁρῷμεν ἅμα ἂν καὶ ἡμᾶς αὐτούσ;̓αλκιβιάδησδῆλον δή, ὦ Σώκρατεσ, ὅτι εἰς κάτοπτρά τε καὶ τὰ τοιαῦτα.Σωκράτησὀρθῶς λέγεισ. οὐκοῦν καὶ τῷ ὀφθαλμῷ ᾧ ὁρῶμεν ἔνεστί <τι> τῶν τοιούτων;̓αλκιβιάδησπάνυ γε.Σωκράτησἐννενόηκας οὖν ὅτι τοῦ ἐμβλέποντος εἰς τὸν ὀφθαλμὸν τὸ πρόσωπον ἐμφαίνεται ἐν τῇ τοῦ καταντικρὺ ὄψει ὥσπερ ἐν κατόπτρῳ, ὃ δὴ καὶ κόρην καλοῦμεν, εἴδωλον ὄν τι τοῦ ἐμβλέποντοσ;̓αλκιβιάδησἀληθῆ λέγεισ.Σωκράτησὀφθαλμὸς ἄρα ὀφθαλμὸν θεώμενοσ, καὶ ἐμβλέπων εἰς τοῦτο ὅπερ βέλτιστον αὐτοῦ καὶ ᾧ ὁρᾷ, οὕτως ἂν αὑτὸν ἴδοι.̓αλκιβιάδησφαίνεται.Σωκράτησεἰ δέ γ΄ εἰς ἄλλο τῶν τοῦ ἀνθρώπου βλέποι ἤ τι τῶν ὄντων, πλὴν εἰς ἐκεῖνο ᾧ τοῦτο τυγχάνει ὅμοιον, οὐκ ὄψεται ἑαυτόν. ̓αλκιβιάδησἀληθῆ λέγεισ.Σωκράτησὀφθαλμὸς ἄρ΄ εἰ μέλλει ἰδεῖν αὑτόν, εἰς ὀφθαλμὸν αὐτῷ βλεπτέον, καὶ τοῦ ὄμματος εἰς ἐκεῖνον τὸν τόπον ἐν ᾧ τυγχάνει ἡ ὀφθαλμοῦ ἀρετὴ ἐγγιγνομένη· ἔστι δὲ τοῦτό που ὄψισ;̓αλκιβιάδησοὕτωσ.Σωκράτησἆρ΄ οὖν, ὦ φίλε ̓αλκιβιάδη, καὶ ψυχὴ εἰ μέλλει γνώσεσθαι αὑτήν, εἰς ψυχὴν αὐτῇ βλεπτέον, καὶ μάλιστ΄ εἰς τοῦτον αὐτῆς τὸν τόπον ἐν ᾧ ἐγγίγνεται ἡ ψυχῆς ἀρετή, σοφία, καὶ εἰς ἄλλο ᾧ τοῦτο τυγχάνει ὅμοιον ὄν;̓αλκιβιάδησἔμοιγε δοκεῖ, ὦ Σώκρατεσ. Σωκράτησἔχομεν οὖν εἰπεῖν ὅτι ἐστὶ τῆς ψυχῆς θειότερον ἢ τοῦτο, περὶ ὃ τὸ εἰδέναι τε καὶ φρονεῖν ἐστιν;̓αλκιβιάδησοὐκ ἔχομεν.Σωκράτηστῷ θεῷ ἄρα τοῦτ΄ ἔοικεν αὐτῆσ, καί τις εἰς τοῦτο βλέπων καὶ πᾶν τὸ θεῖον γνούσ, θεόν τε καὶ φρόνησιν, οὕτω καὶ ἑαυτὸν ἂν γνοίη μάλιστα.̓αλκιβιάδησφαίνεται.<Σωκράτησἆρ΄ οὖν, ὅθ΄ ὥσπερ κάτοπτρά ἐστι σαφέστερα τοῦ ἐν τῷ ὀφθαλμῷ ἐνόπτρου καὶ καθαρώτερα καὶ λαμπρότερα, οὕτω καὶ ὁ θεὸς τοῦ ἐν τῇ ἡμετέρᾳ ψυχῇ βελτίστου καθαρώτερόν τε καὶ λαμπρότερον τυγχάνει ὄν;̓αλκιβιάδησἔοικέ γε, ὦ Σώκρατεσ.Σωκράτησεἰς τὸν θεὸν ἄρα βλέποντες ἐκείνῳ καλλίστῳ ἐνόπτρῳ χρῴμεθ΄ ἂν καὶ τῶν ἀνθρωπίνων εἰς τὴν ψυχῆς ἀρετήν, καὶ οὕτως ἂν μάλιστα ὁρῷμεν καὶ γιγνώσκοιμεν ἡμᾶς αὐτούσ.̓αλκιβιάδησναί.>Σωκράτηστὸ δὲ γιγνώσκειν αὑτὸν ὡμολογοῦμεν σωφροσύνην εἶναι;̓αλκιβιάδησπάνυ γε.Σωκράτησἆρ΄ οὖν μὴ γιγνώσκοντες ἡμᾶς αὐτοὺς μηδὲ σώφρονες ὄντες δυναίμεθ΄ ἂν εἰδέναι τὰ ἡμέτερα αὐτῶν κακά τε καὶ ἀγαθά;̓αλκιβιάδησκαὶ πῶς ἂν τοῦτο γένοιτο, ὦ Σώκρατεσ; Σωκράτησἀδύνατον γὰρ ἴσως σοι φαίνεται μὴ γιγνώσκοντα ̓αλκιβιάδην τὰ ̓αλκιβιάδου γιγνώσκειν ὅτι ̓αλκιβιάδου ἐστίν.̓αλκιβιάδησἀδύνατον μέντοι νὴ Δία.Σωκράτησοὐδ΄ ἄρα τὰ ἡμέτερα ὅτι ἡμέτερα, εἰ μηδ΄ ἡμᾶς αὐτούσ;̓αλκιβιάδησπῶς γάρ;Σωκράτησεἰ δ΄ ἄρα μηδὲ τὰ ἡμέτερα, οὐδὲ τὰ τῶν ἡμετέρων;̓αλκιβιάδησοὐ φαίνεται.Σωκράτησοὐκ ἄρα πάνυ τι ὀρθῶς ὡμολογοῦμεν ὁμολογοῦντες ἄρτι εἶναί τινας οἳ ἑαυτοὺς μὲν οὐ γιγνώσκουσιν, τὰ δ΄ αὑτῶν, ἄλλους δὲ τὰ τῶν ἑαυτῶν. ἔοικε γὰρ πάντα ταῦτα εἶναι κατιδεῖν ἑνός τε καὶ μιᾶς τέχνησ, αὑτόν, τὰ αὑτοῦ, τὰ τῶν ἑαυτοῦ.̓αλκιβιάδησκινδυνεύει.Σωκράτησὅστις δὲ τὰ αὑτοῦ ἀγνοεῖ, καὶ τὰ τῶν ἄλλων που ἂν ἀγνοοῖ κατὰ ταὐτά.̓αλκιβιάδηστί μήν;Σωκράτησοὐκοῦν εἰ τὰ τῶν ἄλλων, καὶ τὰ τῶν πόλεων ἀγνοήσει.̓αλκιβιάδησἀνάγκη.Σωκράτησοὐκ ἄρ΄ ἂν γένοιτο ὁ τοιοῦτος ἀνὴρ πολιτικόσ.̓αλκιβιάδησοὐ δῆτα.Σωκράτησοὐ μὴν οὐδ΄ οἰκονομικός γε. ̓αλκιβιάδησοὐ δῆτα.Σωκράτησοὐδέ γε εἴσεται ὅτι πράττει.̓αλκιβιάδησοὐ γὰρ οὖν.Σωκράτησὁ δὲ μὴ εἰδὼς οὐχ ἁμαρτήσεται;̓αλκιβιάδησπάνυ γε.Σωκράτησἐξαμαρτάνων δὲ οὐ κακῶς πράξει ἰδίᾳ τε καὶ δημοσίᾳ;̓αλκιβιάδησπῶς δ΄ οὔ;Σωκράτησκακῶς δὲ πράττων οὐκ ἄθλιοσ;̓αλκιβιάδησσφόδρα γε.Σωκράτηστί δ΄ οἷς οὗτος πράττει;̓αλκιβιάδησκαὶ οὗτοι.Σωκράτησοὐκ ἄρα οἷόν τε, ἐὰν μή τις σώφρων καὶ ἀγαθὸς ᾖ, εὐδαίμονα εἶναι. ̓αλκιβιάδησοὐχ οἷόν τε.Σωκράτησοἱ ἄρα κακοὶ τῶν ἀνθρώπων ἄθλιοι.̓αλκιβιάδησσφόδρα γε.Σωκράτησοὐκ ἄρα οὐδ΄ ὁ πλουτήσας ἀθλιότητος ἀπαλλάττεται, ἀλλ΄ ὁ σωφρονήσασ.̓αλκιβιάδησφαίνεται.Σωκράτησοὐκ ἄρα τειχῶν οὐδὲ τριήρων οὐδὲ νεωρίων δέονται αἱ πόλεισ, ὦ ̓αλκιβιάδη, εἰ μέλλουσιν εὐδαιμονήσειν, οὐδὲ πλήθους οὐδὲ μεγέθους ἄνευ ἀρετῆσ.̓αλκιβιάδησοὐ μέντοι.Σωκράτησεἰ δὴ μέλλεις τὰ τῆς πόλεως πράξειν ὀρθῶς καὶ καλῶσ, ἀρετῆς σοι μεταδοτέον τοῖς πολίταισ.̓αλκιβιάδησπῶς γὰρ οὔ;Σωκράτησδύναιτο δ΄ ἄν τις μεταδιδόναι ὃ μὴ ἔχοι;̓αλκιβιάδησκαὶ πῶσ;Σωκράτησαὐτῷ ἄρα σοὶ πρῶτον κτητέον ἀρετήν, καὶ ἄλλῳ ὃς μέλλει μὴ ἰδίᾳ μόνον αὑτοῦ τε καὶ τῶν αὑτοῦ ἄρξειν καὶ ἐπιμελήσεσθαι, ἀλλὰ πόλεως καὶ τῶν τῆς πόλεωσ.̓αλκιβιάδησἀληθῆ λέγεισ.Σωκράτησοὐκ ἄρα ἐξουσίαν σοι οὐδ΄ ἀρχὴν παρασκευαστέον σαυτῷ ποιεῖν ὅτι ἂν βούλῃ, οὐδὲ τῇ πόλει, ἀλλὰ δικαιοσύνην καὶ σωφροσύνην.̓αλκιβιάδησφαίνεται. Σωκράτησδικαίως μὲν γὰρ πράττοντες καὶ σωφρόνως σύ τε καὶ ἡ πόλις θεοφιλῶς πράξετε.̓αλκιβιάδησεἰκός γε.Σωκράτησκαὶ ὅπερ γε ἐν τοῖς πρόσθεν ἐλέγομεν, εἰς τὸ θεῖον καὶ λαμπρὸν ὁρῶντες πράξετε.̓αλκιβιάδησφαίνεται.Σωκράτησἀλλὰ μὴν ἐνταῦθά γε βλέποντες ὑμᾶς τε αὐτοὺς καὶ τὰ ὑμέτερα ἀγαθὰ κατόψεσθε καὶ γνώσεσθε.̓αλκιβιάδησναί.Σωκράτησοὐκοῦν ὀρθῶς τε καὶ εὖ πράξετε;̓αλκιβιάδησναί. Σωκράτησἀλλὰ μὴν οὕτω γε πράττοντας ὑμᾶς ἐθέλω ἐγγυήσασθαι ἦ μὴν εὐδαιμονήσειν.̓αλκιβιάδησἀσφαλὴς γὰρ εἶ ἐγγυητήσ.Σωκράτησἀδίκως δέ γε πράττοντεσ, εἰς τὸ ἄθεον καὶ σκοτεινὸν βλέποντεσ, ὡς τὰ εἰκότα, ὅμοια τούτοις πράξετε ἀγνοοῦντες ὑμᾶς αὐτούσ.̓αλκιβιάδησἔοικεν.Σωκράτησὧι γὰρ <ἄν>, ὦ φίλε ̓αλκιβιάδη, ἐξουσία μὲν ᾖ ποιεῖν ὃ βούλεται, νοῦν δὲ μὴ ἔχῃ, τί τὸ εἰκὸς συμβαίνειν, ἰδιώτῃ ἢ καὶ πόλει; οἷον νοσοῦντι ἐξουσίας οὔσης δρᾶν ὃ βούλεται, νοῦν ἰατρικὸν μὴ ἔχοντι, τυραννοῦντι δὲ ὡς μηδὲν ἐπιπλήττοι τις αὐτῷ, τί τὸ συμβησόμενον; ἆρ΄ οὐχ, ὡς τὸ εἰκόσ, διαφθαρῆναι τὸ σῶμα;̓αλκιβιάδησἀληθῆ λέγεισ.Σωκράτηστί δ΄ ἐν νηί, εἴ τῳ ἐξουσία εἴη ποιεῖν ὃ δοκεῖ, νοῦ τε καὶ ἀρετῆς κυβερνητικῆς ἐστερημένῳ, καθορᾷς ἃ ἂν συμβαίη αὐτῷ τε καὶ τοῖς συνναύταισ;̓αλκιβιάδησἔγωγε, ὅτι γε ἀπόλοιντο πάντες ἄν.Σωκράτησοὐκοῦν ὡσαύτως ἐν πόλει τε καὶ πάσαις ἀρχαῖς καὶ ἐξουσίαις ἀπολειπομέναις ἀρετῆς ἕπεται τὸ κακῶς πράττειν;̓αλκιβιάδησἀνάγκη.Σωκράτησοὐκ ἄρα τυραννίδα χρή, ὦ ἄριστε ̓αλκιβιάδη, παρασκευάζεσθαι οὔθ΄ αὑτῷ οὔτε τῇ πόλει, εἰ μέλλετε εὐδαιμονεῖν, ἀλλ΄ ἀρετήν.̓αλκιβιάδησἀληθῆ λέγεισ.Σωκράτησπρὶν δέ γε ἀρετὴν ἔχειν, τὸ ἄρχεσθαι ἄμεινον ὑπὸ τοῦ βελτίονος ἢ τὸ ἄρχειν ἀνδρί, οὐ μόνον παιδί.̓αλκιβιάδησφαίνεται.Σωκράτησοὐκοῦν τό γ΄ ἄμεινον καὶ κάλλιον;̓αλκιβιάδησναί.Σωκράτηστὸ δὲ κάλλιον πρεπωδέστερον; ̓αλκιβιάδησπῶς δ΄ οὔ;Σωκράτησπρέπει ἄρα τῷ κακῷ δουλεύειν· ἄμεινον γάρ.̓αλκιβιάδησναί.Σωκράτησδουλοπρεπὲς ἄρ΄ ἡ κακία.̓αλκιβιάδησφαίνεται.Σωκράτησἐλευθεροπρεπὲς δὲ ἡ ἀρετή.̓αλκιβιάδησναί.Σωκράτησοὐκοῦν φεύγειν χρή, ὦ ἑταῖρε, τὴν δουλοπρέπειαν;̓αλκιβιάδησμάλιστά γε, ὦ Σώκρατεσ.Σωκράτησαἰσθάνῃ δὲ νῦν πῶς ἔχεισ; ἐλευθεροπρεπῶς ἢ οὔ;̓αλκιβιάδησδοκῶ μοι καὶ μάλα σφόδρα αἰσθάνεσθαι.Σωκράτησοἶσθ΄ οὖν πῶς ἀποφεύξῃ τοῦτο τὸ περὶ σὲ νῦν; ἵνα μὴ ὀνομάζωμεν αὐτὸ ἐπὶ καλῷ ἀνδρί, ̓αλκιβιάδησἔγωγε.Σωκράτησπῶσ;̓αλκιβιάδησἐὰν βούλῃ σύ, ὦ Σώκρατεσ.Σωκράτησοὐ καλῶς λέγεισ, ὦ ̓αλκιβιάδη.̓αλκιβιάδησἀλλὰ πῶς χρὴ λέγειν;Σωκράτησὅτι ἐὰν θεὸς ἐθέλῃ.̓αλκιβιάδησλέγω δή. καὶ πρὸς τούτοις μέντοι τόδε λέγω, ὅτι κινδυνεύσομεν μεταβαλεῖν τὸ σχῆμα, ὦ Σώκρατεσ, τὸ μὲν σὸν ἐγώ, σὺ δὲ τοὐμόν· οὐ γὰρ ἔστιν ὅπως οὐ παιδαγωγήσω σε ἀπὸ τῆσδε τῆς ἡμέρασ, σὺ δ΄ ὑπ΄ ἐμοῦ παιδαγωγήσῃ. Σωκράτησὦ γενναῖε, πελαργοῦ ἄρα ὁ ἐμὸς ἔρως οὐδὲν διοίσει, εἰ παρὰ σοὶ ἐννεοττεύσας ἔρωτα ὑπόπτερον ὑπὸ τούτου πάλιν θεραπεύσεται.̓αλκιβιάδησἀλλὰ οὕτως ἔχει, καὶ ἄρξομαί γε ἐντεῦθεν τῆς δικαιοσύνης ἐπιμέλεσθαι.Σωκράτησβουλοίμην ἄν σε καὶ διατελέσαι· ὀρρωδῶ δέ, οὔ τι τῇ σῇ φύσει ἀπιστῶν, ἀλλὰ τὴν τῆς πόλεως ὁρῶν ῥώμην, μὴ ἐμοῦ τε καὶ σοῦ κρατήσῃ.