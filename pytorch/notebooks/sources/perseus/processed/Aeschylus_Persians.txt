     Χορός Τάδε μὲν Περσῶν τῶν οἰχομένων ̔ελλάδ΄ ἐς αἶαν πιστὰ καλεῖται, καὶ τῶν ἀφνεῶν καὶ πολυχρύσων ἑδράνων φύλακεσ, κατὰ πρεσβείαν οὓς αὐτὸς ἄναξ Ξέρξης βασιλεὺς Δαρειογενὴς εἵλετο χώρας ἐφορεύειν. ἀμφὶ δὲ νόστῳ τῷ  βασιλείῳ καὶ πολυχρύσου στρατιᾶς ἤδη κακόμαντις ἄγαν ὀρσολοπεῖται θυμὸς ἔσωθεν. πᾶσα γὰρ ἰσχὺς ̓ασιατογενὴς ᾤχωκε, νέον δ΄ ἄνδρα βαύ̈ζει, κοὔτε τις ἄγγελος οὔτε τις ἱππεὺς ἄστυ τὸ Περσῶν ἀφικνεῖται· οἵτε τὸ Σούσων ἠδ΄ ̓αγβατάνων καὶ τὸ παλαιὸν Κίσσιον ἕρκος προλιπόντες ἔβαν, τοὶ μὲν ἐφ΄ ἵππων. τοὶ δ΄ ἐπὶ ναῶν, πεζοί τε βάδην πολέμου στῖφος παρέχοντεσ· οἷος ̓αμίστρης ἠδ΄ ̓αρταφρένης καὶ Μεγαβάτης ἠδ΄ ̓αστάσπησ, ταγοὶ Περσῶν, βασιλῆς βασιλέως ὕποχοι μεγάλου, σοῦνται, στρατιᾶς πολλῆς ἔφοροι, τοξοδάμαντές τ΄ ἠδ΄ ἱπποβάται, φοβεροὶ μὲν ἰδεῖν, δεινοὶ δὲ μάχην ψυχῆς εὐτλήμονι δόξῃ· ̓αρτεμβάρης θ΄ ἱππιοχάρμης καὶ Μασίστρησ, ὅ τε τοξοδάμας ἐσθλὸς ̓ιμαῖοσ, Φαρανδάκης θ΄, ἵππων τ΄ ἐλατὴρ Σοσθάνησ. ἄλλους δ΄ ὁ μέγας καὶ πολυθρέμμων Νεῖλος ἔπεμψεν· Σουσισκάνησ, Πηγασταγὼν Αἰγυπτογενήσ, ὅ τε τῆς ἱερᾶς Μέμφιδος ἄρχων μέγας ̓αρσάμησ, τάς τ΄ ὠγυγίους Θήβας ἐφέπων ̓αριόμαρδοσ, καὶ ἑλειοβάται ναῶν ἐρέται δεινοὶ πλῆθός τ΄ ἀνάριθμοι.  ἁβροδιαίτων δ΄ ἕπεται Λυδῶν ὄχλοσ, οἵ τ΄ ἐπίπαν ἠπειρογενὲς κατέχουσιν ἔθνοσ, τοὺς Μητρογαθὴς ̓αρκτεύς τ΄ ἀγαθόσ, βασιλῆς δίοποι, καὶ πολύχρυσοι Σάρδεις ἐπόχους πολλοῖς ἅρμασιν ἐξορμῶσιν, δίρρυμά τε καὶ τρίρρυμα τέλη, φοβερὰν ὄψιν προσιδέσθαι. στεῦται δ΄ ἱεροῦ Τμώλου πελάται ζυγὸν ἀμφιβαλεῖν δούλιον ̔ελλάδι, Μάρδων, Θάρυβισ, λόγχης ἄκμονεσ, καὶ ἀκοντισταὶ Μυσοί· Βαβυλὼν δ΄ ἡ πολύχρυσος πάμμικτον ὄχλον πέμπει σύρδην, ναῶν τ΄ ἐπόχους καὶ τοξουλκῷ λήματι πιστούσ· τὸ μαχαιροφόρον τ΄ ἔθνος ἐκ πάσης ̓ασίας ἕπεται δειναῖς βασιλέως ὑπὸ πομπαῖσ. τοιόνδ΄ ἄνθος Περσίδος αἴας οἴχεται ἀνδρῶν, οὓς πέρι πᾶσα χθὼν ̓ασιῆτις θρέψασα πόθῳ στένεται μαλερῷ, τοκέες τ΄ ἄλοχοί θ΄ ἡμερολεγδὸν τείνοντα χρόνον τρομέονται.      Χορός πεπέρακεν μὲν ὁ περσέπτολις ἤδη βασίλειος στρατὸς εἰς ἀν- τίπορον γείτονα χώραν, λινοδέσμῳ σχεδίᾳ πορθ- μὸν ἀμείψας ̓αθαμαντίδος ̔́ελλασ, πολύγομφον ὅδισμα ζυγὸν ἀμφιβαλὼν αὐχένι πόντου.   Χορός πολυάνδρου δ΄ ̓ασίας θούριος ἄρχων ἐπὶ πᾶσαν χθόνα ποιμα- νόριον θεῖον ἐλαύνει διχόθεν, πεζονόμον τ΄ ἔκ τε θαλάσσασ, ἐχυροῖσι πεποιθὼς στυφελοῖς ἐφέταισ, χρυ- σογόνου γενεᾶς ἰσόθεος φώσ.   Χορός κυάνεον δ΄ ὄμμασι λεύσσων φονίου δέργμα δράκοντοσ, πολύχειρ καὶ πολυναύτασ, Σύριόν θ΄ ἅρμα διώκων, ἐπάγει δουρικλύτοις ἀν- δράσι τοξόδαμνον ̓́αρη.   Χορός δόκιμος δ΄ οὔτις ὑποστὰς μεγάλῳ ῥεύματι φωτῶν ἐχυροῖς ἕρκεσιν εἴργειν ἄμαχον κῦμα θαλάσσασ· ἀπρόσοιστος γὰρ ὁ Περσᾶν στρατὸς ἀλκίφρων τε λαόσ.   Χορός θεόθεν γὰρ κατὰ Μοῖρ΄ ἐκράτησεν τὸ παλαι- όν, ἐπέσκηψε δὲ Πέρσαις πολέμους πυργοδαί̈κτους διέπειν ἱππιοχάρμας τε κλόνους πόλεών τ΄ ἀναστάσεισ.   Χορός ἔμαθον δ΄  εὐρυπόροι- ο θαλάσσας πολιαι- νομένας πνεύματι λάβρῳ ἐσορᾶν πόντιον ἄλσοσ, πίσυνοι λεπτοδόμοις πεί- σμασι λα- οπόροις τε μαχαναῖσ.   Χορός δολόμητιν δ΄ ἀπάταν θεοῦ τίς ἀνὴρ θνατὸς ἀλύξει; τίς ὁ κραιπνῷ ποδὶ πήδη- μα τόδ΄ εὐπετῶς ἀνᾴσσων;   Χορός φιλόφρων γὰρ παρασαίνει βροτὸν εἰς ἄρκυας ̓́ατα, τόθεν οὐκ ἔστιν ὕπερθέν νιν ἄνατον ἐξαλύξαι.   Χορός ταῦτά μοι μελαγχίτων φρὴν ἀμύσσεται φόβῳ, ὀᾶ, Περσικοῦ στρατεύματος τοῦδε, μὴ πόλις πύθη- ται κένανδρον μέγ΄ ἄστυ Σουσίδοσ,   Χορός καὶ τὸ Κισσίων πόλισμ΄ ἀντίδουπον ᾄσεται, ὀᾶ, τοῦτ΄ ἔπος γυναικοπλη- θὴς ὅμιλος ἀπύων, βυσσίνοις δ΄ ἐν πέπλοις πέσῃ λακίσ.   Χορός πᾶς γὰρ ἱππηλάτας καὶ πεδοστιβὴς λεὼς σμῆνος ὣς ἐκλέλοιπεν μελισ- σᾶν σὺν ὀρχάμῳ στρατοῦ, τὸν ἀμφίζευκτον ἐξαμείψας ἀμφοτέρας ἅλιον πρῶνα κοινὸν αἴασ.   Χορός λέκτρα δ΄ ἀνδρῶν πόθῳ πίμπλαται δακρύμασιν· Περσίδες δ΄ ἁβροπενθεῖς ἑκά- στα πόθῳ φιλάνορι τὸν αἰχμάεντα θοῦρον εὐνα- τῆρ΄ ἀποπεμψαμένα λείπεται μονόζυξ.   Χορός ἀλλ΄ ἄγε, Πέρσαι, τόδ΄ ἐνεζόμενοι στέγος ἀρχαῖον, φροντίδα κεδνὴν καὶ βαθύβουλον θώμεθα, χρεία δὲ προσήκει, πῶς ἄρα πράσσει Ξέρξης βασιλεὺς Δαρειογενήσ, τὸ πατρωνύμιον γένος ἡμέτερον· πότερον τόξου ῥῦμα τὸ νικῶν, ἢ δορικράνου λόγχης ἰσχὺς κεκράτηκεν. ἀλλ΄  ἥδε θεῶν ἴσον ὀφθαλμοῖς φάος ὁρμᾶται μήτηρ βασιλέωσ, βασίλεια δ΄ ἐμή· προσπίτνω· καὶ προσφθόγγοις δὲ χρεὼν αὐτὴν πάντας μύθοισι προσαυδᾶν.    Χορός ὦ βαθυζώνων ἄνασσα Περσίδων ὑπερτάτη, μῆτερ ἡ Ξέρξου γεραιά, χαῖρε, Δαρείου γύναι· θεοῦ μὲν εὐνάτειρα Περσῶν, θεοῦ δὲ καὶ μήτηρ ἔφυσ, εἴ τι μὴ δαίμων παλαιὸς νῦν μεθέστηκε στρατῷ.       ̓́ατοσσα ταῦτα δὴ λιποῦσ΄ ἱκάνω χρυσεοστόλμους δόμους καὶ τὸ Δαρείου τε κἀμὸν κοινὸν εὐνατήριον. κἀμὲ καρδίαν ἀμύσσει φροντίσ·  ἐς δ΄ ὑμᾶς ἐρῶ μῦθον οὐδαμῶς ἐμαυτῆς οὖσ΄ ἀδείμαντοσ, φίλοι, μὴ μέγας πλοῦτος κονίσας οὖδας ἀντρέψῃ ποδὶ ὄλβον, ὃν Δαρεῖος ἦρεν οὐκ ἄνευ θεῶν τινοσ. ταῦτά μοι διπλῆ μέριμνα φραστός ἐστιν ἐν φρεσίν, μήτε χρημάτων ἀνάνδρων πλῆθος ἐν τιμῇ σέβειν μήτ΄ ἀχρημάτοισι λάμπειν φῶς ὅσον σθένος πάρα. ἔστι γὰρ πλοῦτός γ΄ ἀμεμφήσ, ἀμφὶ δ΄ ὀφθαλμῷ φόβοσ· ὄμμα γὰρ δόμων νομίζω δεσπότου παρουσίαν. πρὸς τάδ΄ ὡς οὕτως ἐχόντων τῶνδε, σύμβουλοι λόγου τοῦδέ μοι γένεσθε, Πέρσαι, γηραλέα πιστώματα· πάντα γὰρ τὰ κέδν΄ ἐν ὑμῖν ἐστί μοι βουλεύματα.   Χορός εὖ τόδ΄ ἴσθι, γῆς ἄνασσα τῆσδε, μή σε δὶς φράσαι μήτ΄ ἔπος μήτ΄ ἔργον ὧν ἂν δύναμις ἡγεῖσθαι θέλῃ· εὐμενεῖς γὰρ ὄντας ἡμᾶς τῶνδε συμβούλους καλεῖσ.     ̓́ατοσσα πολλοῖς μὲν αἰεὶ νυκτέροις ὀνείρασιν ξύνειμ΄, ἀφ΄ οὗπερ παῖς ἐμὸς στείλας στρατὸν ̓ιαόνων γῆν οἴχεται πέρσαι θέλων· ἀλλ΄ οὔτι πω τοιόνδ΄ ἐναργὲς εἰδόμην ὡς τῆς πάροιθεν εὐφρόνησ· λέξω δέ σοι. ἐδοξάτην μοι δύο γυναῖκ΄ εὐείμονε, ἡ μὲν πέπλοισι Περσικοῖς ἠσκημένη, ἡ δ΄ αὖτε Δωρικοῖσιν, εἰς ὄψιν μολεῖν, μεγέθει τε τῶν νῦν ἐκπρεπεστάτα πολύ, κάλλει τ΄ ἀμώμω, καὶ κασιγνήτα γένους ταὐτοῦ· πάτραν δ΄ ἔναιον ἡ μὲν ̔ελλάδα κλήρῳ λαχοῦσα γαῖαν, ἡ δὲ βάρβαρον. τούτω στάσιν τιν΄, ὡς ἐγὼ ΄δόκουν ὁρᾶν, τεύχειν ἐν ἀλλήλαισι· παῖς δ΄ ἐμὸς μαθὼν κατεῖχε κἀπράυνεν, ἅρμασιν δ΄ ὕπο ζεύγνυσιν αὐτὼ καὶ λέπαδν΄ ἐπ΄ αὐχένων τίθησι.  χἠ μὲν τῇδ΄ ἐπυργοῦτο στολῇ ἐν ἡνίαισί τ΄ εἶχεν εὔαρκτον στόμα, ἡ δ΄ ἐσφάδαζε, καὶ χεροῖν ἔντη δίφρου διασπαράσσει καὶ ξυναρπάζει βίᾳ ἄνευ χαλινῶν καὶ ζυγὸν θραύει μέσον. πίπτει δ΄ ἐμὸς παῖσ, καὶ πατὴρ παρίσταται Δαρεῖος οἰκτείρων σφε· τὸν δ΄ ὅπως ὁρᾷ Ξέρξησ, πέπλους ῥήγνυσιν ἀμφὶ σώματι.  καὶ ταῦτα μὲν δὴ νυκτὸς εἰσιδεῖν λέγω. ἐπεὶ δ΄ ἀνέστην καὶ χεροῖν καλλιρρόου ἔψαυσα πηγῆσ, σὺν θυηπόλῳ χερὶ βωμὸν προσέστην, ἀποτρόποισι δαίμοσιν θέλουσα θῦσαι πέλανον, ὧν τέλη τάδε. ὁρῶ δὲ φεύγοντ΄ αἰετὸν πρὸς ἐσχάραν Φοίβου· φόβῳ δ΄ ἄφθογγος ἐστάθην, φίλοι· μεθύστερον δὲ κίρκον εἰσορῶ δρόμῳ πτεροῖς ἐφορμαίνοντα καὶ χηλαῖς κάρα τίλλονθ΄· ὁ δ΄ οὐδὲν ἄλλο γ΄ ἢ πτήξας δέμας παρεῖχε.  ταῦτ΄ ἔμοιγε δείματ΄ εἰσιδεῖν, ὑμῖν δ΄ ἀκούειν.  εὖ γὰρ ἴστε, παῖς ἐμὸς πράξας μὲν εὖ θαυμαστὸς ἂν γένοιτ΄ ἀνήρ, κακῶς δὲ πράξασ, οὐχ ὑπεύθυνος πόλει, σωθεὶς δ΄ ὁμοίως τῆσδε κοιρανεῖ χθονόσ.     Χορός οὔ σε βουλόμεσθα, μῆτερ, οὔτ΄ ἄγαν φοβεῖν λόγοις οὔτε θαρσύνειν. θεοὺς δὲ προστροπαῖς ἱκνουμένη, εἴ τι φλαῦρον εἶδεσ, αἰτοῦ τῶνδ΄ ἀποτροπὴν τελεῖν, τὰ δ΄ ἀγάθ΄ ἐκτελῆ γενέσθαι σοί τε καὶ τέκνοις σέθεν καὶ πόλει φίλοις τε πᾶσι.  δεύτερον δὲ χρὴ χοὰς Γῇ τε καὶ φθιτοῖς χέασθαι· πρευμενῶς δ΄ αἰτοῦ τάδε, σὸν πόσιν Δαρεῖον, ὅνπερ φὴς ἰδεῖν κατ΄ εὐφρόνην, ἐσθλά σοι πέμπειν τέκνῳ τε γῆς ἔνερθεν ἐς φάοσ, τἄμπαλιν δὲ τῶνδε γαίᾳ κάτοχα μαυροῦσθαι σκότῳ. ταῦτα θυμόμαντις ὤν σοι πρευμενῶς παρῄνεσα. εὖ δὲ πανταχῇ τελεῖν σοι τῶνδε κρίνομεν πέρι.   ̓́ατοσσα ἀλλὰ μὴν εὔνους γ΄ ὁ πρῶτος τῶνδ΄ ἐνυπνίων κριτὴς παιδὶ καὶ δόμοις ἐμοῖσι τήνδ΄ ἐκύρωσας φάτιν. ἐκτελοῖτο δὴ τὰ χρηστά· ταῦτα δ΄, ὡς ἐφίεσαι, πάντα θήσομεν θεοῖσι τοῖς τ΄ ἔνερθε γῆς φίλοισ, εὖτ΄ ἂν εἰς οἴκους μόλωμεν.  κεῖνα  δ΄ ἐκμαθεῖν θέλω, ὦ φίλοι, ποῦ τὰς ̓αθήνας φασὶν ἱδρῦσθαι χθονόσ.    Χορός τῆλε πρὸς δυσμαῖς ἄνακτος ̔ηλίου φθινασμάτων.   ̓́ατοσσα ἀλλὰ μὴν ἵμειρ΄ ἐμὸς παῖς τήνδε θηρᾶσαι πόλιν;   Χορός πᾶσα γὰρ γένοιτ΄ ἂν ̔ελλὰς βασιλέως ὑπήκοοσ.   ̓́ατοσσα ὧδέ τις πάρεστιν αὐτοῖς ἀνδροπλήθεια στρατοῦ;   Χορός καὶ στρατὸς τοιοῦτοσ, ἔρξας πολλὰ δὴ Μήδους κακά.   ̓́ατοσσα καὶ τί πρὸς τούτοισιν ἄλλο; πλοῦτος ἐξαρκὴς δόμοισ;   Χορός ἀργύρου πηγή τις αὐτοῖς ἐστι, θησαυρὸς χθονόσ.   ̓́ατοσσα πότερα γὰρ τοξουλκὸς αἰχμὴ διὰ χεροῖν αὐτοῖς πρέπει;   Χορός οὐδαμῶσ· ἔγχη σταδαῖα καὶ φεράσπιδες σαγαί.   ̓́ατοσσα τίς δὲ ποιμάνωρ ἔπεστι κἀπιδεσπόζει στρατῷ;   Χορός οὔτινος δοῦλοι κέκληνται φωτὸς οὐδ΄ ὑπήκοοι.   ̓́ατοσσα πῶς ἂν οὖν μένοιεν ἄνδρας πολεμίους ἐπήλυδασ;   Χορός ὥστε Δαρείου πολύν τε καὶ καλὸν φθεῖραι στρατόν.   ̓́ατοσσα δεινά τοι λέγεις ἰόντων τοῖς τεκοῦσι φροντίσαι.   Χορός ἀλλ΄ ἐμοὶ δοκεῖν τάχ΄ εἴσῃ πάντα νημερτῆ λόγον. τοῦδε γὰρ δράμημα φωτὸς Περσικὸν πρέπει μαθεῖν, καὶ φέρει σαφές τι πρᾶγος ἐσθλὸν ἢ κακὸν κλύειν.    ̓́αγγελος ὦ γῆς ἁπάσης ̓ασιάδος πολίσματα, ὦ Περσὶς αἶα καὶ πολὺς πλούτου λιμήν, ὡς ἐν μιᾷ πληγῇ κατέφθαρται πολὺς ὄλβοσ, τὸ Περσῶν δ΄ ἄνθος οἴχεται πεσόν. ὤμοι, κακὸν μὲν πρῶτον ἀγγέλλειν κακά· ὅμως δ΄ ἀνάγκη πᾶν ἀναπτύξαι πάθοσ, Πέρσαι· στρατὸς γὰρ πᾶς ὄλωλε βαρβάρων.      Χορός ἄνι΄ ἄνια κακὰ νεόκοτα καὶ δάι΄·. αἰαῖ, διαίνεσθε, Πέρσαι, τόδ΄ ἄχος κλύοντεσ.   ̓́αγγελος ὡς πάντα γ΄ ἔστ΄ ἐκεῖνα διαπεπραγμένα· αὐτὸς δ΄ ἀέλπτως νόστιμον βλέπω φάοσ.    Χορός ἦ μακροβίοτος ὅδε γέ τις αἰὼν ἐφάνθη γεραιοῖσ, ἀκούειν τόδε πῆμ΄ ἄελπτον.   ̓́αγγελος καὶ μὴν παρών γε κοὐ λόγους ἄλλων κλύων, Πέρσαι, φράσαιμ΄ ἂν οἷ΄ ἐπορσύνθη κακά.    Χορός ὀτοτοτοῖ, μάταν τὰ πολλὰ βέλεα παμμιγῆ γᾶς ἀπ΄ ̓ασίδος ἦλθε δᾴ- αν ἐφ΄ ̔ελλάδα χώραν.   ̓́αγγελος πλήθουσι νεκρῶν δυσπότμως ἐφθαρμένων Σαλαμῖνος ἀκταὶ πᾶς τε πρόσχωρος τόποσ.    Χορός ὀτοτοτοῖ, φίλων ἁλίδονα μέλεα πολυβαφῆ κατθανόντα λέγεις φέρε- σθαι πλάγκτ΄ ἐν διπλάκεσσιν.   ̓́αγγελος οὐδὲν γὰρ ἤρκει τόξα, πᾶς δ΄ ἀπώλλυτο στρατὸς δαμασθεὶς ναί̈οισιν ἐμβολαῖς    Χορός ἴυζ΄ ἄποτμον Πέρσαις δυσαιανῆ βοὰν δᾴοισ, ὡς πάντα παγκάκως ἔφθισαν· αἰαῖ στρατοῦ φθαρέντοσ.   ̓́αγγελος ὦ πλεῖστον ἔχθος ὄνομα Σαλαμῖνος κλύειν. φεῦ, τῶν ̓αθηνῶν ὡς στένω μεμνημένοσ.    Χορός στυγναί γ΄ ̓αθᾶναι δᾴοισ· μεμνῆσθαί τοι πάρα ὡς πολλὰς Περσίδων μάταν ἔκτισαν εὔνιδας ἠδ΄ ἀνάνδρουσ.     ̓́ατοσσα σιγῶ πάλαι δύστηνος ἐκπεπληγμένη κακοῖσ· ὑπερβάλλει γὰρ ἥδε συμφορὰ τὸ μήτε λέξαι μήτ΄ ἐρωτῆσαι πάθη. ὅμως δ΄ ἀνάγκη πημονὰς βροτοῖς φέρειν θεῶν διδόντων· πᾶν δ΄ ἀναπτύξας πάθος λέξον καταστάσ, κεἰ στένεις κακοῖς ὅμωσ. τίς οὐ τέθνηκε, τίνα δὲ καὶ πενθήσομεν τῶν ἀρχελείων, ὅστ΄ ἐπὶ σκηπτουχίᾳ ταχθεὶς ἄνανδρον τάξιν ἠρήμου θανών;   ̓́αγγελος Ξέρξης μὲν αὐτὸς ζῇ τε καὶ βλέπει φάοσ.   ̓́ατοσσα ἐμοῖς μὲν εἶπας δώμασιν φάος μέγα καὶ λευκὸν ἦμαρ νυκτὸς ἐκ μελαγχίμου.   ̓́αγγελος ̓αρτεμβάρης δὲ μυρίας ἵππου βραβεὺς στύφλους παρ΄ ἀκτὰς θείνεται Σιληνιῶν. χὠ χιλίαρχος Δαδάκης πληγῇ δορὸς πήδημα κοῦφον ἐκ νεὼς ἀφήλατο· Τενάγων τ΄ ἀριστεὺς Βακτρίων ἰθαιγενὴς θαλασσόπληκτον νῆσον Αἴαντος πολεῖ. Λίλαιοσ, ̓αρσάμης τε κ̓αργήστης τρίτοσ, οἵδ΄ ἀμφὶ νῆσον τὴν πελειοθρέμμονα δινούμενοι ΄κύρισσον ἰσχυρὰν χθόνα· πηγαῖς τε Νείλου γειτονῶν Αἰγυπτίου ̓αρκτεύσ, ̓αδεύησ, καὶ φερεσσάκης τρίτος Φαρνοῦχοσ, οἵδε ναὸς ἐκ μιᾶς πέσον. Χρυσεὺς Μάταλλος μυριόνταρχος θανών, ἵππου μελαίνης ἡγεμὼν τρισμυρίασ, πυρρὰν ζαπληθῆ δάσκιον γενειάδα ἔτεγγ΄, ἀμείβων χρῶτα πορφυρέᾳ βαφῇ. καὶ Μᾶγος ̓́αραβοσ, ̓αρτάβης τε Βάκτριοσ, σκληρᾶς μέτοικος γῆσ, ἐκεῖ κατέφθιτο. ̓́αμιστρις ̓αμφιστρεύς τε πολύπονον δόρυ νωμῶν, ὅ τ΄ ἐσθλὸς ̓αριόμαρδος Σάρδεσι πένθος παρασχών, Σεισάμης θ΄ ὁ Μύσιοσ, Θάρυβίς τε πεντήκοντα πεντάκις νεῶν ταγόσ, γένος Λυρναῖοσ, εὐειδὴς ἀνήρ, κεῖται θανὼν δείλαιος οὐ μάλ΄  εὐτυχῶσ· Συέννεσίς τε πρῶτος εἰς εὐψυχίαν, Κιλίκων ἄπαρχοσ, εἷς ἀνὴρ πλεῖστον πόνον ἐχθροῖς παρασχών εὐκλεῶς ἀπώλετο. τοσόνδε ταγῶν νῦν ὑπεμνήσθην πέρι. πολλῶν παρόντων δ΄ ὀλίγ΄  ἀπαγγέλλω κακά.    ̓́ατοσσα αἰαῖ, κακῶν ὕψιστα δὴ κλύω τάδε, αἴσχη τε Πέρσαις καὶ λιγέα κωκύματα. ἀτὰρ φράσον μοι τοῦτ΄ ἀναστρέψας πάλιν· πόσον δὲ πλῆθος ἦν νεῶν ̔ελληνίδων, ὥστ΄ ἀξιῶσαι Περσικῷ στρατεύματι μάχην συνάψαι ναί̈οισιν ἐμβολαῖσ;   ̓́αγγελος πλήθους μὲν ἂν σάφ΄ ἴσθ΄ ἕκατι βάρβαρον ναυσὶν κρατῆσαι.  καὶ γὰρ ̔́ελλησιν μὲν ἦν ὁ πᾶς ἀριθμὸς ἐς τριακάδας δέκα ναῶν, δεκὰς δ΄ ἦν τῶνδε χωρὶς ἔκκριτοσ· Ξέρξῃ δέ, καὶ γὰρ οἶδα, χιλιὰς μὲν ἦν ὧν ἦγε πλῆθοσ, αἱ δ΄ ὑπέρκοποι τάχει ἑκατὸν δὶς ἦσαν ἑπτά θ΄· ὧδ΄ ἔχει λόγοσ. μή σοι δοκοῦμεν τῇδε λειφθῆναι μάχῃ; ἀλλ΄ ὧδε δαίμων τις κατέφθειρε στρατόν, τάλαντα βρίσας οὐκ ἰσορρόπῳ τύχῃ. θεοὶ πόλιν σῴζουσι Παλλάδος θεᾶσ.   ̓́ατοσσα ἔτ΄ ἆρ΄ ̓αθηνῶν ἔστ΄ ἀπόρθητος πόλισ;   ̓́αγγελος ἀνδρῶν γὰρ ὄντων ἕρκος ἐστὶν ἀσφαλέσ.   ̓́ατοσσα ἀρχὴ δὲ ναυσὶ συμβολῆς τίς ἦν, φράσον· τίνες κατῆρξαν, πότερον ̔́ελληνεσ, μάχησ, ἢ παῖς ἐμόσ, πλήθει καταυχήσας νεῶν;    ̓́αγγελος ἦρξεν μέν, ὦ δέσποινα, τοῦ παντὸς κακοῦ φανεὶς ἀλάστωρ ἢ κακὸς δαίμων ποθέν. ἀνὴρ γὰρ  ̔́ελλην ἐξ ̓αθηναίων στρατοῦ ἐλθὼν ἔλεξε παιδὶ σῷ Ξέρξῃ τάδε, ὡς εἰ μελαίνης νυκτὸς ἵξεται κνέφασ, ̔́ελληνες οὐ μενοῖεν, ἀλλὰ σέλμασιν ναῶν ἐπανθορόντες ἄλλος ἄλλοσε δρασμῷ κρυφαίῳ βίοτον ἐκσωσοίατο. ὁ δ΄ εὐθὺς ὡς ἤκουσεν, οὐ ξυνεὶς δόλον ̔́ελληνος ἀνδρὸς οὐδὲ τὸν θεῶν φθόνον, πᾶσιν προφωνεῖ τόνδε ναυάρχοις λόγον, εὖτ΄ ἂν φλέγων ἀκτῖσιν ἥλιος χθόνα λήξῃ, κνέφας δὲ τέμενος αἰθέρος λάβῃ, τάξαι νεῶν στῖφος μὲν ἐν στοίχοις τρισὶν ἔκπλους φυλάσσειν καὶ πόρους ἁλιρρόθουσ, ἄλλας δὲ κύκλῳ νῆσον Αἴαντος πέριξ· ὡς εἰ μόρον φευξοίαθ΄ ̔́ελληνες κακόν, ναυσὶν κρυφαίως δρασμὸν εὑρόντες τινά, πᾶσιν στέρεσθαι κρατὸς ἦν προκείμενον. τοσαῦτ΄ ἔλεξε κάρθ΄ ὑπ΄ εὐθύμου φρενόσ· οὐ γὰρ τὸ μέλλον ἐκ θεῶν ἠπίστατο. οἱ δ΄ οὐκ ἀκόσμωσ, ἀλλὰ πειθάρχῳ φρενὶ δεῖπνόν τ΄  ἐπορσύνοντο, ναυβάτης τ΄  ἀνὴρ τροποῦτο κώπην σκαλμὸν ἀμφ΄ εὐήρετμον. ἐπεὶ δὲ φέγγος ἡλίου κατέφθιτο καὶ νὺξ ἐπῄει, πᾶς ἀνὴρ κώπης ἄναξ ἐς ναῦν ἐχώρει πᾶς θ΄ ὅπλων ἐπιστάτησ· τάξις δὲ τάξιν παρεκάλει νεὼς μακρᾶσ· πλέουσι δ΄ ὡς ἕκαστος ἦν τεταγμένοσ, καὶ πάννυχοι δὴ διάπλοον καθίστασαν ναῶν  ἄνακτες πάντα  ναυτικὸν λεών. καὶ νὺξ ἐχώρει, κοὐ μάλ΄ ̔ελλήνων στρατὸς κρυφαῖον ἔκπλουν οὐδαμῇ καθίστατο· ἐπεί γε μέντοι λευκόπωλος ἡμέρα πᾶσαν κατέσχε γαῖαν εὐφεγγὴς ἰδεῖν, πρῶτον μὲν ἠχῇ κέλαδος ̔ελλήνων πάρα μολπηδὸν ηὐφήμησεν, ὄρθιον δ΄ ἅμα ἀντηλάλαξε νησιώτιδος πέτρας ἠχώ· φόβος δὲ πᾶσι βαρβάροις παρῆν γνώμης ἀποσφαλεῖσιν· οὐ γὰρ ὡς φυγῇ παιᾶν΄ ἐφύμνουν σεμνὸν ̔́ελληνες τότε, ἀλλ΄ ἐς μάχην ὁρμῶντες εὐψύχῳ θράσει·  σάλπιγξ δ΄ ἀϋτῇ πάντ΄ ἐκεῖν΄ ἐπέφλεγεν. εὐθὺς δὲ κώπης ῥοθιάδος ξυνεμβολῇ ἔπαισαν ἅλμην βρύχιον ἐκ κελεύματοσ, θοῶς δὲ πάντες ἦσαν ἐκφανεῖς ἰδεῖν. τὸ δεξιὸν μὲν πρῶτον εὐτάκτως κέρας ἡγεῖτο κόσμῳ, δεύτερον δ΄ ὁ πᾶς στόλος ἐπεξεχώρει, καὶ παρῆν ὁμοῦ κλύειν πολλὴν βοήν, ὦ παῖδες ̔ελλήνων ἴτε, ἐλευθεροῦτε πατρίδ΄, ἐλευθεροῦτε δὲ παῖδασ, γυναῖκασ, θεῶν τέ πατρῴων ἕδη, θήκας τε προγόνων· νῦν ὑπὲρ πάντων ἀγών. καὶ μὴν παρ΄ ἡμῶν Περσίδος γλώσσης ῥόθος ὑπηντίαζε, κοὐκέτ΄ ἦν μέλλειν ἀκμή. εὐθὺς δὲ ναῦς ἐν νηὶ χαλκήρη στόλον ἔπαισεν· ἦρξε δ΄ ἐμβολῆς ̔ελληνικὴ ναῦσ, κἀποθραύει πάντα Φοινίσσης νεὼς κόρυμβ΄, ἐπ΄ ἄλλην δ΄ ἄλλος ηὔθυνεν δόρυ. τὰ πρῶτα μέν νυν ῥεῦμα Περσικοῦ στρατοῦ ἀντεῖχεν· ὡς δὲ πλῆθος ἐν στενῷ νεῶν ἤθροιστ΄ ἀρωγὴ δ΄ οὔτις ἀλλήλοις παρῆν, αὐτοὶ δ΄ ὑφ΄ αὑτῶν ἐμβόλοις χαλκοστόμοις παίοντ΄, ἔθραυον πάντα κωπήρη στόλον, ̔ελληνικαί τε νῆες οὐκ ἀφρασμόνως κύκλῳ πέριξ ἔθεινον, ὑπτιοῦτο δὲ σκάφη νεῶν, θάλασσα δ΄ οὐκέτ΄ ἦν ἰδεῖν, ναυαγίων πλήθουσα καὶ φόνου βροτῶν. ἀκταὶ δὲ νεκρῶν χοιράδες τ΄ ἐπλήθυον, φυγῇ δ΄ ἀκόσμῳ πᾶσα ναῦς ἠρέσσετο, ὅσαιπερ ἦσαν βαρβάρου στρατεύματοσ. τοὶ δ΄ ὥστε θύννους ἤ τιν΄ ἰχθύων βόλον ἀγαῖσι κωπῶν θραύμασίν τ΄ ἐρειπίων ἔπαιον, ἐρράχιζον· οἰμωγὴ δ΄ ὁμοῦ κωκύμασιν κατεῖχε πελαγίαν ἅλα, ἕως κελαινῆς νυκτὸς ὄμμ΄ ἀφείλετο. κακῶν δὲ πλῆθοσ, οὐδ΄ ἂν εἰ δέκ΄ ἤματα στοιχηγοροίην, οὐκ ἂν ἐκπλήσαιμί σοι. εὖ γὰρ τόδ΄ ἴσθι, μηδάμ΄ ἡμέρᾳ μιᾷ πλῆθος τοσουτάριθμον ἀνθρώπων θανεῖν.    ̓́ατοσσα αἰαῖ, κακῶν δὴ πέλαγος ἔρρωγεν μέγα Πέρσαις τε καὶ πρόπαντι βαρβάρων γένει.   ̓́αγγελος εὖ νυν τόδ΄ ἴσθι, μηδέπω μεσοῦν κακόν· τοιάδ΄ ἐπ΄ αὐτοῖς ἦλθε συμφορὰ πάθους ὡς τοῖσδε καὶ δὶς ἀντισηκῶσαι ῥοπῇ.   ̓́ατοσσα καὶ τίς γένοιτ΄ ἂν τῆσδ΄ ἔτ΄ ἐχθίων τύχη; λέξον τίν΄ αὖ φὴς τήνδε συμφορὰν στρατῷ ἐλθεῖν κακῶν ῥέπουσαν ἐς τὰ μάσσονα.   ̓́αγγελος Περσῶν ὅσοιπερ ἦσαν ἀκμαῖοι φύσιν, ψυχήν τ΄ ἄριστοι κεὐγένειαν ἐκπρεπεῖσ, αὐτῷ τ΄ ἄνακτι πίστιν ἐν πρώτοις ἀεί, τεθνᾶσιν αἰσχρῶς δυσκλεεστάτῳ μόρῳ.   ̓́ατοσσα οἲ ΄γὼ τάλαινα συμφορᾶς κακῆσ, φίλοι. ποίῳ μόρῳ δὲ τούσδε φὴς ὀλωλέναι;   ̓́αγγελος νῆσός τις ἔστι πρόσθε Σαλαμῖνος τόπων, βαιά, δύσορμος ναυσίν, ἣν ὁ φιλόχορος Πὰν ἐμβατεύει, ποντίας ἀκτῆς ἔπι. ἐνταῦθα πέμπει τούσδ΄, ὅπωσ, ὅταν νεῶν φθαρέντες ἐχθροὶ νῆσον ἐκσῳζοίατο, κτείνοιεν εὐχείρωτον ̔ελλήνων στρατόν, φίλους δ΄ ὑπεκσῴζοιεν ἐναλίων πόρων, κακῶς τὸ μέλλον ἱστορῶν. ὡς γὰρ θεὸς ναῶν ἔδωκε κῦδος  ̔́ελλησιν μάχησ, αὐθημερὸν φράξαντες εὐχάλκοις δέμας ὅπλοισι ναῶν ἐξέθρῳσκον· ἀμφὶ δὲ κυκλοῦντο πᾶσαν νῆσον, ὥστ΄ ἀμηχανεῖν ὅποι τράποιντο.  πολλὰ μὲν γὰρ ἐκ χερῶν πέτροισιν ἠράσσοντο, τοξικῆς τ΄ ἄπο θώμιγγος ἰοὶ προσπίτνοντές ὤλλυσαν· τέλος δ΄ ἐφορμηθέντες ἐξ ἑνὸς ῥόθου παίουσι, κρεοκοποῦσι δυστήνων μέλη, ἕως ἁπάντων ἐξαπέφθειραν βίον. Ξέρξης δ΄  ἀνῴμωξεν κακῶν ὁρῶν βάθοσ· ἕδραν γὰρ εἶχε παντὸς εὐαγῆ στρατοῦ, ὑψηλὸν ὄχθον ἄγχι πελαγίας ἁλόσ· ῥήξας δὲ πέπλους κἀνακωκύσας λιγύ, πεζῷ παραγγείλας ἄφαρ στρατεύματι, ἵησ΄  ἀκόσμῳ ξὺν φυγῇ.  τοιάνδε σοι πρὸς τῇ πάροιθε συμφορὰν πάρα στένειν.    ̓́ατοσσα ὦ στυγνὲ δαῖμον, ὡς ἄρ΄ ἔψευσας φρενῶν Πέρσασ· πικρὰν δὲ παῖς ἐμὸς τιμωρίαν κλεινῶν ̓αθηνῶν ηὗρε, κοὐκ ἀπήρκεσαν οὓς πρόσθε Μαραθὼν βαρβάρων ἀπώλεσεν· ὧν ἀντίποινα παῖς ἐμὸς πράξειν δοκῶν τοσόνδε πλῆθος πημάτων ἐπέσπασεν. σὺ δ΄ εἰπέ, ναῶν αἳ πεφεύγασιν μόρον, ποῦ τάσδ΄ ἔλειπεσ· οἶσθα σημῆναι τορῶσ;    ̓́αγγελος ναῶν γε ταγοὶ τῶν λελειμμένων σύδην κατ΄ οὖρον οὐκ εὔκοσμον αἴρονται φυγήν· στρατὸς δ΄ ὁ λοιπὸς ἔν τε Βοιωτῶν χθονὶ διώλλυθ΄, οἱ μὲν ἀμφὶ κρηναῖον γάνος δίψῃ πονοῦντεσ, οἱ δ΄ ὑπ΄ ἄσθματος κενοὶ διεκπερῶμεν ἔς τε Φωκέων χθόνα καὶ Δωρίδ΄ αἶαν, Μηλιᾶ τε κόλπον, οὗ Σπερχειὸς ἄρδει πεδίον εὐμενεῖ ποτῷ· κἀντεῦθεν ἡμᾶς γῆς ̓αχαιίδος πέδον καὶ Θεσσαλῶν πόλεις ὑπεσπανισμένους βορᾶς ἐδέξαντ΄· ἔνθα δὴ πλεῖστοι ΄θάνον δίψῃ τε λιμῷ τ΄· ἀμφότερα γὰρ ἦν τάδε. Μαγνητικὴν δὲ γαῖαν ἔς τε Μακεδόνων χώραν ἀφικόμεσθ΄, ἐπ΄ ̓αξίου πόρον, Βόλβης θ΄ ἕλειον δόνακα, Πάγγαιόν τ΄ ὄροσ, ̓ηδωνίδ΄ αἶαν· νυκτὶ δ΄  ἐν ταύτῃ θεὸς χειμῶν΄ ἄωρον ὦρσε, πήγνυσιν δὲ πᾶν ῥέεθρον ἁγνοῦ Στρυμόνοσ.  θεοὺς δέ τις τὸ πρὶν νομίζων οὐδαμοῦ τότ΄ ηὔχετο λιταῖσι, γαῖαν οὐρανόν τε προσκυνῶν. ἐπεὶ δὲ πολλὰ θεοκλυτῶν ἐπαύσατο στρατόσ, περᾷ κρυσταλλοπῆγα διὰ πόρον· χὤστις μὲν ἡμῶν πρὶν σκεδασθῆναι θεοῦ ἀκτῖνας ὡρμήθη, σεσωσμένος κυρεῖ. φλέγων γὰρ αὐγαῖς λαμπρὸς ἡλίου κύκλος μέσον πόρον διῆκε, θερμαίνων φλογί. πῖπτον δ΄ ἐπ΄ ἀλλήλοισιν· ηὐτύχει δέ τοι ὅστις τάχιστα πνεῦμ΄ ἀπέρρηξεν βίου. ὅσοι δὲ λοιποὶ κἄτυχον σωτηρίασ, Θρῄκην περάσαντες μόγις πολλῷ πόνῳ, ἥκουσιν ἐκφυγόντεσ, οὐ πολλοί τινεσ, ἐφ΄ ἑστιοῦχον γαῖαν· ὡς στένειν πόλιν Περσῶν, ποθοῦσαν φιλτάτην ἥβην χθονόσ. ταῦτ΄ ἔστ΄ ἀληθῆ· πολλὰ δ΄ ἐκλείπω λέγων κακῶν ἃ Πέρσαις ἐγκατέσκηψεν θεόσ.    Χορός ὦ δυσπόνητε δαῖμον, ὡς ἄγαν βαρὺς ποδοῖν ἐνήλου παντὶ Περσικῷ γένει.   ̓́ατοσσα οἲ ΄γὼ τάλαινα διαπεπραγμένου στρατοῦ· ὦ νυκτὸς ὄψις ἐμφανὴς ἐνυπνίων, ὡς κάρτα μοι σαφῶς ἐδήλωσας κακά. ὑμεῖς δὲ φαύλως αὔτ΄  ἄγαν ἐκρίνατε. ὅμως δ΄, ἐπειδὴ τῇδ΄ ἐκύρωσεν φάτις ὑμῶν, θεοῖς μὲν πρῶτον εὔξασθαι θέλω· ἔπειτα Γῇ τε καὶ φθιτοῖς δωρήματα ἥξω λαβοῦσα πέλανον ἐξ οἴκων ἐμῶν, ἐπίσταμαι μὲν ὡς ἐπ΄  ἐξειργασμένοισ, ἀλλ΄ ἐς τὸ λοιπὸν εἴ τι δὴ λῷον πέλοι. ὑμᾶς δὲ χρὴ ΄πὶ τοῖσδε τοῖς πεπραγμένοις πιστοῖσι πιστὰ ξυμφέρειν βουλεύματα· καὶ παῖδ΄, ἐάν περ δεῦρ΄ ἐμοῦ πρόσθεν μόλῃ, παρηγορεῖτε, καὶ προπέμπετ΄ ἐς δόμουσ, μὴ καί τι πρὸς κακοῖσι προσθῆται κακόν.     Χορός ὦ Ζεῦ βασιλεῦ, νῦν <γὰρ> Περσῶν τῶν  μεγαλαύχων καὶ πολυάνδρων στρατιὰν ὀλέσας ἄστυ τὸ Σούσων ἠδ΄ ̓αγβατάνων πένθει δνοφερῷ  κατέκρυψασ· πολλαὶ δ΄ ἀταλαῖς χερσὶ  καλύπτρας κατερεικόμεναι διαμυδαλέοις δάκρυσι κόλπους τέγγουσ΄, ἄλγους  μετέχουσαι. αἱ δ΄ ἁβρόγοοι Περσίδες ἀνδρῶν ποθέουσαι ἰδεῖν  ἀρτιζυγίαν, λέκτρων εὐνὰς ἁβροχίτωνασ, χλιδανῆς ἥβης τέρψιν,  ἀφεῖσαι, πενθοῦσι γόοις ἀκορεστοτάτοισ. κἀγὼ δὲ μόρον τῶν οἰχομένων αἴρω δοκίμως  πολυπενθῆ.      Χορός νῦν γὰρ δὴ πρόπασα μὲν στένει  γαῖ΄ ̓ασιὰς ἐκκενουμένα. Ξέρξης μὲν  ἄγαγεν, ποποῖ, Ξέρξης δ΄ ἀπώλεσεν, τοτοῖ, Ξέρξης δὲ πάντ΄ ἐπέσπε  δυσφρόνως βαρίδεσσι ποντίαισ. τίπτε Δαρεῖος μὲν οὕ- τω τότ΄ ἀβλαβὴς ἐπῆν τόξαρχος  πολιήταισ, Σουσίδαις φίλος ἄκτωρ;   Χορός πεζούς τε γὰρ καὶ θαλασσίους λινόπτεροι  κυανώπιδες νᾶες μὲν ἄγαγον, ποποῖ, νᾶες δ΄ ἀπώλεσαν,  τοτοῖ, νᾶες πανωλέθροισιν ἐμβολαῖσ, αἵ τ΄ ̓ιαόνων  χέρεσ. τυτθὰ δ΄ ἐκφυγεῖν ἄνακτ΄ αὐτὸν  εἰσακούομεν Θρῄκης ἂμ πεδιήρεις δυσχίμους τε  κελεύθουσ.   Χορός τοὶ δ΄ ἄρα πρωτόμοιροι, φεῦ, λειφθέντες  πρὸς ἀνάγκασ, ἠέ, ἀκτὰς  ἀμφὶ Κυχρείασ, ὀᾶ, <σύρονται>· στένε καὶ δακνά- ζου, βαρὺ δ΄ ἀμβόασον οὐράνι΄ ἄχη,  ὀᾶ· τεῖνε δὲ δυσβάυκτον βοᾶτιν τάλαιναν αὐδάν.   Χορός γναπτόμενοι δὲ δίνᾳ,  φεῦ, σκύλλονται πρὸς ἀναύδων, ἠέ, παίδων τᾶς ἀμιάντου,  ὀᾶ. πενθεῖ δ΄ ἄνδρα δόμος στερη- θείς   τοκέες τ΄ ἄπαιδες δαιμόνι΄ ἄχη, ὀᾶ, δυρόμενοι γέροντες τὸ  πᾶν δὴ κλύουσιν ἄλγοσ.   Χορός τοὶ δ΄ ἀνὰ  γᾶν ̓ασίαν δὴν οὐκέτι  περσονομοῦνται, οὐδ΄ ἔτι δασμοφοροῦσιν δεσποσύνοισιν  ἀνάγκαισ, οὐδ΄ ἐς γᾶν προπίτνοντες ἅζονται·  βασιλεία γὰρ διόλωλεν ἰσχύσ.   Χορός οὐδ΄ ἔτι γλῶσσα βροτοῖσιν ἐν φυλακαῖσ· λέλυται  γὰρ λαὸς ἐλεύθερα βάζειν, ὡς ἐλύθη ζυγὸν  ἀλκᾶσ. αἱμαχθεῖσα δ΄ ἄρουραν Αἴαντος περικλύστα νᾶσος ἔχει τὰ  Περσᾶν.     ̓́ατοσσα φίλοι, κακῶν μὲν ὅστις ἔμπειρος  κυρεῖ, ἐπίσταται βροτοῖσιν ὡς ὅταν κλύδων κακῶν ἐπέλθῃ  πάντα δειμαίνειν φιλεῖ· ὅταν δ΄ ὁ δαίμων εὐροῇ,  πεποιθέναι τὸν αὐτὸν αἰεὶ δαίμον΄ οὐριεῖν τύχην. ἐμοὶ  γὰρ ἤδη πάντα μὲν φόβου πλέα ἐν ὄμμασιν τἀνταῖα φαίνεται  θεῶν, βοᾷ δ΄ ἐν ὠσὶ κέλαδος οὐ  παιώνιοσ· τοία κακῶν ἔκπληξις ἐκφοβεῖ φρένασ. τοιγὰρ κέλευθον τήνδ΄  ἄνευ τ΄ ὀχημάτων χλιδῆς τε τῆς πάροιθεν ἐκ δόμων  πάλιν ἔστειλα, παιδὸς πατρὶ πρευμενεῖς χοὰς φέρουσ΄, ἅπερ νεκροῖσι μειλικτήρια, βοός τ΄ ἀφ΄ ἁγνῆς λευκὸν  εὔποτον γάλα, τῆς τ΄ ἀνθεμουργοῦ στάγμα, παμφαὲς μέλι, λιβάσιν  ὑδρηλαῖς παρθένου πηγῆς μέτα, ἀκήρατόν τε μητρὸς ἀγρίας  ἄπο ποτὸν παλαιᾶς ἀμπέλου γάνος  τόδε· τῆς τ΄ αἰὲν ἐν φύλλοισι θαλλούσης  βίον ξανθῆς ἐλαίας καρπὸς  εὐώδης πάρα, ἄνθη τε πλεκτά, παμφόρου γαίας  τέκνα, ἀλλ΄, ὦ φίλοι, χοαῖσι ταῖσδε νερτέρων ὕμνους ἐπευφημεῖτε, τόν τε δαίμονα Δαρεῖον ἀνακαλεῖσθε,  γαπότους δ΄ ἐγὼ τιμὰς προπέμψω τάσδε νερτέροις  θεοῖσ.     Χορός βασίλεια γύναι, πρέσβος Πέρσαισ, σύ τε πέμπε χοὰς  θαλάμους ὑπὸ γῆσ, ἡμεῖς θ΄ ὕμνοις  αἰτησόμεθα φθιμένων πομποὺς εὔφρονας εἶναι κατὰ  γαίασ. ἀλλά, χθόνιοι δαίμονες ἁγνοί, Γῆ τε καὶ ̔ερμῆ, βασιλεῦ τ΄  ἐνέρων, πέμψατ΄  ἔνερθεν ψυχὴν ἐς φῶσ· εἰ γάρ τι κακῶν ἄκος οἶδε πλέον, μόνος ἂν θνητῶν πέρας  εἴποι.      Χορός ἦ ῥ΄ ἀίει  μου  μακαρίτας ἰσοδαίμων βασιλεὺς βάρβαρ΄  ἀσαφηνῆ ἱέντος τὰ παναίολ΄ αἰ- ανῆ δύσθροα βάγματ΄,  ἢ παντάλαν΄ ἄχη διαβοάσω; νέρθεν ἆρα κλύει  μου;   Χορός ἀλλὰ σύ μοι Γᾶ τε καὶ  ἄλλοι χθονίων ἁγεμόνες δαίμονα μεγαυχῆ ἰόντ΄ αἰνέσατ΄ ἐκ δόμων, Περσᾶν Σουσιγενῆ θεόν· πέμπετε δ΄ ἄνω οἷον  οὔπω Περσὶς αἶ΄ ἐκάλυψεν.   Χορός ἦ φίλος ἁνήρ, φίλος ὄχθοσ· φίλα γὰρ κέκευθεν ἤθη. ̓αιδωνεὺς δ΄ ἀναπομ- πὸς ἀνείησ, ̓αιδωνεύσ, θεῖον  ἀνάκτορα  Δαριᾶνα. ἠέ.   Χορός οὐδὲ γὰρ ἄνδρας ποτ΄  ἀπώλλυ πολεμοφθόροισιν ἄταισ, θεομήστωρ δ΄ ἐκικλή- σκετο Πέρσαισ, θεομήστωρ δ΄ ἔσκεν,ἐπεὶ στρατὸν εὖ  ποδούχει. ἠέ.   Χορός βαλήν, ἀρχαῖος  βαλήν, ἴθι, ἱκοῦ· ἔλθ΄  ἐπ΄ ἄκρον κόρυμβον ὄχθου, κροκόβαπτον ποδὸς εὔμαριν ἀείρων, βασιλείου  τιάρας φάλαρον πιφαύσκων. βάσκε πάτερ ἄκακε Δαριάν,  οἶ.   Χορός ὅπως αἰανῆ κλύῃς νέα τ΄ ἄχη, δέσποτα δεσπότου  φάνηθι. Στυγία γάρ τις ἐπ΄ ἀχλὺς πεπόταται· νεολαία γὰρ  ἤδη κατὰ πᾶσ΄ ὄλωλεν. βάσκε πάτερ ἄκακε Δαριάν,  οἶ.   Χορός αἰαῖ αἰαῖ· ὦ πολύκλαυτε φίλοισι θανών, τί τάδε δυνάτα δυνάτα  περὶ τᾷ σᾷ δίδυμα  διαγόεν  ἁμάρτια; πᾶσαι γᾷ τᾷδ΄ ἐξέφθινται τρίσκαλμοι νᾶες ἄναες  ἄναεσ.      Εἴδωλον  Δαρείου ὦ πιστὰ πιστῶν ἥλικές θ΄ ἥβης ἐμῆς Πέρσαι γεραιοί, τίνα πόλις πονεῖ πόνον; στένει, κέκοπται,  καὶ χαράσσεται πέδον. λεύσσων δ΄ ἄκοιτιν τὴν ἐμὴν τάφου  πέλας ταρβῶ, χοὰς δὲ πρευμενὴς  ἐδεξάμην. ὑμεῖς δὲ θρηνεῖτ΄ ἐγγὺς ἑστῶτες τάφου καὶ ψυχαγωγοῖς  ὀρθιάζοντες γόοις οἰκτρῶς καλεῖσθέ μ΄· ἐστὶ δ΄ οὐκ εὐέξοδον, ἄλλως  τε πάντως χοἰ κατὰ χθονὸς θεοὶ λαβεῖν  ἀμείνους εἰσὶν ἢ μεθιέναι. ὅμως δ΄ ἐκείνοις ἐνδυναστεύσας  ἐγὼ ἥκω. τάχυνε δ΄ ὡς ἄμεμπτος ὦ χρόνου. τί  ἐστι Πέρσαις νεοχμὸν ἐμβριθὲς  κακόν·      Χορός σέβομαι μὲν προσιδέσθαι, σέβομαι δ΄ ἀντία λέξαι σέθεν  ἀρχαίῳ περὶ  τάρβει.   Δαρεῖος ἀλλ΄ ἐπεὶ κάτωθεν ἦλθον σοῖς γόοις  πεπεισμένοσ, μή τι μακιστῆρα μῦθον, ἀλλὰ σύντομον λέγων εἰπὲ καὶ πέραινε  πάντα, τὴν ἐμὴν αἰδῶ  μεθείσ.    Χορός δίεμαι μὲν χαρίσασθαι, δίεμαι δ΄ ἀντία φάσθαι, λέξας δύσλεκτα  φίλοισιν.      Δαρεῖος ἀλλ΄ ἐπεὶ δέος παλαιὸν σοὶ φρενῶν ἀνθίσταται, τῶν  ἐμῶν λέκτρων γεραιὰ ξύννομ΄ εὐγενὲς γύναι, κλαυμάτων λήξασα τῶνδε καὶ γόων σαφές τί μοι λέξον·  ἀνθρώπεια δ΄ ἄν τοι πήματ΄ ἂν τύχοι  βροτοῖσ. πολλὰ μὲν γὰρ ἐκ θαλάσσησ, πολλὰ δ΄ ἐκ χέρσου κακὰ γίγνεται θνητοῖσ, ὁ μάσσων βίοτος ἢν  ταθῇ, πρόσω.   ̓́ατοσσα ὦ βροτῶν πάντων ὑπερσχὼν ὄλβον εὐτυχεῖ πότμῳ ὡς ἕως τ΄ ἔλευσσες  αὐγὰς ἡλίου ζηλωτὸς ὢν βίοτον εὐαίωνα Πέρσαις ὡς θεὸς  διήγαγεσ, νῦν τέ σε ζηλῶ θανόντα, πρὶν κακῶν ἰδεῖν  βάθοσ. πάντα γάρ, Δαρεῖ΄ ἀκούσῃ μῦθον ἐν βραχεῖ χρόνῳ. διαπεπόρθηται τὰ Περσῶν πράγμαθ΄,  ὡς εἰπεῖν ἔποσ.    Δαρεῖος τίνι τρόπῳ; λοιμοῦ τις ἦλθε σκηπτὸς ἢ στάσις  πόλει;   ̓́ατοσσα οὐδαμῶσ·  ἀλλ΄ ἀμφ΄ ̓αθήνας πᾶς κατέφθαρται στρατόσ.   Δαρεῖος τίς δ΄ ἐμῶν ἐκεῖσε παίδων ἐστρατηλάτει;  φράσον.   ̓́ατοσσα θούριος Ξέρξησ, κενώσας πᾶσαν ἠπείρου  πλάκα.   Δαρεῖος πεζὸς ἢ ναύτης δὲ πεῖραν τήνδ΄ ἐμώρανεν  τάλασ;   ̓́ατοσσα ἀμφότερα· διπλοῦν μέτωπον ἦν δυοῖν στρατευμάτοιν.   Δαρεῖος πῶς δὲ καὶ στρατὸς τοσόσδε πεζὸς ἤνυσεν περᾶν;   ̓́ατοσσα μηχαναῖς ἔζευξεν ̔́ελλης πορθμόν, ὥστ΄ ἔχειν πόρον.   Δαρεῖος καὶ τόδ΄ ἐξέπραξεν, ὥστε Βόσπορον κλῇσαι μέγαν·   ̓́ατοσσα ὧδ΄ ἔχει· γνώμης δέ πού τις δαιμόνων  ξυνήψατο.   Δαρεῖος φεῦ, μέγας τις ἦλθε δαίμων, ὥστε μὴ φρονεῖν  καλῶσ.   ̓́ατοσσα ὡς ἰδεῖν τέλος πάρεστιν οἷον ἤνυσεν  κακόν.   Δαρεῖος καὶ τί δὴ πράξασιν αὐτοῖς ὧδ΄  ἐπιστενάζετε;   ̓́ατοσσα ναυτικὸς στρατὸς κακωθεὶς πεζὸν ὤλεσε  στρατόν.   Δαρεῖος ὧδε παμπήδην δὲ λαὸς πᾶς κατέφθαρται  δορί;   ̓́ατοσσα πρὸς τάδ΄ ὡς Σούσων μὲν ἄστυ πᾶν κενανδρίαν  στένει.   Δαρεῖος ὦ πόποι κεδνῆς ἀρωγῆς κἀπικουρίας  στρατοῦ.   ̓́ατοσσα Βακτρίων δ΄ ἔρρει πανώλης δῆμοσ, οὐδέ τις  γέρων.   Δαρεῖος ὦ μέλεοσ, οἵαν ἄρ΄ ἥβην ξυμμάχων  ἀπώλεσεν.   ̓́ατοσσα μονάδα δὲ Ξέρξην ἔρημόν φασιν οὐ πολλῶν  μέτα   Δαρεῖος πῶς τε δὴ καὶ ποῖ τελευτᾶν; ἔστι τις σωτηρία;   ̓́ατοσσα ἄσμενον μολεῖν γέφυραν γαῖν δυοῖν ζευκτηρίαν.   Δαρεῖος καὶ πρὸς ἤπειρον σεσῶσθαι τήνδε, τοῦτ΄  ἐτήτυμον;   ̓́ατοσσα ναί·  λόγος  κρατεῖ  σαφηνὴς  τοῦτό  γ΄,  οὐδ΄    ἔνι  στάσισ.    Δαρεῖος φεῦ, ταχεῖά γ΄ ἦλθε χρησμῶν πρᾶξισ, ἐς δὲ παῖδ΄ ἐμὸν Ζεὺς ἀπέσκηψεν  τελευτὴν θεσφάτων· ἐγὼ δέ που διὰ μακροῦ χρόνου τάδ΄ ηὔχουν  ἐκτελευτήσειν θεούσ· ἀλλ΄ ὅταν σπεύδῃ τις αὐτόσ, χὠ θεὸς  συνάπτεται. νῦν κακῶν ἔοικε πηγὴ πᾶσιν ηὑρῆσθαι  φίλοισ. παῖς δ΄ ἐμὸς τάδ΄ οὐ κατειδὼς ἤνυσεν νέῳ θράσει· ὅστις ̔ελλήσποντον ἱρὸν  δοῦλον ὣς δεσμώμασιν ἤλπισε σχήσειν ῥέοντα, Βόσπορον  ῥόον θεοῦ· καὶ πόρον μετερρύθμιζε, καὶ πέδαις  σφυρηλάτοις περιβαλὼν πολλὴν κέλευθον ἤνυσεν πολλῷ στρατῷ, θνητὸς ὢν  θεῶν τε πάντων ᾤετ΄, οὐκ εὐβουλίᾳ, καὶ  Ποσειδῶνος κρατήσειν. πῶς τάδ΄ οὐ νόσος φρενῶν εἶχε παῖδ΄ ἐμόν; δέδοικα  μὴ πολὺς πλούτου πόνος οὑμὸς ἀνθρώποις γένηται τοῦ φθάσαντος ἁρπαγή.   ̓́ατοσσα ταῦτά τοι κακοῖς ὁμιλῶν ἀνδράσιν  διδάσκεται θούριος Ξέρξησ· λέγουσι δ΄ ὡς σὺ μὲν  μέγαν τέκνοις πλοῦτον ἐκτήσω ξὺν  αἰχμῇ, τὸν δ΄ ἀνανδρίας ὕπο ἔνδον αἰχμάζειν, πατρῷον δ΄  ὄλβον οὐδὲν αὐξάνειν. τοιάδ΄ ἐξ ἀνδρῶν ὀνείδη πολλάκις  κλύων κακῶν τήνδ΄ ἐβούλευσεν κέλευθον καὶ στράτευμ΄ ἐφ΄ ̔ελλάδα.     Δαρεῖος τοιγάρ σφιν ἔργον ἐστὶν ἐξειργασμένον μέγιστον, ἀείμνηστον, οἷον οὐδέπω τόδ΄ ἄστυ Σούσων ἐξεκείνωσεν  πεσόν, ἐξ οὗτε τιμὴν Ζεὺς ἄναξ τήνδ΄ ὤπασεν, ἕν΄  ἄνδρ΄ ἁπάσης ̓ασίδος μηλοτρόφου ταγεῖν, ἔχοντα σκῆπτρον  εὐθυντήριον. Μῆδος γὰρ ἦν ὁ πρῶτος ἡγεμὼν στρατοῦ· ἄλλος δ΄ ἐκείνου παῖς τόδ΄ ἔργον  ἤνυσεν· φρένες γὰρ αὐτοῦ θυμὸν ᾠακοστρόφουν. τρίτος δ΄  ἀπ΄ αὐτοῦ Κῦροσ, εὐδαίμων ἀνήρ, ἄρξας ἔθηκε πᾶσιν  εἰρήνην φίλοισ· Λυδῶν δὲ λαὸν καὶ Φρυγῶν  ἐκτήσατο, ̓ιωνίαν τε πᾶσαν ἤλασεν βίᾳ. θεὸς γὰρ οὐκ ἤχθηρεν,  ὡς εὔφρων ἔφυ. Κύρου δὲ παῖς τέταρτος ηὔθυνε  στρατόν. πέμπτος δὲ Μάρδος ἦρξεν, αἰσχύνη πάτρᾳ θρόνοισί τ΄ ἀρχαίοισι· τὸν δὲ σὺν δόλῳ ̓αρταφρένης  ἔκτεινεν ἐσθλὸς ἐν δόμοισ, ξὺν ἀνδράσιν φίλοισιν, οἷς τόδ΄ ἦν  χρέοσ. ἕκτος δὲ Μάραφισ, ἕβδομος δ΄ ̓αρταφρένησ. κἀγὼ πάλου τ΄  ἔκυρσα τοῦπερ ἤθελον, κἀπεστράτευσα πολλὰ  σὺν πολλῷ  στρατῷ· ἀλλ΄ οὐ κακὸν τοσόνδε προσέβαλον πόλει. Ξέρξης  δ΄ ἐμὸς παῖς ὢν νέος νέα φρονεῖ, κοὐ μνημονεύει τὰς  ἐμὰς ἐπιστολάσ· εὖ γὰρ σαφῶς τόδ΄ ἴστ΄, ἐμοὶ ξυνήλικεσ, ἅπαντες ἡμεῖσ, οἳ κράτη τάδ΄ ἔσχομεν, οὐκ ἂν  φανεῖμεν πήματ΄ ἔρξαντες  τόσα.    Χορός τί οὖν, ἄναξ Δαρεῖε, ποῖ καταστρέφεις λόγων  τελευτήν; πῶς ἂν ἐκ τούτων ἔτι πράσσοιμεν ὡς ἄριστα  Περσικὸς  λεώσ;   Δαρεῖος εἰ μὴ στρατεύοισθ΄ ἐς τὸν ̔ελλήνων  τόπον, μηδ΄ εἰ στράτευμα πλεῖον  τὸ Μηδικόν. αὐτὴ γὰρ  ἡ γῆ ξύμμαχος κείνοις  πέλει.   Χορός πῶς τοῦτ΄ ἔλεξασ, τίνι τρόπῳ δὲ  συμμαχεῖ;   Δαρεῖος κτείνουσα λιμῷ τοὺς ὑπερπόλλους  ἄγαν.   Χορός ἀλλ΄ εὐσταλῆ  τοι λεκτὸν ἀροῦμεν στόλον.   Δαρεῖος ἀλλ΄ οὐδ΄ ὁ μείνας νῦν ἐν ̔ελλάδος τόποις στρατὸς  κυρήσει νοστίμου σωτηρίασ.   Χορός πῶς εἶπασ; οὐ γὰρ πᾶν στράτευμα βαρβάρων περᾷ τὸν  ̔́ελλης πορθμὸν Εὐρώπης  ἄπο;    Δαρεῖος παῦροι γε πολλῶν, εἴ τι πιστεῦσαι  θεῶν χρὴ θεσφάτοισιν, ἐς τὰ νῦν πεπραγμένα βλέψαντα· συμβαίνει γὰρ  οὐ τὰ μέν, τὰ δ΄ οὔ. κεἴπερ τάδ΄ ἐστί, πλῆθος ἔκκριτον  στρατοῦ λείπει κεναῖσιν ἐλπίσιν πεπεισμένοσ. μίμνουσι δ΄ ἔνθα πεδίον ̓ασωπὸς ῥοαῖς ἄρδει, φίλον πίασμα  Βοιωτῶν χθονί· οὗ σφιν κακῶν ὕψιστ΄ ἐπαμμένει  παθεῖν, ὕβρεως ἄποινα κἀθέων φρονημάτων· οἳ γῆν μολόντες  ̔ελλάδ΄ οὐ θεῶν βρέτη ᾐδοῦντο συλᾶν οὐδὲ  πιμπράναι νεώσ· βωμοὶ δ΄ ἄιστοι, δαιμόνων θ΄  ἱδρύματα πρόρριζα φύρδην ἐξανέστραπται βάθρων. τοιγὰρ κακῶς  δράσαντες οὐκ ἐλάσσονα πάσχουσι, τὰ δὲ μέλλουσι, κοὐδέπω  κακῶν κρηνὶς ἀπέσβηκ΄  ἀλλ΄ ἔτ΄   ἐκπιδύεται. τόσος γὰρ ἔσται πέλανος αἱματοσφαγὴς πρὸς γῇ  Πλαταιῶν Δωρίδος λόγχης ὕπο· θῖνες νεκρῶν δὲ καὶ τριτοσπόρῳ  γονῇ ἄφωνα σημανοῦσιν ὄμμασιν βροτῶν ὡς οὐχ ὑπέρφευ θνητὸν ὄντα χρὴ φρονεῖν. ὕβρις γὰρ ἐξανθοῦσ΄  ἐκάρπωσεν στάχυν ἄτησ, ὅθεν πάγκλαυτον ἐξαμᾷ  θέροσ. τοιαῦθ΄ ὁρῶντες τῶνδε τἀπιτίμια μέμνησθ΄ ̓αθηνῶν  ̔ελλάδος τε, μηδέ τις ὑπερφρονήσας τὸν παρόντα  δαίμονα ἄλλων ἐρασθεὶς ὄλβον ἐκχέῃ μέγαν. Ζεύς τοι  κολαστὴς τῶν ὑπερκόμπων ἄγαν φρονημάτων ἔπεστιν, εὔθυνος  βαρύσ. πρὸς ταῦτ΄ ἐκεῖνον, σωφρονεῖν κεχρημένον, πινύσκετ΄ εὐλόγοισι νουθετήμασιν, λῆξαι θεοβλαβοῦνθ΄  ὑπερκόμπῳ θράσει. σὺ δ΄, ὦ γεραιὰ μῆτερ ἡ Ξέρξου φίλη, ἐλθοῦσ΄ ἐς  οἴκους κόσμον ὅστις εὐπρεπὴς λαβοῦσ΄ ὑπαντίαζε παιδί.   πάντα γὰρ κακῶν ὑπ΄ ἄλγους λακίδες  ἀμφὶ σώματι στημορραγοῦσι ποικίλων ἐσθημάτων. ἀλλ΄ αὐτὸν εὐφρόνως σὺ  πράυνον λόγοισ· μόνης γάρ, οἶδα, σοῦ κλύων ἀνέξεται. ἐγὼ δ΄ ἄπειμι  γῆς ὑπὸ ζόφον κάτω. ὑμεῖς δέ, πρέσβεισ,  χαίρετ΄, ἐν κακοῖς ὅμως ψυχῇ διδόντες ἡδονὴν καθ΄  ἡμέραν, ὡς τοῖς θανοῦσι πλοῦτος οὐδὲν  ὠφελεῖ.    Χορός ἦ πολλὰ καὶ παρόντα καὶ μέλλοντ΄ ἔτι ἤλγησ΄  ἀκούσας βαρβάροισι πήματα.   ̓́ατοσσα ὦ δαῖμον, ὥς με πόλλ΄  ἐσέρχεται κακὰ ἄλγη, μάλιστα δ΄ ἥδε συμφορὰ  δάκνει, ἀτιμίαν γε παιδὸς ἀμφὶ σώματι ἐσθημάτων κλύουσαν, ἥ  νιν ἀμπέχει. ἀλλ΄ εἶμι, καὶ λαβοῦσα κόσμον ἐκ δόμων ὑπαντιάζειν παιδί μου  πειράσομαι. οὐ γὰρ τὰ φίλτατ΄ ἐν  κακοῖς  προδώσομεν.      Χορός ὦ πόποι ἦ μεγάλας ἀγαθᾶς τε πο- λισσονόμου βιοτᾶς ἐπεκύρσαμεν, εὖθ΄ ὁ  γηραιὸς πανταρκὴς ἀκάκας ἄμαχος βασιλεὺς ἰσόθεος  Δαρεῖος ἆρχε χώρασ.   Χορός πρῶτα μὲν  εὐδοκίμους στρατιὰς ἀπε- φαινόμεθ΄, ἠδὲ  νομίσματα πύργινα πάντ΄ ἐπηύθυνε, νόστοι δ΄ ἐκ  πολέμων ἀπόνους ἀπαθεῖς <ἀνέρασ> εὖ πράσσοντας ἆγον  οἴκουσ.   Χορός ὅσσας δ΄ εἷλε πόλεις πόρον οὐ διαβὰς ̔́αλυος ποταμοῖο, οὐδ΄ ἀφ΄ ἑστίας  συθείσ, οἷαι Στρυμονίου πελά- γους ̓αχελωίδες εἰσὶ  πάροικοι Θρῃκίων  ἐπαύλων,   Χορός λίμνας τ΄  ἔκτοθεν αἳ κατὰ χέρσον ἐληλαμέναι πέρι  πύργον τοῦδ΄ ἄνακτος ἄιον, ̔́ελλας τ΄ ἀμφὶ  πόρον πλατὺν εὐχόμεναι, μυχία τε Προποντίσ, καὶ στόμωμα  Πόντου·   Χορός νᾶσοί θ΄ αἳ κατὰ πρῶν΄ ἅλιον περίκλυστοι τᾷδε γᾷ  προσήμεναι οἵα Λέσβος ἐλαι- όφυτός τε Σάμοσ, Χίος ἠδὲ  Πάροσ, Νάξοσ, Μύκο- νοσ, Τήνῳ τε  συνάπτουσ΄ ̓ανδρος ἀγχιγείτων,   Χορός καὶ τὰς ἀγχιάλους ἐκράτυνε μεσάκτουσ, Λῆμνον,  ̓ικάρου θ΄  ἕδοσ, καὶ ̔ρόδον ἠδὲ Κνίδον Κυπρίας τε πόλεισ,  Πάφον, ἠδὲ Σόλουσ, Σαλαμῖνά τε, τᾶς νῦν  ματρόπολις  τῶνδ΄ αἰτία στεναγμῶν.   Χορός καὶ τὰς εὐκτεάνους  κατὰ κλῆρον ̓ιαόνιον  πολυάνδρους ̔ελλάνων ἐκράτει  σφετέραις  φρεσίν. ἀκάματον δὲ παρῆν σθένος ἀνδρῶν  τευχηστήρων παμμίκτων τ΄ ἐπικούρων. νῦν δ΄ οὐκ ἀμφιλόγως θεότρεπτα τάδ΄  αὖ φέρομεν  πολέμοισι δμαθέντες  μεγάλως πλαγαῖσι ποντίαισιν.      Ξέρξης ἰώ, δύστηνος ἐγὼ στυγερᾶς μοίρας τῆσδε κυρήσας  ἀτεκμαρτοτάτησ, ὡς ὠμοφρόνως δαίμων ἐνέβη Περσῶν γενεᾷ· τί  πάθω τλήμων; λέλυται γὰρ ἐμοὶ γυίων ῥώμη τήνδ΄ ἡλικίαν ἐσιδόντ΄  ἀστῶν. εἴθ΄ ὄφελεν, Ζεῦ, κἀμὲ μετ΄  ἀνδρῶν τῶν οἰχομένων θανάτου κατὰ μοῖρα  καλύψαι.    Χορός ὀτοτοῖ, βασιλεῦ, στρατιᾶς ἀγαθῆς καὶ περσονόμου  τιμῆς μεγάλησ, κόσμου τ΄ ἀνδρῶν, οὓς νῦν δαίμων ἐπέκειρεν. γᾶ δ΄ αἰάζει τὰν  ἐγγαίαν ἥβαν Ξέρξᾳ κταμέναν ̔́αιδου σάκτορι Περσᾶν.  ᾁδοβάται γὰρ πολλοὶ φῶτεσ, χώρας  ἄνθοσ, τοξοδάμαντεσ, πάνυ ταρφύς τις μυριὰς ἀνδρῶν,  ἐξέφθινται. αἰαῖ αἰαῖ κεδνᾶς ἀλκᾶσ. ̓ασία δὲ χθών, βασιλεῦ  γαίασ, αἰνῶς αἰνῶς ἐπὶ γόνυ  κέκλιται.      Ξέρξης ὅδ΄ ἐγώ, οἰοῖ,  αἰακτὸς μέλεος γέννᾳ γᾷ τε πατρῴᾳ κακὸν ἄρ΄  ἐγενόμαν. Χορός πρόσφθογγόν σοι νόστου  τὰν κακοφάτιδα βοάν, κακομέλετον ἰὰν Μαριανδυνοῦ  θρηνητῆρος πέμψω πέμψω, πολύδακρυν  ἰαχάν.   Ξέρξης ἵετ΄  αἰανῆ καὶ   πάνδυρτον δύσθροον αὐδάν.    δαίμων γὰρ ὅδ΄ αὖ μετάτροπος ἐπ΄  ἐμοί. Χορός ἥσω τοι τὰν πάνδυρτον, σὰ  πάθη τε σέβων ἁλίτυπά τε  βάρη, πόλεως γέννας πενθητῆροσ· <κλάγξω>  κλάγξω δὲ γόον  ἀρίδακρυν.   Ξέρξης ̓ιάνων γὰρ  ἀπηύρα, ̓ιάνων ναύφρακτος ̓́αρης ἑτεραλκὴς νυχίαν πλάκα  κερσάμενος δυσδαίμονά τ΄ ἀκτάν. Χορός οἰοιοῖ βόα καὶ πάντ΄ ἐκπεύθου. ποῦ δὲ φίλων ἄλλος ὄχλοσ, ποῦ δέ σοι  παραστάται, οἷος ἦν Φαρανδάκησ, Σούσασ, Πελάγων,  καὶ Δοτάμασ, ἠδ΄ ̓α- γδαβάτασ, Ψάμμισ,  Σουσισκάνης τ΄ ̓αγβάτανα λιπών;   Ξέρξης ὀλοοὺς ἀπέλειπον Τυρίας ἐκ ναὸς ἔρροντας  ἐπ΄ ἀκταῖς Σαλαμινιάσι στυφελοῦ θείνοντας ἐπ΄ ἀκτᾶσ. Χορός οἰοιοῖ, <βόα>· ποῦ σοι  Φαρνοῦχος ̓αριόμαρδός τ΄ ἀγαθόσ, ποῦ δὲ Σευάλκης  ἄναξ, ἢ Λίλαιος εὐπάτωρ, Μέμφισ, Θάρυβισ, καὶ  Μασίστρασ, ̓αρτεμβάρης τ΄ ἠδ΄ ̔υσταίχμασ; τάδε σ΄  ἐπανερόμαν.   Ξέρξης ἰὼ ἰώ μοί μοι τὰς ὠγυγίους κατιδόντες στυγνὰς  ̓αθάνας πάντες ἑνὶ πιτύλῳ, ἐὴ ἐή, τλάμονες ἀσπαίρουσι  χέρσῳ. Χορός ἦ καὶ τὸν Περσᾶν  αὐτοῦ τὸν σὸν πιστὸν πάντ΄ ὀφθαλμὸν μυρία μυρία  πεμπαστὰν Βατανώχου παῖδ΄ ̓́αλπιστον  τοῦ Σησάμα  τοῦ Μεγαβάτα, Πάρθον τε μέγαν τ΄  Οἰβάρην ἔλιπες ἔλιπεσ; ὢ ὢ  <ὢ>  δᾴων. Πέρσαις ἀγαυοῖς κακὰ πρόκακα  λέγεισ.   Ξέρξης <ἰὼ ἰὼ> δῆτα ἴυγγ΄  ἀγαθῶν ἑτάρων μοι ὑπομιμνήσκεις <κινεῖσ> ἄλαστα στυγνὰ πρόκακα λέγων. βοᾷ βοᾷ  <μοι> μελέων  ἔντοσθεν  ἦτορ. Χορός καὶ μὴν ἄλλους γε  ποθοῦμεν, Μάρδων ἀνδρῶν μυριοταγὸν Ξάνθιν ἄρειόν τ΄  ̓αγχάρην, Δίαιξίν τ΄  ἠδ΄  ̓αρσάκην ἱππιάνακτασ, Κηγδαδάταν καὶ Λυθίμναν Τόλμον τ΄ αἰχμᾶς  ἀκόρεστον. ἔταφον ἔταφον, οὐκ ἀμφὶ  σκηναῖς τροχηλάτοισιν ὄπιθεν δ΄· ἑπομένουσ.   Ξέρξης βεβᾶσι γὰρ τοίπερ ἀγρέται  στρατοῦ. Χορός βεβᾶσιν, οἴ,  νώνυμοι. Ξέρξης ἰὴ ἰή, ἰὼ  ἰώ. Χορός ἰὼ ἰώ,  δαίμονεσ, ἔθεθ΄ ἄελπτον κακὸν διαπρέπον, οἷον δέδορκεν  ̓́ατα.   Ξέρξης πεπλήγμεθ΄ οἵᾳ δι΄ αἰῶνος  τύχᾳ· Χορός πεπλήγμεθ΄· εὔδηλα  γάρ· Ξέρξης νέᾳ νέᾳ δύᾳ  δύᾳ. Χορός κύρσαντες οὐκ  εὐτυχῶς ̓ιάνων ναυβατᾶν. δυσπόλεμον δὴ γένος τὸ  Περσᾶν.   Ξέρξης πῶς δ΄  οὔ;  στρατὸν μὲν τοσοῦ- τον τάλας  πέπληγμαι. Χορός τί δ΄ οὔκ; ὄλωλεν μεγάλως τὰ  Περσᾶν. Ξέρξης ὁρᾷς τὸ λοιπὸν τόδε τᾶς ἐμᾶς  στολᾶσ; Χορός ὁρῶ ὁρῶ. Ξέρξης τόνδε  τ΄  ὀιστοδέγμονα Χορός τί τόδε λέγεις  σεσωσμένον; Ξέρξης θησαυρὸν βελέεσσιν; Χορός βαιά γ΄ ὡς ἀπὸ  πολλῶν. Ξέρξης ἐσπανίσμεθ΄ ἀρωγῶν. Χορός ̓ιάνων λαὸς οὐ  φυγαίχμασ.   Ξέρξης ἀγανόρειοσ·  κατεῖ- δον δὲ  πῆμ΄  ἄελπτον. Χορός τραπέντα ναύφρακτον ἐρεῖς  ὅμιλον; Ξέρξης πέπλον δ΄ ἐπέρρηξ΄ ἐπὶ  συμφορᾷ  κακοῦ. Χορός παπαῖ  παπαῖ. Ξέρξης καὶ πλέον ἢ παπαῖ μὲν  οὖν. Χορός δίδυμα γάρ ἐστι καὶ  τριπλᾶ Ξέρξης λυπρά, χάρματα δ΄  ἐχθροῖσ. Χορός καὶ σθένος γ΄  ἐκολούσθη Ξέρξης γυμνός εἰμι  προπομπῶν. Χορός φίλων ἄταισι  ποντίαισιν·   Ξέρξης δίαινε δίαινε πῆμα·   πρὸς δόμους δ΄  ἴθι. Χορός αἰαῖ αἰαῖ, δύα  δύα. Ξέρξης βόα νυν  ἀντίδουπά  μοι. Χορός δόσιν κακὰν κακῶν  κακοῖσ. Ξέρξης ἴυζε μέλος ὁμοῦ  τιθείσ. Χορός ὀτοτοτοτοῖ. βαρεῖά γ΄ ἅδε  συμφορά. οἲ μάλα καὶ τόδ΄  ἀλγῶ.   Ξέρξης ἔρεσσ΄ ἔρεσσε καὶ   στέναζ΄ ἐμὴν  χάριν. Χορός διαίνομαι γοεδνὸς  ὤν. Ξέρξης βόα νυν ἀντίδουπά  μοι. Χορός μέλειν πάρεστι,  δέσποτα. Ξέρξης ἐπορθίαζέ νυν  γόοισ. Χορός ὀτοτοτοτοῖ. μέλαινα δ΄  ἀμμεμείξεται, οἴ, στονόεσσα  πλαγά.   Ξέρξης καὶ στέρν΄ ἄρασσε κἀπιβόα τὸ  Μύσιον. Χορός ἄνι΄  ἄνια. Ξέρξης καί μοι γενείου πέρθε λευκήρη  τρίχα. Χορός ἄπριγδ΄ ἄπριγδα μάλα  γοεδνά. Ξέρξης ἀύτει δ΄  ὀξύ. Χορός καὶ τάδ΄  ἔρξω.   Ξέρξης πέπλον δ΄ ἔρεικε κολπίαν  ἀκμῇ χερῶν. Χορός ἄνι΄ ἄνια. Ξέρξης καὶ ψάλλ΄ ἔθειραν καὶ κατοίκτισαι  στρατόν. Χορός ἄπριγδ΄ ἄπριγδα μάλα  γοεδνά. Ξέρξης διαίνου δ΄ ὄσσε. Χορός τέγγομαί τοι.   Ξέρξης βόα νυν ἀντίδουπά μοι. Χορός οἰοῖ  οἰοῖ. Ξέρξης αἰακτὸς ἐς δόμους  κίε. Χορός ἰὼ ἰώ,  Περσὶς αἶα δύσβατοσ. Ξέρξης ἰωὰ δὴ κατ΄  ἄστυ. Χορός ἰωὰ δῆτα, ναὶ  ναί. Ξέρξης γοᾶσθ΄ ἁβροβάται. Χορός ἰὼ ἰώ, Περσὶς αἶα  δύσβατοσ. Ξέρξης ἰὴ ἰὴ τρισκάλμοισιν, ἰὴ ἰή, βάρισιν  ὀλόμενοι. Χορός πέμψω τοί σε δυσθρόοις  γόοισ. 