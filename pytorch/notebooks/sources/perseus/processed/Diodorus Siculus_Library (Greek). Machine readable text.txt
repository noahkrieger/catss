   φραγμεντα λιβρι ιχ   ἦν δὲ                     καὶ Σόλων πατρὸς μὲν ̓εξηκεστίδου, τὸ γένος ἐκ Σαλαμῖνος τῆς                     ̓αττικῆσ, σοφίᾳ δὲ καὶ παιδείᾳ πάντας τοὺς καθ΄ ἑαυτὸν                     ὑπερβεβληκώσ. φύσει δὲ πρὸς ἀρετὴν τῶν ἄλλων πολὺ διαφέρων                     ἐζήλωσεν ἀρετὴν ἐπαινουμένην· πᾶσι γὰρ τοῖς μαθήμασι πολὺν χρόνον                     ἐνδιατρίψας ἀθλητὴς ἐγένετο πάσης ἀρετῆσ. κατὰ μὲν γὰρ τὴν τοῦ παιδὸς ἡλικίαν παιδευταῖς                     ἐχρήσατο τοῖς ἀρίστοισ, ἀνδρωθεὶς δὲ συνδιέτριψε τοῖς μεγίστην                     ἔχουσι δύναμιν ἐπὶ φιλοσοφίᾳ. διὸ καὶ τούτοις ὁμιλῶν καὶ                     συνδιατρίβων ὠνομάσθη μὲν εἷς τῶν ἑπτὰ σοφῶν καὶ τὸ πρωτεῖον τῆς                     συνέσεως οὐ μόνον παρὰ τούτοις τοῖς ἀνδράσιν, ἀλλὰ καὶ παρὰ πᾶσι                     τοῖς θαυμαζομένοις ἀπηνέγκατο. ὅτι ὁ αὐτὸς Σόλων, ἐν τῇ νομοθεσίᾳ μεγάλην                     δόξαν περιποιησάμενοσ, ἐν ταῖς ἰδιωτικαῖς ὁμιλίαις καὶ ἀποκρίσεσιν,                     ἔτι δὲ συμβουλίαισ, θαυμαστὸς ἐτύγχανε διὰ τὴν ἐν παιδείᾳ προκοπήν.                         ὅτι ὁ                     αὐτὸς Σόλων, τὴν ὅλην ἀγωγὴν τῆς πόλεως ἐχούσης ̓ιωνικήν, καὶ                     διὰ τὴν τρυφὴν καὶ τὴν ῥᾳστώνην ἐκτεθηλυμμένων τῶν ἀνθρώπων,                     μετέθηκε τῇ συνηθείᾳ πρὸς ἀρετὴν καὶ ζῆλον τῶν ἀνδρείων πράξεων.                     διὸ τῇ τούτου νομοθεσίᾳ καθοπλισθέντες τὰς ψυχὰς ̔αρμόδιος καὶ                     ̓αριστογείτων καταλύειν ἐπεχείρησαν τὴν τῶν Πεισιστρατιδῶν                         ἀρχήν.ξονστ. εχξ. 2 ̔1̓, π. 217. ὅτι                     Κροῖσος ὁ Λυδῶν βασιλεὺς μεγάλας κεκτημένος δυνάμεις καὶ πολὺν ἐκ                     παρασκευῆς σεσωρευκὼς ἄργυρόν τε καὶ χρυσόν, μετεπέμπετο τῶν ̔ελλήνων                     τοὺς σοφωτάτουσ, καὶ συνδιατρίβων αὐτοῖς μετὰ πολλῶν δώρων ἐξέπεμψε                     καὶ αὐτὸς πρὸς ἀρετὴν ὠφελεῖτο πολλά. ποτὲ δὲ τοῦτον μεταπεμψάμενος                     καὶ τὰς δυνάμεις καὶ τὸν πλοῦτον ἐπιδειξάμενοσ, ἠρώτησεν εἴ τις                     ἕτερος αὐτῷ δοκεῖ μακαριώτερος εἶναι. ὁ δὲ Σόλων τῇ συνήθει τοῖς φιλοσόφοις χρησάμενος παρρησίᾳ ἔφη                     μηδένα τῶν ζώντων εἶναι μακάριον· τὸν γὰρ ἐπ΄ εὐδαιμονίᾳ                     πεφρονηματισμένον καὶ δοκοῦντα τὴν τύχην ἔχειν συνεργὸν μὴ γινώσκειν                     εἰ διαμενεῖ μετ΄ αὐτοῦ μέχρι τῆς ἐσχάτησ. σκοπεῖν οὖν ἔφησε δεῖν                     τὴν τοῦ βίου τελευτὴν καὶ τὸν διευτυχήσαντα τότε προσηκόντως λέγειν                     μακάριον. ὁ δὲ Κροῖσος ὕστερον                     γενόμενος αἰχμάλωτος ὑπὸ Κύρου καὶ μέλλων ἐπὶ μεγάλῃ πυρᾷ                     κατακαίεσθαι, τῆς Σόλωνος ἀποφάσεως ἐμνημόνευσεν. διὸ καὶ τοῦ πυρὸς                     ἤδη περιφλέγοντος ἀνεβόα συνεχῶς τὸ τοῦ Σόλωνος ὄνομα. ὁ δὲ Κῦρος προσπέμψας τοὺς πευσομένουσ, τίς ἡ                     συνεχής ἐστι τοῦ Σόλωνος ὀνομασία, μαθὼν τἀληθὲς μετέπεσε τοῖς                     λογισμοῖς καὶ νομίσας τὴν ἀπόκρισιν τοῦ Σόλωνος ἀληθινὴν εἶναι τῆς                     μὲν ὑπερηφανείας ἀπανίστατο, τὴν δὲ πυρὰν κατασβέσας ἔσωσε τὸν                     Κροῖσον καὶ τὸ λοιπὸν ἕνα τῶν φίλων κατηρίθμησεν.ξφ. φραγ. ϙ4. ὅτι ὁ Σόλων                     ἡγεῖτο τοὺς μὲν πύκτας καὶ σταδιεῖς καὶ τοὺς ἄλλους ἀθλητὰς μηδὲν                     ἀξιόλογον συμβάλλεσθαι ταῖς πόλεσι πρὸς σωτηρίαν, τοὺς δὲ φρονήσει                     καὶ ἀρετῇ διαφέροντας μόνους δύνασθαι τὰς πατρίδας ἐν τοῖς κινδύνοις                     διαφυλάττειν. ὅτι περὶ τοῦ χρυσοῦ τρίποδος                     ἀμφισβητήσεως οὔσης ἡ Πυθία ἔχρησεν οὕτωσ·  ἔκγονε Μιλήτου, τρίποδος πέρι Φοῖβον ἐρωτᾷσ; ὃς σοφίᾳ πρῶτος πάντων, τούτου τρίποδ΄ αὐδῶ. οἱ δέ φασιν ἄλλως ὅτι πολέμου γενομένου τοῖς ̓́ιωσι πρὸς                     ἀλλήλουσ, καὶ τοῦ τρίποδος παρὰ σαγηνέων ἀνενεχθέντοσ, ἐπερωτῆσαι                     τὸν θεὸν περὶ τῆς καταλύσεως τοῦ πολέμου. ἡ δὲ ἔφη, οὔποτε μὴ λήξῃ πόλεμος Μερόπων καὶ ̓ιώνων, πρὶν τρίποδα χρύσειον, ὃν ̔́ηφαιστος κάμε τεύχων, ἐκ μέσσου πέμψητε, καὶ ἐς δόμον ἀνδρὸς ἵκηται ὃς σοφίᾳ τά τ΄ ἐόντα τά τ΄ ἐσσόμενα προδέδορκεν.  ὅτι οἱ                     Μιλήσιοι ἀκολουθῆσαι βουλόμενοι τῷ χρησμῷ Θάλητι τῷ Μιλησίῳ τὸ                     ἀριστεῖον ἐβούλοντο δοῦναι· τὸν δ΄ εἰπεῖν ὡς οὐκ ἔστι πάντων                     σοφώτατοσ, συμβουλεύειν δὲ πρὸς ἕτερον πέμπειν σοφώτερον. τούτῳ δὲ                     τῷ τρόπῳ καὶ τῶν ἄλλων τῶν ἑπτὰ σοφῶν ἀποποιησαμένων τὸν τρίποδα                     Σόλωνι δίδοσθαι δοκοῦντι πάντας ἀνθρώπους ὑπερβεβλῆσθαι σοφίᾳ τε καὶ                     συνέσει. τὸν δὲ συμβουλεῦσαι τοῦτον ἀναθεῖναι ̓απόλλωνι· τοῦτον γὰρ                     εἶναι σοφώτερον πάντων.ξφ. φραγ. 1ϙ.                     2.1 ὅτι ὁ αὐτὸς πρὸς τῇ τοῦ βίου                     καταστροφῇ ὁρῶν Πεισίστρατον πρὸς χάριν τὰ πλήθη δημαγωγοῦντα καὶ                     πρὸς τυραννίδα παρορμῶντα, τὸ μὲν πρῶτον λόγοις ἐπεχείρησεν                     ἀποτρέπειν ταύτης τῆς ἐπιβολῆσ· οὐ προσέχοντος δὲ αὐτοῦ προῆλθεν                     εἰς τὴν ἀγορὰν μετὰ τῆς πανοπλίας παντελῶς ἤδη γεγηρακώσ. συνδραμόντος δὲ τοῦ πλήθους πρὸς αὐτὸν διὰ τὸ                     παράδοξον, παρεκάλει τοὺς πολίτας ἀναλαβεῖν τὰ ὅπλα καὶ παραχρῆμα                     καταλύειν τὸν τύραννον· οὐδενὸς δὲ αὐτῷ προσέχοντοσ, καὶ πάντων                     αὐτοῦ μανίαν καταγινωσκόντων, τινῶν δὲ παραγηρᾶν αὐτὸν ἀποφαινομένων,                     ὁ μὲν Πεισίστρατος ἤδη τινὰς δορυφόρους περιαγόμενος προσῆλθε τῷ                     Σόλωνι καὶ ἐπύθετο τίνι θαρρῶν τὴν τυραννίδα καταλύειν αὐτοῦ                     βούλεται, τοῦ δὲ εἰπόντος ὅτι τῷ γήρᾳ, θαυμάσας τὴν φρόνησιν                     αὐτοῦ οὐδὲν αὐτὸν ἠδίκησεν.ξφ. φραγ.                         20. 4. ὅτι τὸν παρανόμοις καὶ ἀδίκοις πράξεσιν                     ἐπιβαλόμενον οὐκ ἂν προσηκόντως σοφὸν νομίζεσθαι. ὅτι φασὶν ̓ανάχαρσιν τὸν Σκύθην φρονοῦντα ἐπὶ                     σοφίᾳ μέγα παραγενέσθαι Πυθώδε καὶ ἐπερωτῆσαι τίς ἐστιν αὐτοῦ τῶν                     ̔ελλήνων σοφώτεροσ. καὶ εἰπεῖν, Οἰταῖόν τινά φασι Μύσωνα σοῦ μᾶλλον πραπίδεσσιν ἀρηρότα πευκαλίμῃσιν, ὅστις ἦν Μαλιεὺς καὶ ᾤκει τὴν Οἴτην εἰς κώμην Χηνὰς                         καλουμένην.ξονστ. εχξ. 4, ππ. 281-28ϙ. ὅτι                     Μύσων τις ἦν Μαλιεύσ, ὃς ᾤκει ἐν κώμῃ Χηνὰς καλουμένῃ, τὸν                     ἅπαντα χρόνον ἐν ἀγρῷ διατρίβων καὶ ὑπὸ τῶν πολλῶν ἀγνοούμενοσ·                     ὃν ἀντεισῆξαν εἰς τοὺς ἑπτὰ σοφούσ, ἐκκρίναντες τὸν Περίανδρον                     τὸν Κορίνθιον διὰ τὸ τύραννον γεγονέναι πικρόν.ξονστ. εχξ. 2 ̔1̓, π. 217. ὅτι ὁ                     Σόλων πολυπραγμονήσας τὸν τόπον ἐν ᾧ διέτριβε Μύσων, κατέλαβεν                     αὐτὸν ἐπὶ τῆς ἅλω πρὸς ἄροτρον προσβαλόντα ἐχέτλην, καὶ πειραθεὶς                     τοῦ ἀνδρὸς ἔφη, οὐχ ὥρα νῦν ἀρότρου, ὦ Μύσων, καὶ οὗτοσ, οὐ                     χρῆσθαι, εἶπεν, ἀλλ΄ ἐπισκευάζειν.ξονστ. εχξ. 4, π.                         28ϙ. ὅτι                     Χίλων τῷ λόγῳ σύμφωνον ἔσχε τὸν βίον, ὅπερ σπανίως εὕροι τις                     ἂν γινόμενον. τῶν γὰρ καθ΄ ἡμᾶς φιλοσόφων τοὺς πλείστους ἰδεῖν                     ἔστι λέγοντας μὲν τὰ κάλλιστα, πράττοντας δὲ τὰ χείριστα, καὶ τὴν                     ἐν ταῖς ἀπαγγελίαις αὐτῶν σεμνότητα καὶ σύνεσιν διὰ τῆς πείρας                     ἐλεγχομένην. ὁ δὲ Χίλων χωρὶς τῆς κατὰ τὸν βίον ἐν ἅπασι τοῖς                     πραττομένοις ἀρετῆς πολλὰ διενοήθη καὶ ἀπεφθέγξατο μνήμης ἄξια.ξονστ. εχξ. 2 ̔1̓, π. 218. ὅτι                     Χίλων ἀφικόμενος εἰς Δελφοὺς καὶ καθάπερ ἀπαρχὰς ποιούμενος τῷ                     θεῷ τῆς ἰδίας συνέσεως ἐπέγραψεν ἐπί τινα κίονα τρία ταῦτα,                     γνῶθι σεαυτόν, καὶ μηδὲν ἄγαν,                     καὶ τρίτον ἐγγύα, πάρα δ΄ ἄτα. τούτων ἕκαστον                     ὑπάρχον βραχὺ καὶ Λακωνικὸν μεγάλην ἔχει τὴν ἀναθεώρησιν. τὸ γὰρ γνῶθι σαυτὸν παραγγέλλει παιδευθῆναι καὶ                     φρόνιμον γενέσθαι· οὕτω γὰρ ἄν τις ἑαυτὸν γνοίη· ἢ ὅτι οἱ                     ἄμοιροι παιδείας καὶ ἀλόγιστοι κατὰ τὸ πλεῖστον ἑαυτοὺς συνετωτάτους                     ὑπειλήφασιν, ἥπερ ἐστὶ τῶν ἀμαθιῶν ἀμαθεστάτη κατὰ τὸν Πλάτωνα,                     ἢ ὅτι τοὺς πονηροὺς ἐπιεικεῖς ἡγοῦνται, τοὺς δὲ χρηστοὺς ἀνάπαλιν                     φαύλουσ· μόνως γὰρ ἄν τις οὕτως ἑαυτὸν γνοίη καὶ ἕτερον, τυχὼν                     παιδείας καὶ συνέσεως περιττοτέρασ. τὸ δὲ                     μηδὲν ἄγαν μετριάζειν ἐν πᾶσι καὶ μηδὲ περὶ ἑνὸς τῶν ἀνθρωπίνων                     τελείως διορίζεσθαι, ὡς ̓επιδάμνιοι. οὗτοι γὰρ παρὰ τὸν ̓αδρίαν                     οἰκοῦντες καὶ πρὸς ἀλλήλους διαφερόμενοι, μύδρους διαπύρους                     καταποντίσαντες ἐν μέσῳ τῷ πελάγει διωμόσαντο μὴ σπείσεσθαι τὴν πρὸς                     ἀλλήλους ἔχθραν πρότερον ἕως ἂν οὗτοι θερμοὶ ἀνενεχθῶσιν. οὕτω                     δὲ σκληρῶς ὀμόσαντες καὶ τὸ μηδὲν ἄγαν οὐκ                     ἐπινοήσαντες ὕστερον ὑπὸ τῶν πραγμάτων ἀναγκαζόμενοι διελύσαντο τὴν                     ἔχθραν, ἐάσαντες τοὺς μύδρους ψυχροὺς ἐν τῷ βυθῷ. τὸ δὲ ἐγγύα, πάρα δ΄ ἄτα, τινὲς ὑπέλαβον γάμον                     ἀπαγορεύειν· τὴν γὰρ τοῦ γάμου σύνθεσιν παρὰ τοῖς πλείστοις τῶν                     ̔ελλήνων ἐγγύην ὀνομάζεσθαι, καὶ βεβαιωτὴς ὁ κοινὸς βίοσ, ἐν ᾧ                     πλεῖσται καὶ μέγισται γίνονται συμφοραὶ διὰ τὰς γυναῖκασ. ἔνιοι δέ                     φασιν ἀνάξιον εἶναι Χίλωνος διὰ τὸ μὴ δύνασθαι ἀναιρουμένου τοῦ                     γάμου διαμένειν τὸν βίον, τὴν δὲ ἄτην ἀποφαίνεσθαι παρεῖναι ἐγγύαις                     ταῖς ἐπὶ τῶν συμβολαίων καὶ ταῖς ὑπὲρ τῶν ἄλλων διομολογήσεσι περὶ                     χρημάτων. καὶ Εὐριπίδης οὐκ ἐγγυῶμαι· ζημίαν φιλεγγύων σκοπῶν· τὰ Πυθοῖ δ΄ οὐκ ἐᾷ με γράμματα. ευρ. φρ. 92ϙ                         ̔ναυξκ 2̓  ἔνιοι δέ φασι                     μὴ Χίλωνος εἶναι μηδὲ πολιτικὸν τὸ μηδενὶ τῶν φίλων ἐν ταῖς                     τοιαύταις χρείαις ἐπαρκεῖν, ἀλλὰ μᾶλλον τὰς καταβεβαιώσεις                     ἀπαγορεύειν καὶ τὸ κατατεταμένως ἐγγυᾶσθαί τε καὶ διορίζεσθαι τῶν                     ἀνθρωπίνων, ὡς ποιῆσαι τοὺς ̔́ελληνας ὅτε κατηγωνίσαντο τὸν Ξέρξην.                     ὤμοσαν γὰρ ἐν Πλαταιαῖς παραδώσειν παίδων παισὶ τὴν πρὸς τοὺς                     Πέρσας ἔχθραν, ἕως ἂν οἱ ποταμοὶ ῥέωσιν εἰς τὴν θάλατταν καὶ                     γένος ἀνθρώπων ᾖ καὶ γῆ καρποὺς φέρῃ· τὸ δὲ τῆς τύχης                     εὐμετάπτωτον βεβαίως ἐγγυησάμενοι μετά τινα χρόνον ἐπρεσβεύοντο πρὸς                     ̓αρταξέρξην τὸν υἱὸν Ξέρξου περὶ φιλίας καὶ συμμαχίασ. ὅτι ὁ Χίλωνος                     λόγος βραχὺς ὢν ὅλην περιείληφε τὴν πρὸς τὸν ἄριστον βίον                     ὑποθήκην, ὡς καὶ τῶν ἐν Δελφοῖς ἀναθημάτων βελτίω ταῦτα τὰ                     ἀποφθέγματα. αἱ μὲν γὰρ χρυσαῖ Κροίσου πλίνθοι καὶ τὰ ἄλλα                     κατασκευάσματα ἠφανίσθη καὶ μεγάλας ἀφορμὰς παρέσχε τοῖς ἀσεβεῖν εἰς                     τὸ ἱερὸν ἑλομένοισ, αἱ δὲ γνῶμαι τὸν ἅπαντα χρόνον σώζονται ἐν                     ταῖς τῶν πεπαιδευμένων ψυχαῖς τεθησαυρισμέναι καὶ κάλλιστον ἔχουσαι                     θησαυρόν, πρὸς ὃν ἂν οὔτε Φωκεῖς οὔτε Γαλάται προσενεγκεῖν τὰς                     χεῖρας σπουδάσειαν.ξονστ. εχξ. 4, ππ. 28ϙ-28ϡ. ὅτι                     Πιττακὸς ὁ Μιτυληναῖος οὐ μόνον ἐν σοφίᾳ θαυμαστὸς ἦν, ἀλλὰ καὶ                     πολίτης ἐγένετο τοιοῦτος οἷον ἕτερον οὐκ ἤνεγκεν ἡ νῆσοσ, δοκῶ δ΄                     οὐδ΄ ἂν ὕστερον ἐνέγκαι, μέχρι ἂν τὸν οἶνον φέρῃ πλείω τε καὶ                     ἡδίω. νομοθέτης τε γὰρ ἀγαθὸς ὑπῆρχε κἀν τοῖς κατὰ μέρος πρὸς τοὺς                     πολίτας κοινὸς καὶ φιλάνθρωποσ, καὶ τὴν πατρίδα τριῶν τῶν μεγίστων                     συμφορῶν ἀπέλυσε, τυραννίδοσ, στάσεωσ, πολέμου. ὅτι Πιττακὸς βαθὺς ἦν                     καὶ ἥμερος καὶ τὴν παραίτησιν ἔχων αὐτὸς ἐν αὐτῷ. διὸ δὴ πᾶσιν                     ἐδόκει τέλειος ἀνὴρ εἶναι πρὸς πᾶσαν ἀρετὴν ὁμολογουμένωσ· κατὰ                     μὲν γὰρ τὴν νομοθεσίαν ἐφαίνετο πολιτικὸς καὶ φρόνιμοσ, κατὰ δὲ τὴν                     πίστιν δίκαιοσ, κατὰ δὲ τὴν ἐν τοῖς ὅπλοις ὑπεροχὴν ἀνδρεῖοσ, κατὰ                     δὲ τὴν πρὸς τὸ κέρδος μεγαλοψυχίαν ἀφιλάργυροσ.ξονστ. εχξ. 2 ̔1̓, π. 218. ὅτι τῶν                     Μιτυληναίων διδόντων τῷ Πιττακῷ τῆς χώρας ὑπὲρ ἧς ἐμονομάχησε                     τὴν ἡμίσειαν οὐκ ἐδέξατο, συνέταξε δὲ ἑκάστῳ κληρῶσαι τὸ ἴσον,                     ἐπιφθεγξάμενος ὡς τὸ ἴσον ἐστὶ τοῦ πλείονος πλεῖον. μετρῶν γὰρ                     ἐπιεικείᾳ τὸ πλεῖον, οὐ κέρδει, σοφῶς ἐγίνωσκεν· τῇ μὲν γὰρ                     ἰσότητι δόξαν καὶ ἀσφάλειαν ἀκολουθήσειν, τῇ δὲ πλεονεξίᾳ                     βλασφημίαν καὶ φόβον, δι΄ ὧν ταχέως ἂν αὐτοῦ τὴν δωρεὰν ἀφείλαντο.                         ὅτι                     σύμφωνα τούτοις ἔπραξε καὶ πρὸς Κροῖσον διδόντα τῶν ἐκ τοῦ                     γαζοφυλακίου χρημάτων λαβεῖν ὁπόσα βούλοιτο. καὶ γὰρ τότε τὴν δωρεὰν                     οὐ προσδεξάμενόν φασιν εἰπεῖν, καὶ νῦν ἔχειν ὧν ἤθελε διπλάσια.                     θαυμάσαντος δὲ τοῦ Κροίσου τὴν ἀφιλαργυρίαν καὶ περὶ τῆς ἀποκρίσεως                     ἐπερωτήσαντοσ, εἰπεῖν ὡς τελευτήσαντος ἄπαιδος τἀδελφοῦ                     κεκληρονομηκὼς οὐσίαν εἴη τὴν ἴσην ᾗπερ εἶχεν, ἣν οὐχ ἡδέως                     προσειληφέναι. ὅτι καὶ τὸν ποιητὴν ̓αλκαῖον, ἐχθρότατον αὐτοῦ γεγενημένον καὶ                     διὰ τῶν ποιημάτων πικρότατα λελοιδορηκότα, λαβὼν ὑποχείριον ἀφῆκεν,                     ἐπιφθεγξάμενος ὡς συγγνώμη τιμωρίας αἱρετωτέρα.ξονστ.                         εχξ. 4, π. 28ϡ. ὅτι                     φασὶν οἱ Πριηνεῖς ὡς Μεσσηνίας τὸ γένος ἐπισήμους παρθένους                     λυτρωσάμενος ὁ Βίας παρὰ λῃστῶν ἦγεν ὡς ἰδίας θυγατέρας ἐντίμωσ.                     μετὰ δέ τινας χρόνους παραγενομένων τῶν συγγενῶν κατὰ ζήτησιν,                     ἀπέδωκεν αὐτὰς οὔτε τροφεῖα πραξάμενος οὔτε λύτρα, τοὐναντίον δὲ                     τῶν ἰδίων πολλὰ δωρησάμενοσ. εἶχον οὖν πρὸς αὐτὸν αἱ κόραι                     πατρικὴν εὔνοιαν διά τε τὴν συντροφίαν καὶ τὸ μέγεθος τῆς                     εὐεργεσίασ, ὥστε καὶ χωρισθεῖσαι μετὰ τῶν ἰδίων εἰς τὴν πατρίδα                     τῆς ὑπερορίου χάριτος οὐκ ἐπελάθοντο. ὅτι σαγηνεῖς Μεσσήνιοι κατὰ τὸν                     βόλον ἕτερον μὲν οὐδὲν ἀνείλκυσαν, χαλκοῦν δὲ τρίποδα μόνον                     ἐπιγραφὴν ἔχοντα τῷ σοφωτάτῳ. ἀναχθέντος δὲ                     τοῦ κατασκευάσματος δοθῆναι τῷ Βίαντι.ξφ. φραγ. ϙ. ὅτι Βίας                     ἦν δεινότατος καὶ τῷ λόγῳ πρωτεύων τῶν καθ΄ ἑαυτόν. κατεχρήσατο δὲ                     τῇ τοῦ λέγειν δυνάμει πολλοῖς ἀνάπαλιν· οὐ γὰρ εἰς μισθαρνίαν οὐδὲ                     εἰς προσόδουσ, ἀλλ΄ εἰς τὴν τῶν ἀδικουμένων κατετίθετο βοήθειαν.                     ὅπερ σπανιώτατ΄ ἄν τις εὕροι.ξονστ. εχξ. 2 ̔1̓, ππ.                         218-219. ὅτι                     μέγα ἐστὶν οὐ τὸ δύναμιν ὅτου δήποτε σχεῖν, ἀλλὰ τὸ ταύτῃ                     δεόντως χρῆσθαι. ἐπεὶ τί ὄφελος Μίλωνι τῷ Κροτωνιάτῃ τὸ μέγεθος                     τῆς περὶ τὸ σῶμα ῥώμησ; ὅτι Πολυδάμας ὁ Θετταλὸς ὑπὸ τῆς πέτρας διαρραγεὶς                     πᾶσιν ἐποίησε φανερὸν ὡς ἐπισφαλές ἐστιν ἰσχὺν μὲν μεγάλην ἔχειν,                     νοῦν δὲ μικρόν.ξονστ. εχξ. 4, ππ. 28ϡ-286.  ὁ Πολυδάμας οὗτος ἦν ἐκ πόλεως Σκοτούσησ, γυμναῖς χερσὶ μὲν λέοντας ὡς ἄρνας διαφθείρων, πτεροῖς ποσὶ δ΄ ὑπερνικῶν ἅρματα ταχυδρόμα, τῇ δὲ χειρί τι σπήλαιον ἀντήρεισε συμπῖπτον.  ὁ Σικελὸς Διόδωρος γράφει τὴν ἱστορίαν. τζετζ. ηιστ. 2. ϡϡϡ-ϡϡ9. ὅτι τῶν                     Κιρραίων πολιορκουμένων πολὺν ἤδη χρόνον διὰ τὸ τὸ χρηστήριον                     ἐπιχειρεῖν συλᾶν, τινὲς μὲν τῶν ̔ελλήνων εἰς τὰς πατρίδας                     ἐπανῆλθον, οἱ δὲ ἐπερωτήσαντες τὴν Πυθίαν ἔλαβον χρησμὸν                         οὕτωσ, οὐ πρὶν τῆσδε πόληος ἐρείψετε πύργον ἑλόντεσ, πρίν κεν ἐμῷ τεμένει κυανώπιδος ̓αμφιτρίτης κῦμα ποτικλύζῃ κελαδοῦν ἱερῇσιν ἐπ΄ ἀκταῖσ. ξονστ. εχξ. 4, π. 286. ἰστέον                     ὅτι ὁ μὲν Σόλων ἐγένετο ἐπὶ τῶν χρόνων τῶν τυράννων ἐν ταῖς                     ̓αθήναις πρὸ τῶν Περσικῶν χρόνων, ὁ δὲ Δράκων πρὸ αὐτοῦ ἑπτὰ                     καὶ τεσσαράκοντα ἔτεσιν, ὥς φησιν ὁ Διόδωροσ.υλπιαν                         ον τηε τιμοξρατες οφ δεμοστηενεσ, 9, π. 80ϡ. ὅτι                     Περίλαος ὁ ἀνδριαντοποιὸς Φαλάριδι τῷ τυράννῳ κατασκευάσας βοῦς                     χαλκοῦς πρὸς τιμωρίαν τῶν ὁμοφύλων αὐτὸς πρῶτος ἐπειράθη τοῦ                     μεγέθους τῆς τιμωρίασ· οἱ γὰρ κατὰ τῶν ἄλλων βουλευόμενοί τι φαῦλον                     ὡς ἐπίπαν ταῖς ἰδίαις ἐπιθυμίαις εἰώθασιν ἁλίσκεσθαι.ξονστ. εχξ. 4, π. 286.  ὃς Φάλαρις Περίλαον τὸν χαλκουργὸν ἐκεῖνον τὸν ̓αττικὸν κατέκαυσεν ἐν ταύρῳ τῷ χαλκέῳ. οὗτος γὰρ τὸ μηχάνημα τοῦ ταύρου χαλκουργήσας τοῖς μυξωτῆρσι τοῦ βοὸς ἐτέκτηνεν αὐλίσκουσ, ἀνέπτυξε καὶ θύραν δὲ πρὸς τῷ πλευρῷ τοῦ ταύρου· καὶ δῶρον τῷ Φαλάριδι τοῦτον τὸν ταῦρον ἄγει. Φάλαρις δὲ τὸν ἄνθρωπον ἐν δώροις δεξιοῦται, τὸ δὲ μηχάνημα θεοῖς καθιεροῦν κελεύει. ὡς δ΄ ἀναπτύξας τὸ πλευρὸν ὁ χαλκουργὸς ἐκεῖνος δόλον τὸν κακομήχανον ἐξεῖπεν ἀπανθρώπωσ, εἴ τινα βούλει, Φάλαρι, κολάζειν τῶν ἀνθρώπων, ἔνδον τοῦ ταύρου κατειργνὺς πῦρ ὑποστρώννυ κάτω· δόξει δ΄ ὁ ταῦρος στεναγμοῖς μυκᾶσθαι τοῖς ἐκείνου, σὺ δ΄ ἡδονὴν τοῖς στεναγμοῖς ἕξεις αὐλοῖς μυκτήρων. τοῦτο μαθὼν ὁ Φάλαρις καὶ μυσαχθεὶς ἐκεῖνον, ἄγε, φησί, Περίλαε, σὺ πρῶτος δεῖξον τοῦτο, καὶ τοὺς αὐλοῦντας μίμησαι, τράνωσόν σου τὴν τέχνην. ὡς δὲ παρέδυ μιμητὴς δῆθεν τῶν αὐλημάτων, κλείει τὸν ταῦρον Φάλαρις καὶ πῦρ ὑποσωρεύει. ὅπως δὲ τὸ χαλκούργημα θανὼν μὴ ἐμμιάνῃ, κατὰ πετρῶν ἐκρήμνισεν ἐξάξας ἡμιθνῆτα. γράφει περὶ τοῦ ταύρου δὲ Λουκιανὸς ὁ Σύροσ, Διόδωρος καὶ Πίνδαροσ, σὺν τούτοις τε μυρίοι. τζετζ. ηιστ. 1. 646-668. ὅτι                     Σόλων ὁ νομοθέτης παρελθὼν εἰς τὴν ἐκκλησίαν παρεκάλει τοὺς                     ̓αθηναίους καταλύειν τὸν τύραννον πρὶν τελέως ἰσχυρὸν γενέσθαι.                     οὐδενὸς δὲ αὐτῷ προσέχοντος ἀναλαβὼν τὴν πανοπλίαν προῆλθεν εἰς                     τὴν ἀγορὰν γεγηρακώσ, καὶ τοὺς θεοὺς ἐπιμαρτυρόμενος ἔφησε καὶ                     λόγῳ καὶ ἔργῳ τῇ πατρίδι κινδυνευούσῃ βεβοηθηκέναι τὸ κατ΄ αὐτὸν                     μέροσ· τῶν δὲ ὄχλων ἀγνοούντων τὴν ἐπιβολὴν Πεισιστράτου συνέβη                     τὸν Σόλωνα τἀληθῆ λέγοντα παραπέμπεσθαι. λέγεται δὲ Σόλων καὶ προειπεῖν τοῖς ̓αθηναίοις τὴν ἐσομένην                     τυραννίδα δι΄ ἐλεγείων, ἐκ νεφέλης πέλεται χιόνος μένος ἠδὲ χαλάζησ, βροντὴ δ΄ ἐκ λαμπρᾶς γίνεται ἀστεροπῆσ. ἀνδρῶν δ΄ ἐκ μεγάλων πόλις ὄλλυται, εἰς δὲ μονάρχου δῆμος ἀιδρείῃ δουλοσύνην ἔπεσεν. λίην δ΄ ἐξάραντ΄ οὐ ῥᾴδιόν ἐστι κατασχεῖν ὕστερον, ἀλλ΄ ἤδη χρὴ περὶ πάντα νοεῖν. σολον φρ. 10 διεηλ καὶ μετὰ ταῦτα τυραννοῦντος ἔφη, εἰ δὲ πεπόνθατε λυγρὰ δι΄ ὑμετέραν κακότητα, μὴ θεοῖσιν ταύτην μοῖραν ἐπαμφέρετε· αὐτοὶ γὰρ τούτους ηὐξήσατε ῥύματα δόντεσ, καὶ διὰ τοῦτο κακὴν ἔσχετε δουλοσύνην. ὑμῶν δ΄ εἷς μὲν ἕκαστος ἀλώπεκος ἴχνεσι βαίνει, σύμπασιν δ΄ ὑμῖν κοῦφος ἔνεστι νόοσ. εἰς γὰρ γλῶσσαν ὁρᾶτε καὶ εἰς ἔπος αἰόλον ἀνδρόσ, εἰς ἔργον δ΄ οὐδὲν γινόμενον βλέπετε. σολον φρ. 8 διεηλ ὅτι ὁ                     Πεισίστρατος παρεκάλει τὸν Σόλωνα τὰς ἡσυχίας ἔχειν καὶ τῶν τῆς                     τυραννίδος ἀγαθῶν συναπολαύειν· οὐδενὶ δὲ τρόπῳ δυνάμενος αὐτοῦ                     μεταθεῖναι τὴν προαίρεσιν, ἀλλ΄ ὁρῶν μᾶλλον ἀεὶ ἐξεγειρόμενον καὶ                     μετὰ ἀνατάσεως ἀπειλοῦντα τιμωρίαν ἐπιθήσειν, ἠρώτησεν αὐτὸν τίνι                     πεποιθὼς ἀντιπράττει ταῖς ἐπιβολαῖς αὐτοῦ. τὸν δέ φασιν εἰπεῖν τῷ                         γήρᾳ.ξονστ. εχξ. 4, ππ. 286-287.̔ηρόδοτος κατὰ Ξέρξην γεγονὼς τοῖς χρόνοις φησὶν                     ̓ασσυρίους ἔτη πεντακόσια πρότερον τῆς ̓ασίας ἄρξαντας ὑπὸ Μήδων                     καταλυθῆναι. ἔπειτα βασιλέα μὲν μηδένα γενέσθαι τὸν ἀμφισβητήσοντα                     τῶν ὅλων ἐπὶ πολλὰς γενεάσ, τὰς δὲ πόλεις καθ΄ ἑαυτὰς ταττομένας                     διοικεῖσθαι δημοκρατικῶσ· τὸ δὲ τελευταῖον πολλῶν ἐτῶν διελθόντων                     αἱρεθῆναι βασιλέα παρὰ τοῖς Μήδοις ἄνδρα δικαιοσύνῃ διάφορον,                     ὄνομα Κυαξάρην. τοῦτον δὲ πρῶτον ἐπιχειρῆσαι προσάγεσθαι τοὺς                     πλησιοχώρουσ, καὶ τοῖς Μήδοις ἀρχηγὸν γενέσθαι τῆς τῶν ὅλων                     ἡγεμονίασ· ἔπειτα τοὺς ἐκγόνους ἀεὶ προσκατακτωμένους πολλὴν τῆς                     ὁμόρου χώρας αὐξῆσαι τὴν βασιλείαν μέχρι ̓αστυάγους τοῦ                     καταπολεμηθέντος ὑπὸ Κύρου καὶ Περσῶν· περὶ ὧν νῦν ἡμεῖς τὰ                     κεφάλαια προειρηκότες τὰ κατὰ μέρος ὕστερον ἀκριβῶς ἀναγράψομεν,                     ἐπειδὰν ἐπὶ τοὺς οἰκείους χρόνους ἐπιβάλωμεν. κατὰ γὰρ τὸ δεύτερον                     ἔτος τῆς ἑπτακαιδεκάτης ̓ολυμπιάδος ᾑρέθη βασιλεὺς ὑπὸ Μήδων                     Κυαξάρης καθ΄ ̔ηρόδοτον. διοδ.                         2.ϙ2.2-ϙ.̓αστιβάρα τοῦ βασιλέως τῶν Μήδων ἐν                     ̓εκβατάνοις γήρᾳ τελευτήσαντος τὴν ἀρχὴν ̓ασπάνδαν τὸν υἱὸν                     διαδέξασθαι, τὸν ὑπὸ τῶν ̔ελλήνων ̓αστυάγην καλούμενον· τούτου δ΄                     ὑπὸ Κύρου τοῦ Πέρσου καταπολεμηθέντος μεταπεσεῖν τὴν βασιλείαν εἰς                     Πέρσασ, περὶ ὧν ἡμεῖς τὰ κατὰ μέρος ἐν τοῖς ἰδίοις χρόνοις                     ἀκριβῶς ἀναγράψομεν. διοδ. 2.ϙ4. 6. Κῦρος                     Περσῶν ἐβασίλευσεν ᾧ ἔτει ̓ολυμπιὰς ἤχθη νε, ὡς ἐκ τῶν Βιβλιοθηκῶν Διοδώρου καὶ τῶν Θαλλοῦ καὶ                     Κάστορος ἱστοριῶν, ἔτι δὲ Πολυβίου καὶ Φλέγοντος ἔστιν εὑρεῖν,                     ἀλλὰ καὶ ἑτέρων, οἷς ἐμέλησεν ̓ολυμπιάδων· ἅπασι γὰρ συνεφώνησεν                     ὁ χρόνοσ.ευσεβιυσ, πραεπ. εϝανγ. 10.10.488                         ξ. ὅτι                     Κῦροσ, ὁ Καμβύσου μὲν υἱὸς καὶ Μανδάνης τῆς θυγατρὸς ̓αστυάγους                     τοῦ Μήδων βασιλέωσ, ἀνδρείᾳ καὶ συνέσει καὶ ταῖς ἄλλαις ἀρεταῖς                     ἐπρώτευε τῶν καθ΄ αὑτόν· βασιλικῶς γὰρ αὐτὸν ὁ πατὴρ ἦγε παιδεύων,                     ζῆλον ἐμποιῶν τῶν κρατίστων. καὶ ἔκδηλος ἦν ἁδρῶν ἁψόμενος                     πραγμάτων διὰ τὸ τὴν ἀρετὴν προφαίνειν ὑπὲρ τὴν ἡλικίαν. ὅτι ̓αστυάγης ὁ τῶν Μήδων βασιλεὺς ἡττηθεὶς καὶ                     φυγὼν αἰσχρῶς δι΄ ὀργῆς εἶχε τοὺς στρατιώτασ· καὶ τοὺς μὲν ἐφ΄                     ἡγεμονιῶν τεταγμένους ἅπαντας ἀπαλλάξασ, ἑτέρους ἀντ΄ ἐκείνων                     κατέστησε, τοὺς δὲ τῆς φυγῆς αἰτίους ἅπαντας ἐπιλέξας ἀπέσφαξε,                     νομίζων τῇ τούτων τιμωρίᾳ τοὺς ἄλλους ἀναγκάσειν ἄνδρας ἀγαθοὺς                     ἐν τοῖς κινδύνοις γενέσθαι· ὠμὸς γὰρ ἦν καὶ φύσει ἀπηνήσ. οὐ μὴν                     τὰ πλήθη κατεπλάγη αὐτοῦ τὴν βαρύτητα, ἀλλ΄ ἕκαστος μισήσας τὸ                     βίαιον καὶ παράνομον τῆς πράξεως μεταβολῆς ὠρέγετο. διὸ καὶ κατὰ                     λόχους ἐγίνοντο συνδρομαὶ καὶ λόγοι ταραχώδεισ, παρακαλούντων ἀλλήλους                     τῶν πλείστων πρὸς τὴν κατὰ τούτου τιμωρίαν. ὅτι Κῦροσ, ὥς φασιν, οὐ μόνον ἦν κατὰ τὸν πόλεμον                     ἀνδρεῖοσ, ἀλλὰ καὶ πρὸς τοὺς ὑποτεταγμένους εὐγνώμων καὶ                     φιλάνθρωποσ. διόπερ αὐτὸν οἱ Πέρσαι προσηγόρευσαν πατέρα.ξονστ. εχξ. 2 ̔1̓, π. 219. ὅτι                     Κροῖσος ναυπηγῶν πλοῖα μακρά, φασίν,ἔμελλε στρατεύειν ἐπὶ τὰς                     νήσουσ. παρεπιδημοῦντα δὲ Βίαντα ἢ Πιττακὸν καὶ θεωροῦντα τὴν                     ναυπηγίαν, ὑπὸ τοῦ βασιλέως ἐρωτηθῆναι μή τι νεώτερον ἀκηκοὼς εἴη                     παρὰ τοῖς ̔́ελλησι γινόμενον. τοῦ δὲ εἰπόντος ὅτι πάντες οἱ                     νησιῶται συνάγουσιν ἵππουσ, διανοούμενοι στρατεύειν ἐπὶ Λυδούσ,                     λέγεται τὸν Κροῖσον εἰπεῖν, εἴθε γάρ τις πείσειε νησιώτας                     σὺν ἵπποις παρατάξασθαι Λυδοῖσ. τῶν γὰρ Λυδῶν ἱππεύειν                     εἰδότων ἐνόμιζε προτερεῖν αὐτοὺς πεζῇ. ὁ δὲ Πιττακὸς ἢ Βίας ὑπολαβών φησιν, εἶτα Λυδοὺς μὲν ἤπειρον                     οἰκοῦντας σπεύδειν ἀποφαίνῃ λαβεῖν ἐπὶ γῆς νησιώτας ἄνδρασ, τοὺς                     δὲ νῆσον οἰκοῦντας οὐκ οἴει θεοῖς εὔξασθαι λαβεῖν ἐν θαλάττῃ                     Λυδούσ, ἵν΄ ὑπὲρ τῶν κατὰ τὴν ἤπειρον τοῖς ̔́ελλησι συμβάντων                     κακῶν κατὰ πέλαγος ἀμύνωνται τὸν τοὺς συγγενεῖς καταδεδουλωμένον; ὁ                     δὲ Κροῖσος θαυμάσας τὸν λόγον παραχρῆμα μετενόησε καὶ τῆς ναυπηγίας                     ἀπέστη. ὅτι ὁ Κροῖσος μετεπέμπετο ἐκ τῆς                     ̔ελλάδος τοὺς ἐπὶ σοφίᾳ πρωτεύοντασ, ἐπιδεικνύμενος τὸ μέγεθος τῆς                     εὐδαιμονίασ, καὶ τοὺς ἐξυμνοῦντας τὴν εὐτυχίαν αὐτοῦ ἐτίμα                     μεγάλαις δωρεαῖσ. μετεπέμψατο δὲ καὶ Σόλωνα, ὁμοίως δὲ καὶ τῶν                     ἄλλων τῶν ἐπὶ φιλοσοφίᾳ μεγίστην δόξαν ἐχόντων, τὴν ἰδίαν                     εὐδαιμονίαν διὰ τῆς τούτων τῶν ἀνδρῶν μαρτυρίας ἐπισφραγίζεσθαι                     βουλόμενοσ. παρεγενήθη δὲ πρὸς αὐτὸν                     ̓ανάχαρσις ὁ Σκύθης καὶ Βίας καὶ Σόλων καὶ Πιττακόσ, οὓς ἐπὶ                     τὰς ἑστιάσεις καὶ τὸ συνέδριον εἶχεν ἐν μεγίστῃ τιμῇ, τόν τε                     πλοῦτον αὐτοῖς ἐπιδεικνύμενος καὶ τὸ μέγεθος τῆς ἑαυτοῦ δυναστείασ.                         παρὰ δὲ τοῖς πεπαιδευμένοις τῆς                     βραχυλογίας τότε ζηλουμένησ, ὁ δε Κροῖσος                     ἐπιδειξάμενος τὴν τῆς βασιλείας εὐδαιμονίαν τοῖς ἀνδράσι καὶ τὸ                     πλῆθος τῶν κεχειρωμένων ἐθνῶν, ἠρώτησεν ̓ανάχαρσιν, ὄντα πρεσβύτερον                     τῶν σοφιστῶν, τίνα νομίζει τῶν ὄντων ἀνδρειότατον. ὁ δὲ τὰ                     ἀγριώτατα τῶν ζῴων ἔφησε· μόνα γὰρ προθύμως ἀποθνήσκειν ὑπὲρ τῆς                     ἐλευθερίασ. ὁ δὲ Κροῖσος νομίσας                     ἡμαρτηκέναι αὐτόν, ἐν δὲ τῷ δευτέρῳ πρὸς χάριν αὐτῷ ποιήσεσθαι                     τὴν ἀπόκρισιν ὑπολαβὼν ἠρώτησε, τίνα δικαιότατον κρίνει τῶν ὄντων.                     ὁ δὲ πάλιν ἀπεφαίνετο τὰ ἀγριώτατα τῶν θηρίων· μόνα γὰρ κατὰ φύσιν                     ζῆν, οὐ κατὰ νόμουσ· εἶναι γὰρ τὴν μὲν φύσιν θεοῦ ποίησιν, τὸν δὲ                     νόμον ἀνθρώπου θέσιν, καὶ δικαιότερον εἶναι χρῆσθαι τοῖς τοῦ θεοῦ                     ἢ τοῖς τῶν ἀνθρώπων εὑρήμασιν. ὁ δὲ                     διασῦραι βουλόμενος ̓ανάχαρσιν ἠρώτησεν εἰ καὶ σοφώτατα τὰ θηρία. ὁ                     δὲ συγκαταθέμενος ἐδίδασκεν, ὅτι τὴν τῆς φύσεως ἀλήθειαν τῆς τοῦ                     νόμου θέσεως προτιμᾶν ἰδιώτατον ὑπάρχειν σοφίασ. ὁ δὲ τούτου                     κατεγέλασεν ὡς ἐκ τῆς Σκυθίας καὶ θηριώδους διαγωγῆς πεποιημένου τὰς                     ἀποκρίσεισ. ἠρώτησε δὲ τὸν Σόλωνα τίνα τῶν                     ὄντων εὐδαιμονέστατον ἑώρακεν, ὡς τοῦτό γε πάντως ἀποδοθησόμενον                     ἑαυτῷ. τοῦ δὲ εἰπόντος ὡς οὐδένα δικαίως ἂν εἰπεῖν ἔχοι διὰ                     τὸ μηδενὸς τῶν ὄντων ἑωρακέναι τὸ τέλος τοῦ βίου, οὗ χωρὶς                     οὐδεὶς ἂν προσηκόντως μακάριος νομίζοιτο· πολλάκις γὰρ οἱ τὸν                     ἔμπροσθεν πάντα βίον εὐδαίμονες δόξαντες εἶναι πρὸς αὐτῇ τῇ τοῦ                     βίου καταστροφῇ μεγίσταις περιέπεσον συμφοραῖσ. ὁ δὲ βασιλεύσ, οὐδὲ πλουσιώτατον ἄρα με κρίνεισ;                     ἔφη. καὶ ὁ Σόλων τὴν αὐτὴν ἀπόκρισιν ποιησάμενος ἐδίδασκεν ὡς οὐ                     τοὺς πλεῖστα κεκτημένουσ, ἀλλὰ τοὺς πλείστου ἀξίαν τὴν φρόνησιν                     ἡγουμένους νομιστέον πλουσιωτάτουσ· ἡ δὲ φρόνησις οὐδενὶ τῶν ἄλλων                     ἀντίρροπος οὖσα μόνους ποιεῖ τοὺς αὐτὴν περὶ πολλοῦ ποιουμένους                     μέγιστον καὶ βεβαιότατον ἔχειν πλοῦτον. ἠρώτησε καὶ τὸν Βίαντα, πότερον ὀρθῶς ἐποιήσατο τὴν ἀπόκρισιν ὁ                     Σόλων ἢ διήμαρτεν. ὁ δὲ ὑπειπών, ὀρθῶσ, ἔφη· τὰ γὰρ ἔν σοι                     βούλεται θεωρήσας ἀγαθὰ διαγνῶναι, νυνὶ δὲ τὰ παρά σοι μόνον                     ἑώρακεν· εἶναι δὲ δι΄ ἐκεῖνα μᾶλλον ἢ ταῦτα τοὺς ἀνθρώπους                     εὐδαίμονασ. ὁ δὲ βασιλεύσ, ἀλλ΄ εἰ τὸν τῶν χρημάτων, ἔφησε, πλοῦτον                     μὴ προτιμᾷσ, τό γε πλῆθος τῶν φίλων ὁρᾷς τοσοῦτον ὑπάρχον ὅσον                     οὐδενὶ τῶν ἄλλων. ὁ δὲ καὶ τοῦτον ἀπεφήνατο τὸν ἀριθμὸν ἄδηλον                     εἶναι διὰ τὴν εὐτυχίαν. πρὸς δὲ                     Πιττακὸν εἰπεῖν φασι, ποίαν ἑώρακας ἀρχὴν κρατίστην; τὸν δὲ                     ἀποκριθῆναι, τὴν τοῦ ποικίλου ξύλου, διασημαίνοντα τοὺς νόμουσ.                         ὅτι Αἴσωπος κατὰ τοὺς αὐτοὺς                     χρόνους συνήκμαζε τοῖς ἑπτὰ σοφοῖς καὶ εἶπεν ὡς οὐκ οἴδασιν οὗτοι                     ὁμιλεῖν δυνάστῃ· καὶ γὰρ ὡς ἥκιστα δεῖν ἢ ὡς ἥδιστα συμβιοῦν                     τοῖς τοιούτοισ.ξονστ. εχξ. 4, ππ. 287-289. ὅτι                     ̓́αδραστός τις Φρὺξ τὸν τοῦ βασιλέως Κροίσου τοῦ Λυδοῦ υἱὸν                     ̓́ατυν καλούμενον πρὸς κυνηγίαν ἀκουσίωσ, ἐξακοντίσας κατὰ συόσ,                     πλήξας ἀπέκτεινε. καὶ ὁ μὲν καὶ ἀκουσίως ἀνῃρηκὼς οὐκ ἔφησεν                     ἑαυτὸν ἔτι ζῆν ἄξιον εἶναι· διὸ καὶ παρεκάλει τὸν βασιλέα μὴ                     φείσασθαι, τὴν ταχίστην δὲ ἐπικατασφάξαι τῷ τοῦ τετελευτηκότος τάφῳ.                         ὁ δὲ Κροῖσος τὴν μὲν ἀρχὴν ὡς ἂν                     ἐπὶ φόνῳ τέκνου δι΄ ὀργῆς εἶχε τὸν ̓́αδραστον, ἀπειλῶν ζῶντα                     κατακαύσειν· ἐπεὶ δὲ αὐτὸν ἑώρα προθυμούμενον καὶ εἰς τὴν τοῦ                     τετελευτηκότος τιμὴν τὸ ζῆν ἐπιδιδόντα, τὸ τηνικαῦτα λήξας τῆς ὀργῆς                     ἀπέλυσε τῆς τιμωρίας τὸν ἀνελόντα, τὴν ἰδίαν τύχην, ἀλλ΄ οὐ τὴν                     ἐκείνου προαίρεσιν αἰτιώμενοσ. ὁ δὲ ̓́αδραστος οὐδὲν ἧττον κατ΄                     ἰδίαν ἐπὶ τὸν ̓́ατυος τάφον πορευθεὶς ἑαυτὸν κατέσφαξεν.ξονστ. εχξ. 2 ̔1̓, ππ. 219-220. ὅτι ὁ                     Φάλαρις ἰδὼν περιστερῶν πλῆθος ὑφ΄ ἑνὸς ἱέρακος διωκόμενον ἔφη,                     ὁρᾶτε, ὦ ἄνδρεσ, τοσοῦτο πλῆθος ὑφ΄ ἑνὸς διωκόμενον διὰ                     δειλίαν; ἐπεί τοι γε εἰ τολμήσειαν ἐπιστρέψαι, ῥᾳδίως τοῦ διώκοντος                     ἂν περιγένοιντο. αὐτὸς δὲ πεπλασμένως ἔλεγεν· τὴν                     μὲν γὰρ νίκην ἀρετῇ καὶ οὐ πολυπληθίᾳ χειρῶν περιγίνεσθαι.                     καὶ ἐκ τούτου τοῦ λόγου ἀπέβαλε τὴν δυναστείαν, ὡς γέγραπται ἐν τῷ                     περὶ διαδοχῆς βασιλέων. ὅτι Κροῖσος ἐπὶ Κῦρον                     τὸν Πέρσην ἐκστρατεύων ἐπύθετο τοῦ μαντείου. ὁ δὲ χρησμόσ, Κροῖσος ̔́αλυν διαβὰς μεγάλην ἀρχὴν καταλύσει.  ὁ δὲ τὸ ἀμφίβολον τοῦ χρησμοῦ κατὰ τὴν ἑαυτοῦ προαίρεσιν                     ἐκδεξάμενος ἐδυστύχησεν. ὅτι πάλιν ἐπηρώτησεν, εἰ πολὺν χρόνον ἕξει τὴν                     δυναστείαν. εἶπε δὲ τὰ ἔπη ταῦτα, ἀλλ΄ ὅταν ἡμίονος βασιλεὺς Μήδοισι γένηται, καὶ τότε, Λυδὲ ποδαβρέ, πολυψήφιδα παρ΄ ̔́ερμον φεύγειν μηδὲ μένειν μηδ΄ αἰδεῖσθαι κακὸς εἶναι. ὅτι ἡμίονον τὸν Κῦρον ἔφη διὰ                     τὸ τὴν μητέρα αὐτοῦ Μηδικὴν εἶναι, τὸν δὲ πατέρα Πέρσην.                         ὅτι                     Κῦρος ὁ τῶν Περσῶν βασιλεὺς παραγενηθεὶς μετὰ πάσης δυνάμεως εἰς τὰ                     τῆς Καππαδοκίας στενά, ἀπέστειλε κήρυκας πρὸς τὸν Κροῖσον τήν τε                     δυναστείαν αὐτοῦ κατασκεψομένους καὶ δηλώσοντας ὅτι Κῦρος αὐτὸν                     ἀφίησι τῶν πρότερον ἁμαρτημάτων καὶ Λυδίας καθίστησι σατράπην, ἂν                     ἐπὶ θύρας γενόμενος ὁμοίως τοῖς ἄλλοις ὁμολογῇ δοῦλος εἶναι.                     πρὸς οὓς ὁ Κροῖσος ἀπεκρίθη, διότι προσηκόντως ἂν Κῦρος καὶ                     Πέρσαι Κροίσῳ δουλεύειν ὑπομένοιεν· ἐκείνους μὲν γὰρ τὸν                     ἔμπροσθεν χρόνον διατετελεκέναι Μήδοις δουλεύοντασ, αὐτὸν δὲ                     οὐδέποτε πεποιηκέναι τὸ προσταττόμενον ὑφ΄ ἑτέρου.ξονστ. εχξ. 4, ππ. 289-290. ὅτι                     Κροῖσος ὁ τῶν Λυδῶν βασιλεὺς προσποιησάμενος εἰς Δελφοὺς πέμπειν,                     ἔπεμπεν εἰς Πελοπόννησον Εὐρύβατον τὸν ̓εφέσιον, δοὺς αὐτῷ                     χρυσίον, ὅπως ὡς πλείστους ξενολογήσῃ τῶν ̔ελλήνων. ὁ δὲ πεμφθεὶς                     πρὸς Κῦρον τὸν Πέρσην ἀποχωρήσας τὰ κατὰ μέρος ἐδήλωσε. διὸ καὶ                     παρὰ τοῖς ̔́ελλησιν ἐπισήμου γενομένης τῆς περὶ τὸν Εὐρύβατον                     πονηρίασ, μέχρι τοῦ νῦν, ὅταν τις ὀνειδίσαι τινὶ βούληται μοχθηρίαν,                     Εὐρύβατον ἀποκαλεῖ.ξονστ. εχξ. 2 ̔1̓, π. 220. ὅτι οἱ                     πονηροὶ κἂν αὐτίκα παρὰ τῶν ἀδικηθέντων τὴν τιμωρίαν ἐκκλίνωσιν,                     ἥ γε βλασφημία δι΄ αἰῶνος τηρουμένη καὶ τελευτήσαντας αὐτοὺς κατὰ τὸ                     δυνατὸν μετέρχεται. ὅτι φασὶ τὸν Κροῖσον πρὸ τοῦ πρὸς Κῦρον πολέμου                     πέμψαι θεωροὺς εἰς Δελφοὺς ἐπερωτήσοντασ, πῶς ἂν ὁ υἱὸς αὐτοῦ                     δύναιτο φωνὴν προέσθαι. τὴν δὲ Πυθίαν εἰπεῖν, Λυδὲ γένοσ, πολλῶν βασιλεῦ, μέγα νήπιε Κροῖσε, μὴ βούλου πολύευκτον ἰὰν κατὰ δώματ΄ ἀκούειν παιδὸς φθεγγομένου· τὸ δέ σοι πολὺ λώιον ἀμφὶς  ἔμμεναι· αὐδήσει γὰρ ἐν ἤματι πρῶτον ἀνόλβῳ.  ὅτι δεῖ τὴν                     εὐτυχίαν μετρίως φέρειν καὶ μὴ πεποιθέναι ταῖς ἀνθρωπίναις                     εὐπραξίαις ἐν μικρᾷ ῥοπῇ μεγάλας μεταβολὰς λαμβανούσαισ. ὅτι μετὰ τὸ                     γενέσθαι αἰχμάλωτον Κροῖσον καὶ τὴν πυρὰν σβεσθῆναι, ἰδὼν τὴν πόλιν                     διαρπαζομένην καὶ πρὸς τοῖς ἄλλοις πολὺν ἄργυρόν τε καὶ χρυσὸν                     διαφορούμενον, ἐπηρώτησε τὸν Κῦρον, τί ποιοῦσιν οἱ στρατιῶται. τοῦ                     δὲ μετὰ γέλωτος ἀποκριθέντοσ, τὰ σὰ χρήματα διαρπάζουσι. μὰ Δία μὲν                     οὖν, εἶπεν, ἀλλὰ τὰ σά· Κροίσου γὰρ ἴδιον οὐκέτι οὐθὲν                     ὑπάρχει. ὁ δὲ Κῦρος θαυμάσας τὸν λόγον εὐθὺς μετενόησε καὶ τοὺς                     στρατιώτας ἀνείρξας τῆς διαρπαγῆς εἰς τὸ βασιλικὸν ἀνέλαβε τὰς τῶν                     Σαρδιανῶν κτήσεισ.ξονστ. εχξ. 4, ππ. 290-291. ὅτι                     Κῦρος εὐσεβῆ νομίσας εἶναι τὸν Κροῖσον διὰ τὸ καταρραγῆναι ὄμβρον                     καὶ σβέσαι τὴν φλόγα, καὶ διὰ μνήμης ἔχων τὴν Σόλωνος ἀπόκρισιν,                     μεθ΄ ἑαυτοῦ περιήγετο τὸν Κροῖσον ἐντίμωσ. μετέδωκε δὲ αὐτῷ καὶ                     τοῦ συνεδρίου, διαλαμβάνων ὑπάρχειν συνετόν, ὡς ἂν πολλοῖς καὶ                     πεπαιδευμένοις καὶ σοφοῖς ἀνδράσι συμβεβιωκότα.ξονστ.                         εχξ. 2 ̔1̓, π. 220. ὅτι                     ̔́αρπαγος κατασταθεὶς ὑπὸ Κύρου τοῦ Πέρσου ἐπὶ τῆς θαλάττης                     στρατηγόσ, καὶ τῶν κατὰ τὴν ̓ασίαν ̔ελλήνων πρὸς Κῦρον                     διαπρεσβευομένων συνθέσθαι φιλίαν, εἶπε πρὸς αὐτοὺς ὅτι παραπλήσιόν                     τι ποιοῦσι τῶν πρότερον ἑαυτῷ συμβάντων. καὶ γάρ ποτε γῆμαι βουλόμενον αἰτεῖσθαι παρὰ τοῦ πατρὸς τὴν κόρην·                     τὸν δὲ τὸ μὲν πρῶτον οὐκ ἄξιον κρίναντα τοῦ γάμου δυνατωτέρῳ                     κατεγγυῆσαι, μετὰ δὲ ταῦθ΄ ὁρῶντα αὐτὸν ὑπὸ τοῦ βασιλέως τιμώμενον                     διδόναι τὴν θυγατέρα· αὐτὸν δὲ ἀποκριθῆναι, διότι γυναῖκα μὲν                     οὐκέτι ἂν ἔχοι αὐτήν, παλλακίδα δὲ συγχωρήσαι λαβεῖν. διὰ δὲ τῶν τοιούτων λόγων ἐδήλου τοῖς                     ̔́ελλησιν, ὅτι Κύρου πρότερον ἀξιοῦντος γενέσθαι Περσῶν φίλους οὐκ                     ἐβουλήθησαν, νῦν δὲ ἐκ μεταβολῆς ἐκείνων σπευδόντων συνάψαι φιλίαν                     ὡς μὲν πρὸς συμμάχους οὐ ποιήσεται τὰς ὁμολογίασ, ὡς δὲ δούλους εἰς                     τὴν τῶν Περσῶν πίστιν ἑαυτοὺς παραδιδόντας προσδέξεται. ὅτι Λακεδαιμόνιοι πυνθανόμενοι τοὺς κατὰ τὴν ̓ασίαν                     ̔́ελληνας κινδυνεύειν, ἔπεμψαν πρὸς Κῦρον, ὅτι Λακεδαιμόνιοι                     συγγενεῖς ὄντες τῶν κατὰ τὴν ̓ασίαν ̔ελλήνων ἀπαγορεύουσιν αὐτῷ                     καταδουλοῦσθαι τὰς ̔ελληνίδας πόλεισ. ὁ δὲ θαυμάσας τὸν λόγον ἔφη                     γνώσεσθαι τὴν ἀρετὴν αὐτῶν, ὅταν ἕνα τῶν ἑαυτοῦ δούλων πέμψῃ                     καταστρεψόμενον τὴν ̔ελλάδα. ὅτι Λακεδαιμόνιοι τὴν ̓αρκαδίαν μέλλοντες                     καταστρέφειν ἔλαβον χρησμόν, ̓αρκαδίαν μ΄ αἰτεῖσ; μέγα μ΄ αἰτεῖσ· οὔ τοι                             δώσω. πολλοὶ ἐν ̓αρκαδίᾳ βαλανηφάγοι ἄνδρες ἔασιν, οἵ σ΄ ἀποκωλύσουσιν· ἐγὼ δέ τοι οὔτι μεγαίρω. δώσω σοι Τεγέαν ποσσίκροτον ὀρχήσασθαι καὶ καλὸν πεδίον σχοίνῳ διαμετρήσασθαι.  ὅτι οἱ                     Λακεδαιμόνιοι ἔπεμψαν εἰς Δελφοὺς περὶ τῶν ὀστέων ̓ορέστου τοῦ                     ̓αγαμέμνονοσ, ἐν ποίῳ τινὶ τόπῳ κεῖνται. καὶ ἔχρησεν οὕτωσ, ἔστι τις ̓αρκαδίας Τεγέη λευρῷ ἐνὶ χώρῳ, ἔνθ΄ ἄνεμοι πνείουσι δύω κρατερῆς ὑπ΄ ἀνάγκης καὶ τύπος ἀντίτυπος καὶ πῆμ΄ ἐπὶ πήματι κεῖται. ἔνθ΄ ̓αγαμεμνονίδην κατέχει φυσίζοος αἶα· τὸν σὺ κομισσάμενος Τεγέης ἐπιτάρροθος ἔσσῃ. ἦν δὲ χαλκεῖον, καὶ δηλοῖ τὰς φύσασ, τύπον δὲ τὸν ἄκμονά                     φησι καὶ τὰς σφύρασ, πῆμα δὲ ἐπὶ πήματι τὸν σίδηρον ἐπὶ σιδήρῳ·                     πῆμα γὰρ εἴρηται διὰ τὸ ἐπὶ κακῷ τῶν ἀνθρώπων εὑρῆσθαι.                         κρεῖττον                     γὰρ εἶναι τελευτᾶν ἢ ζῶντας ἑαυτοὺς μετὰ τῶν συγγενῶν ἐφορᾶν                     ἄξια θανάτου πράττοντασ. ὅτι κανηφορούσης ποτὲ                     τῆς θυγατρὸς Πεισιστράτου, καὶ δοκούσης τῷ κάλλει διαφέρειν,                     προσελθών τις τῶν νεανίσκων καταπεφρονηκὼς ἐφίλησε τὴν παρθένον.                     ἀκούσαντες δὲ οἱ τῆς κόρης ἀδελφοὶ βαρέως ἤνεγκαν τὴν ὕβριν, καὶ                     τὸν νεανίσκον ἀγαγόντες πρὸς τὸν πατέρα δίκην ἠξίουν διδόναι· ὁ δὲ                     Πεισίστρατος γελάσασ, καὶ τί τοὺς μισοῦντας ἡμᾶσ, ἔφη, ποιήσωμεν,                     ἐὰν τοὺς φιλοῦντας τιμωρίαις περιβάλωμεν; ὅτι ὁ αὐτὸς διαπορευόμενός ποτε διὰ                     τῆς χώρας κατενόησεν ἄνθρωπον κατὰ τὸν ̔́υμηττον ἐργαζόμενον ἐν                     χωρίοις λεπτοῖς καθ΄ ὑπερβολὴν καὶ τραχέσι. θαυμάσας δὲ τὴν φιλεργίαν                     ἔπεμψε τοὺς ἐρωτήσοντασ, τί λαμβάνοι τοιαύτην χώραν ἐργαζόμενοσ.                         ὧν ποιησάντων τὸ προσταχθέν, ὁ                     ἐργάτης ἔφησε λαμβάνειν ἐκ τοῦ χωρίου κακὰς ὀδύνασ, ἀλλ΄ οὐθὲν                     αὐτῷ μέλειν· τούτων γὰρ τὸ ι μέρος                     Πεισιστράτῳ διδόναι. ὁ δὲ δυνάστης ἀκούσας τὸν λόγον καὶ γελάσας                     ἐποίησε τὸ χωρίον ἀτελέσ, καὶ ἐντεῦθεν ἡ παροιμία, καὶ σφάκελοι                     ποιοῦσιν ἀτέλειαν. ξονστ. εχξ. 4, ππ. 291-29ϙ.    φραγμεντα λιβρι χ   ὅτι                     Σερούιος Τύλλιος Ταρκυνίου ἐπιθεμένου παραγενηθεὶς εἰς τὸ                     βουλευτήριον, καὶ θεασάμενος τὴν καθ΄ ἑαυτοῦ παρασκευήν, τοσοῦτον μόνον                     εἶπε, τίς ἡ τόλμα, Ταρκύνιε; ὁ δὲ ὑπολαβών, ἡ μὲν οὖν σή, φησί,                     τίσ, ὃς δουλέκδουλος ὢν ̔ρωμαίων βασιλεύειν ἐτόλμησας καὶ τῆς τοῦ                     πατρὸς ἡγεμονίας ἡμῖν προσηκούσης παρὰ νόμους ἀφείλου τὴν οὐδὲ καθ΄                     ἕνα σοι τρόπον ἐπιβάλλουσαν ἀρχήν; ταῦτα λέγων ἅμα προσέδραμε καὶ                     δραξάμενος τῆς τοῦ Τυλλίου χειρὸς ἔρριψεν αὐτὸν κατὰ τῆς κρηπῖδοσ.                     καὶ διαναστὰς καὶ χωλεύων διὰ τὸ πτῶμα ἐπεχείρησε φυγεῖν, ἀπεκτάνθη                         δέ.ξονστ. εχξ. 4, π. 29ϙ. ὅτι                     Σερούιος Τύλλιος ὁ ̔ρωμαίων βασιλεὺς ἐβασίλευσεν ἔτη τετταράκοντα                     τέτταρα, διὰ τῆς ἰδίας ἀρετῆς κατωρθωκὼς οὐκ ὀλίγα τῶν κοινῶν.                         ὅτι ἐπ΄ ἄρχοντος ̓αθήνησι Θηρικλέους κατὰ τὴν                     ἑξηκοστὴν πρώτην ̓ολυμπιάδα Πυθαγόρας ὁ φιλόσοφος ἐγνωρίζετο,                     προκεκοφὼς ἤδη ἐν παιδείᾳ· γέγονε γὰρ ἱστορίας ἄξιοσ, εἰ καί τις                     ἕτερος τῶν περὶ παιδείαν διατριψάντων. γέγονε δὲ Σάμιος τὸ γένοσ·                     οἱ δέ φασιν ὅτι Τυρρηνόσ. τοσαύτη δ΄                     ἦν ἐν τοῖς αὐτοῦ λόγοις πειθὼ καὶ χάρισ, ὡς καὶ τῆς πόλεως σχεδὸν                     ὅλης ἐπ΄ αὐτὸν ἐπιστρεφούσης καθ΄ ἡμέραν ὡσπερεὶ πρός τινος θεοῦ                     παρουσίαν ἅπαντας συντρέχειν ἐπὶ τὴν ἀκρόασιν. οὐ μόνον δὲ περὶ τὴν ἐν τῷ λέγειν δύναμιν                     ἐφαίνετο μέγασ, ἀλλὰ καὶ ψυχῆς ἐνέφαινεν ἦθος κατεσταλμένον καὶ                     πρὸς μίμησιν βίου σώφρονος τοῖς νέοις θαυμαστὸν ἀρχέτυπον, καὶ τοὺς                     ἐντυγχάνοντας ἀπέτρεπεν ἀπὸ τῆς πολυτελείας καὶ τρυφῆσ, ἁπάντων διὰ                     τὴν εὐπορίαν ἀνέδην ἐκκεχυμένων εἰς ἄνεσιν καὶ διαφθορὰν ἀγεννῆ                     τοῦ σώματος καὶ τῆς ψυχῆσ. ὅτι Πυθαγόρας πυθόμενος Φερεκύδην τὸν                     ἐπιστάτην αὐτοῦ γεγενημένον ἐν Δήλῳ νοσεῖν καὶ τελέως ἐσχάτως                     ἔχειν, ἔπλευσεν ἐκ τῆς ̓ιταλίας εἰς τὴν Δῆλον. ἐκεῖ δὲ χρόνον                     ἱκανὸν τὸν ἄνδρα γηροτροφήσασ, πᾶσαν εἰσηνέγκατο σπουδὴν ὥστε τὸν                     πρεσβύτην ἐκ τῆς νόσου διασῶσαι. κατισχυθέντος δὲ τοῦ Φερεκύδου διὰ                     γῆρας καὶ διὰ τὸ μέγεθος τῆς νόσου, περιέστειλεν αὐτὸν κηδεμονικῶσ,                     καὶ τῶν νομιζομένων ἀξιώσας ὡσανεί τις υἱὸς πατέρα πάλιν ἐπανῆλθεν                     εἰς τὴν ̓ιταλίαν. ὅτι ἐπειδάν τινες τῶν συνήθων ἐκ τῆς οὐσίας                     ἐκπέσοιεν, διῃροῦντο τὰ χρήματα αὐτῶν ὡς πρὸς ἀδελφούσ. οὐ μόνον                     δὲ πρὸς τοὺς καθ΄ ἡμέραν συμβιοῦντας τῶν γνωρίμων τοιαύτην εἶχον τὴν                     διάθεσιν, ἀλλὰ καθόλου πρὸς πάντας τοὺς τῶν πραγμάτων τούτων                     μετασχόντασ. ὅτι Κλεινίασ, Ταραντῖνος τὸ γένοσ,                     εἷς δὲ τῶν ἐκ τοῦ προειρημένου συστήματος ὤν, πυθόμενος Πρῶρον τὸν                     Κυρηναῖον διά τινα πολιτικὴν περίστασιν ἀπολωλεκότα τὴν οὐσίαν καὶ                     τελέως ἀπορούμενον, ἐξεδήμησεν ἐκ τῆς ̓ιταλίας εἰς Κυρήνην μετὰ                     χρημάτων ἱκανῶν, καὶ τὴν οὐσίαν ἀποκατέστησε τῷ προειρημένῳ,                     οὐδέποτε τοῦτον ἑωρακώσ, ἀκούων δὲ μόνον ὅτι Πυθαγόρειος ἦν.                         καὶ ἄλλοι δὲ πολλοὶ τὸ παραπλήσιον                     πεποιηκότες διαμνημονεύονται. οὐ μόνον δὲ ἐν τῇ τῶν χρημάτων                     ἐπιδόσει τοιούτους αὑτοὺς παρείχοντο τοῖς γνωρίμοισ, ἀλλὰ καὶ κατὰ                     τοὺς ἐπισφαλεστάτους καιροὺς συνεκινδύνευον. καὶ γὰρ Διονυσίου τυραννοῦντος Φιντίας τις                     Πυθαγόρειος ἐπιβεβουλευκὼς τῷ τυράννῳ, μέλλων δὲ τῆς τιμωρίας                     τυγχάνειν, ᾐτήσατο παρὰ τοῦ Διονυσίου χρόνον εἰς τὸ περὶ τῶν                     ἰδίων πρότερον ἃ βούλεται διοικῆσαι· δώσειν δ΄ ἔφησεν ἐγγυητὴν τοῦ                     θανάτου τῶν φίλων ἕνα. τοῦ δὲ δυνάστου                     θαυμάσαντοσ, εἰ τοιοῦτός ἐστι φίλος ὃς ἑαυτὸν εἰς τὴν εἱρκτὴν                     ἀντ΄ ἐκείνου παραδώσει, προσεκαλέσατό τινα τῶν γνωρίμων ὁ Φιντίασ,                     Δάμωνα ὄνομα, Πυθαγόρειον φιλόσοφον, ὃς οὐδὲ διστάσας ἔγγυος                     εὐθὺς ἐγενήθη τοῦ θανάτου. τινὲς μὲν                     οὖν ἐπῄνουν τὴν ὑπερβολὴν τῆς πρὸς τοὺς φίλους εὐνοίασ, τινὲς δὲ                     τοῦ ἐγγύου προπέτειαν καὶ μανίαν κατεγίνωσκον. πρὸς δὲ τὴν τεταγμένην                     ὥραν ἅπας ὁ δῆμος συνέδραμεν, καραδοκῶν εἰ φυλάξει τὴν πίστιν ὁ                     καταστήσασ. ἤδη δὲ τῆς ὥρας                     συγκλειούσης πάντες μὲν ἀπεγίνωσκον, ὁ δὲ Φιντίας ἀνελπίστως ἐπὶ                     τῆς ἐσχάτης τοῦ χρόνου ῥοπῆς δρομαῖος ἦλθε, τοῦ Δάμωνος                     ἀπαγομένου πρὸς τὴν ἀνάγκην. θαυμαστῆς δὲ τῆς φιλίας φανείσης                     ἅπασιν, ἀπέλυσεν ὁ Διονύσιος τῆς τιμωρίας τὸν ἐγκαλούμενον, καὶ                     παρεκάλεσε τοὺς ἄνδρας τρίτον ἑαυτὸν εἰς τὴν φιλίαν προσλαβέσθαι.                         ὅτι οἱ Πυθαγόρειοι καὶ τῆς μνήμης μεγίστην                     γυμνασίαν ἐποιοῦντο, τοιοῦτόν τινα τρόπον τῆς μελέτης ὑποστησάμενοι.                     οὐ πρότερον ἐκ τῆς εὐνῆς ἠγείροντο, πρὶν ἂν πρὸς ἑαυτοὺς                     ἀνθωμολογήσαντο τὰ κατὰ τὴν προτέραν ἡμέραν αὐτοῖς πραχθέντα, τὴν                     ἀρχὴν ἀπὸ τῆς πρωίασ, τὴν δὲ τελευτὴν ἕως ἑσπέρας ποιούμενοι. εἰ                     δ΄ ἀναστροφὴν ἔχοιεν καὶ πλείονα σχολὴν ἄγοιεν, καὶ τὰ τρίτῃ καὶ                     τετάρτῃ καὶ ταῖς ἔτι πρότερον ἡμέραις πραχθέντα προσανελάμβανον.                     τοῦτο πρὸς ἐπιστήμην καὶ φρόνησιν ἐπετήδευον πάντων ἐμπειρίαν τε τοῦ                     δύνασθαι πολλὰ μνημονεύειν. ὅτι ἐποιοῦντο καὶ τῆς ἐγκρατείας γυμνασίαν                     τόνδε τὸν τρόπον. παρασκευασάμενοι πάντα τὰ κατὰ τὰς λαμπροτάτας                     ἑστιάσεις παρατιθέμενα πολὺν αὐτοῖς ἐνέβλεπον χρόνον· εἶτα διὰ τῆς                     θέας τὰς τῆς φύσεως ἐπιθυμίας πρὸς τὴν ἀπόλαυσιν ἐκκαλεσάμενοι τὰς                     τραπέζας ἐκέλευον αἴρειν τοὺς παῖδασ, καὶ παραχρῆμα ἄγευστοι τῶν                     παρατεθέντων ἐχωρίζοντο.ξονστ. εχξ. 2 ̔1̓, ππ. 220-22ϙ. ὅτι ὁ                     Πυθαγόρας μετεμψύχωσιν ἐδόξαζε καὶ κρεοφαγίαν ὡς ἀποτρόπαιον ἡγεῖτο,                     πάντων τῶν ζῴων τὰς ψυχὰς μετὰ θάνατον εἰς ἕτερα ζῷα λέγων                     εἰσέρχεσθαι. καὶ αὐτὸς δὲ ἑαυτὸν ἔφασκεν ἐπὶ τῶν Τρωικῶν χρόνων                     μεμνῆσθαι γεγενημένον Εὔφορβον τὸν Πάνθου μὲν υἱόν, ἀναιρεθέντα δὲ                     ὑπὸ Μενελάου. ὅτι φασὶν αὐτὸν ἐν ̓́αργει ποτὲ παρεπιδημήσαντα καὶ θεασάμενον τῶν                     Τρωικῶν σκύλων ἀσπίδα προσηλωμένην δακρύειν. ἐρωτηθέντα δὲ ὑπὸ τῶν                     ̓αργείων τὴν τοῦ πάθους αἰτίαν εἰπεῖν, ὅτι τὴν ἀσπίδα ταύτην                     εἶχεν αὐτὸς ἐν Τροίᾳ γεγονὼς Εὔφορβοσ. ἀπίστως δὲ διακειμένων καὶ μανίαν αὐτοῦ                     καταγινωσκόντων, σημεῖον ἐρεῖν ἔφησεν ἀληθὲς τοῦ ταῦθ΄ οὕτως                     ἔχειν· ἐκ τοῦ γὰρ ἐντὸς μέρους ἐπιγεγράφθαι τὴν ἀσπίδα γράμμασιν                     ἀρχαίοις ΕΥΦΟΡΒΟΥ. πάντων δὲ διὰ τὸ παράδοξον εἰπόντων                     καθελεῖν αὐτὴν, ἐντὸς συνέβη τὴν ἐπιγραφὴν εὑρεθῆναι. ὅτι Καλλίμαχος                     εἶπε περὶ Πυθαγόρου, διότι τῶν ἐν γεωμετρίᾳ προβλημάτων τὰ μὲν                     εὗρε, τὰ δὲ ἐκ τῆς Αἰγύπτου πρῶτος εἰς τοὺς ̔́ελληνας ἤνεγκεν,                     ἐν οἷς λέγει ὅτι ἐξεῦρε Φρὺξ Εὔφορβοσ, ὅστις ἀνθρώποις τρίγωνά τε σκαληνὰ καὶ κύκλων ἑπτὰ μήκη δίδαξε νηστεύειν τῶν ἐμπνεόντων· οἱ τάδ΄ οὐδ΄ ὑπήκουσαν πάντεσ. ξαλλ. ιαμβι 124φφ. ὅτι παρεκάλει τὴν λιτότητα ζηλοῦν· τὴν γὰρ                     πολυτέλειαν ἅμα τάς τε οὐσίας τῶν ἀνθρώπων διαφθείρειν καὶ τὰ                     σώματα. τῶν γὰρ νόσων τῶν πλείστων ἐξ ὠμότητος γινομένων, αὐτὴν                     ταύτην ἐκ τῆς πολυτελείας γίνεσθαι. πολλοὺς δὲ ἔπειθεν ἀπύροις σιτίοις χρῆσθαι καὶ ὑδροποσίαις πάντα                     τὸν βίον ἕνεκεν τοῦ τἀγαθὰ θηρᾶσθαι τὰ κατὰ ἀλήθειαν. τῶν δὲ καθ΄                     ἡμᾶς εἴ τις ὑπαγορεύσειεν ἢ ἑνὸς ἢ δυεῖν ἀπέχεσθαι τῶν ἡδέων                     εἶναι δοκούντων ἐπ΄ ὀλίγας ἡμέρασ, ἀπείπαιντ΄ ἂν τὴν φιλοσοφίαν,                     φήσαντες εὔηθες ὑπάρχειν τἀφανὲς ἀγαθὸν ζητεῖν ἀφέντα τὸ φανερόν.                         κἂν μὲν δέῃ δημοκοπεῖν ἢ                     πολυπραγμονεῖν περὶ τῶν ἀλλοτρίων, σχολάζουσι καὶ ὑπ΄ οὐδενὸς                     ἐμποδίζονται· ἐὰν δὲ γίνεσθαι δέῃ περὶ παιδείαν καὶ τὴν τῶν ἠθῶν                     ἐπισκευήν, ἀκαιρεῖν φασιν, ὥστε ἀσχολεῖσθαι μὲν εὐσχολοῦντασ, σχολὴν                     δ΄ ἄγειν οὐ σχολάζοντασ. ὅτι φασὶ τὸν Ταραντῖνον ̓αρχύταν τὸν ὄντα                     Πυθαγόρειον ἐπὶ μεγάλοις ἀδικήμασιν οἰκέταις ὀργισθῆναι, καὶ                     κατεξαναστάντα τοῦ πάθους εἰπεῖν, ὡς οὐκ ἂν ἐγενήθησαν ἀθῷοι                     τηλικαῦτα ἁμαρτήσαντεσ, εἰ μὴ ἔτυχεν ὀργιζόμενοσ. ὅτι οἱ Πυθαγόρειοι μεγίστην ἐποιοῦντο πρόνοιαν τῆς                     πρὸς τοὺς φίλους βεβαιότητοσ, τὴν τῶν φίλων εὔνοιαν ἀξιολογώτατον                     ἀγαθὸν εἶναι τῶν ἐν τῷ βίῳ διειληφότεσ. ὅτι μέγιστον ἄν τις                     ἡγήσαιτο καὶ μάλιστα θαυμάσαι τὸ αἴτιον τῆς πρὸς τοὺς φίλους                     εὐνοίασ. τίνες γάρ ποτε ἦσαν ἐθισμοὶ ἢ τίς τρόπος ἐπιτηδευμάτων                     ἢ τίς λόγου δεινότησ, δι΄ ἧς ἐνειργάζοντο τὴν τοιαύτην διάθεσιν                     τοῖς ἀφικνουμένοις εἰς τὴν τοῦ βίου κοινωνίαν; ταῦτα γὰρ πολλοὶ μὲν ἐπιθυμήσαντες γνῶναι τῶν                     ἔξωθεν ἐπεβάλοντο πολυπραγμονεῖν, οὐδέποτε δὲ οὐδεὶς μαθεῖν                     ἠδυνήθη. αἴτιον δὲ τοῦ διατηρεῖσθαι τὰς ὑπὲρ τούτων ὑποθήκας τὸ                     τοὺς Πυθαγορείους ὑπόστασιν ἔχειν μηδὲν τοιοῦτο ποιεῖν ἔγγραφον,                     ἀλλὰ διὰ μνήμης ἔχειν τὰ παραγγελλόμενα. ὅτι ὁ                     Πυθαγόρας πρὸς τοῖς ἄλλοις παρήγγελλε τοῖς μανθάνουσι σπανίως μὲν                     ὀμνύναι, χρησαμένους δὲ τοῖς ὅρκοις πάντως ἐμμένειν καὶ πρὸς τέλος                     ἄγειν ὑπὲρ ὧν ἄν τις ὀμόσῃ πραγμάτων, οὐχ ὁμοίαν ἀπόφασιν                     ποιούμενος Λυσάνδρῳ τε τῷ Λάκωνι καὶ Δημάδῃ τῷ ̓αθηναίῳ, ὧν                     ὁ μὲν ἀπεφαίνετο τοὺς μὲν παῖδας δεῖν ἐξαπατᾶν τοῖς ἀστραγάλοισ,                     τοὺς δὲ ἄνδρας τοῖς ὅρκοισ, ὁ δὲ διαβεβαιούμενος ὅτι δεῖ τὸ                     λυσιτελέστατον ὥσπερ ἐπὶ τῶν ἄλλων, οὕτω καὶ ἐπὶ τῶν ὅρκων                     αἱρεῖσθαι· ὁρᾶν δὲ τὸν ἐπιορκήσαντα παραχρῆμα ταῦτ΄ ἔχοντα περὶ                     ὧν ὤμοσε, τὸν δ΄ εὐορκήσαντα φανερῶς τὸ ἴδιον ἀπολλύντα. τούτων                     γὰρ ἑκάτερος οὐ καθάπερ Πυθαγόρας ὑπεστήσατο τὸν ὅρκον εἶναι                     πίστεως ἐνέχυρον βέβαιον, ἀλλ΄ αἰσχροκερδείας καὶ ἀπάτης δέλεαρ.ξονστ. εχξ. 4, ππ. 29ϙ-29ϡ. ὅτι Πυθαγόρας παρήγγελλε τοῖς                     μανθάνουσι σπανίως μὲν ὀμνύναι, χρησαμένους δὲ τοῖς ὅρκοις πάντως                     ἐμμένειν. ὅτι ὁ αὐτὸς Πυθαγόρας καὶ περὶ τῶν ἀφροδισίων ἐκλογιζόμενος τὸ                     συμφέρον παρήγγελλε κατὰ μὲν τὸ θέρος μὴ πλησιάζειν γυναιξί, κατὰ δὲ                     τὸν χειμῶνα προσιέναι τεταμιευμένωσ. καθόλου γὰρ τὸ γένος τῶν                     ἀφροδισίων ὑπελάμβανεν εἶναι βλαβερόν, τὴν δὲ συνέχειαν αὐτῶν                     τελέως ἀσθενείας καὶ ὀλέθρου ποιητικὴν ἐνόμιζε.ξονστ. εχξ. 2 ̔1̓, π. 42ϙ. ὅτι Πυθαγόραν φασὶν ὑπό τινος                     ἐρωτηθέντα πότε χρηστέον ἀφροδισίοις εἰπεῖν, ὅταν ἑαυτοῦ θέλῃς                     ἥττων γενέσθαι. ὅτι οἱ Πυθαγόρειοι διῄρουν καὶ τὰς ἡλικίας τῶν                     ἀνθρώπων εἰς τέσσαρα μέρη, παιδόσ, νέου, νεανίσκου, γέροντοσ, καὶ                     τούτων ἑκάστην ἔφασαν ὁμοίαν εἶναι ταῖς κατὰ τὸν ἐνιαυτὸν τῶν                     ὡρῶν μεταβολαῖσ, τὸ μὲν ἔαρ τῷ παιδὶ διδόντεσ, τὸ δὲ φθινόπωρον                     τῷ ἀνδρί, τὸν δὲ χειμῶνα τῷ γέροντι, τὸ δὲ θέρος τῷ νέῳ.ξονστ. εχξ. 4, π. 29ϡ. ὅτι ὁ αὐτὸς Πυθαγόρας παρήγγελλε                     πρὸς τοὺς θεοὺς προσιέναι τοὺς θύοντας μὴ πολυτελεῖσ, ἀλλὰ λαμπρὰς                     καὶ καθαρὰς ἔχοντας ἐσθῆτασ, ὁμοίως δὲ μὴ μόνον τὸ σῶμα καθαρὸν                     παρεχομένους πάσης ἀδίκου πράξεωσ, ἀλλὰ καὶ τὴν ψυχὴν                         ἁγνεύουσαν.ξονστ. εχξ. 2 ̔1̓, π. 22ϙ. ὅτι ὁ αὐτὸς ἀπεφαίνετο τοῖς θεοῖς                     εὔχεσθαι δεῖν τὰ ἀγαθὰ τοὺς φρονίμους ὑπὲρ τῶν ἀφρόνων· τοὺς γὰρ                     ἀσυνέτους ἀγνοεῖν, τί ποτέ ἐστιν ἐν τῷ βίῳ κατὰ ἀλήθειαν                     ἀγαθόν. ὅτι                     ὁ αὐτὸς ἔφασκε δεῖν ἐν ταῖς εὐχαῖς ἁπλῶς εὔχεσθαι τἀγαθά, καὶ                     μὴ κατὰ μέρος ὀνομάζειν, οἷον ἐξουσίαν, κάλλοσ, πλοῦτον, τἄλλα τὰ                     τούτοις ὅμοια· πολλάκις γὰρ τούτων ἕκαστον τοὺς κατ΄ ἐπιθυμίαν                     αὐτῶν τυχόντας τοῖς ὅλοις ἀνατρέπειν. καὶ τοῦτο γνοίη ἄν τις                     ἐπιστήσας τοῖς ἐν ταῖς Εὐριπίδου Φοινίσσαις στίχοισ, ἐν οἷς οἱ                     περὶ τὸν Πολυνείκην εὔχονται τοῖς θεοῖσ, ὧν ἡ ἀρχὴ  βλέψας ἐς ̓́αργοσ, ἕως εἰς στέρν΄ ἀδελφοῦ τῆσδ΄ ἀπ΄ ὠλένης βαλεῖν. ευρ. πηοεν. 1ϙ64-1ϙ7ϡοὗτοι γὰρ δοκοῦντες                     ἑαυτοῖς εὔχεσθαι τὰ κάλλιστα ταῖς ἀληθείαις καταρῶνται.ξονστ. εχξ. 4, π. 29ϡ. ὅτι ὁ αὐτὸς πολλὰ καὶ ἄλλα                     διαλεγόμενος πρὸς βίου σώφρονος ζῆλον καὶ πρὸς ἀνδρείαν τε καὶ                     καρτερίαν, ἔτι δὲ τὰς ἄλλας ἀρετάσ, ἴσα θεοῖς παρὰ τοῖς                     Κροτωνιάταις ἐτιμᾶτο.ξονστ. εχξ. 2 ̔1̓, π. 22ϙ. ὅτι                     Πυθαγόρας φιλοσοφίαν, ἀλλ΄ οὐ σοφίαν ἐκάλει τὴν ἰδίαν αἵρεσιν.                     καταμεμφόμενος γὰρ τοὺς πρὸ αὐτοῦ κεκλημένους ἑπτὰ σοφοὺς ἔλεγεν,                     ὡς σοφὸς μὲν οὐδείς ἐστιν ἄνθρωπος ὢν καὶ πολλάκις διὰ τὴν                     ἀσθένειαν τῆς φύσεως οὐκ ἰσχύων πάντα κατορθοῦν, ὁ δὲ ζηλῶν τὸν                     τοῦ σοφοῦ τρόπον τε καὶ βίον προσηκόντως ἂν φιλόσοφος ὀνομάζοιτο.                         ἀλλ΄ ὅμως                     τηλικαύτης προκοπῆς γενομένης περί τε Πυθαγόραν αὐτὸν καὶ τοὺς μετ΄                     ἐκεῖνον Πυθαγορείουσ, καὶ τοσούτων ἀγαθῶν αἴτιοι γενόμενοι ταῖς                     πόλεσιν οὗτοι τὸν πάντα τὰ καλὰ λυμαινόμενον χρόνον οὐ διέφυγον·                     οὐδὲν γάρ, οἶμαι, τῶν παρ΄ ἀνθρώποις καλῶν οὕτω συνέστηκεν ὥστε                     μηδεμίαν αὐτῷ φθοράν τε καὶ διάλυσιν γεννῆσαι τὸν πολυετῆ                         χρόνον.ξονστ. εχξ. 4, π. 296. ὅτι                     Κροτωνιάτης τις Κύλων ὄνομα, τῇ οὐσίᾳ καὶ δόξῃ πρῶτος τῶν                     πολιτῶν, ἐπεθύμησε Πυθαγόρειος γενέσθαι. ὢν δὲ χαλεπὸς καὶ βίαιος                     τὸν τρόπον, ἔτι δὲ στασιαστὴς καὶ τυραννικόσ, ἀπεδοκιμάσθη.                     παροξυνθεὶς οὖν τῷ συστήματι τῶν Πυθαγορείων, ἑταιρείαν μεγάλην                     συνεστήσατο, καὶ διετέλει πάντα καὶ λέγων καὶ πράττων κατ΄ αὐτῶν.                         ὅτι                     Λῦσις ὁ Πυθαγόρειος εἰς Θήβας τῆς Βοιωτίας γενόμενος διδάσκαλος                     ̓επαμινώνδου, τοῦτον μὲν τέλειον ἄνδρα πρὸς ἀρετὴν κατέστησε, καὶ                     πατὴρ αὐτοῦ θετὸς ἐγένετο δι΄ εὔνοιαν. ὁ δὲ ̓επαμινώνδας τῆς τε                     καρτερίας καὶ λιτότητος καὶ τῶν ἄλλων ἀρετῶν ἐκ τῆς Πυθαγορείου                     φιλοσοφίας ἐναύσματα λαβών, οὐ μόνον Θηβαίων, ἀλλὰ καὶ πάντων τῶν                     κατ΄ αὐτὸν ἐπρώτευεν. ὅτι δὲ τῶν προγεγονότων                     ἀνδρῶν ἡ τῶν βίων ἀναγραφὴ δυσκολίαν μὲν παρέχεται τοῖς γράφουσιν,                     ὠφελεῖ δ΄ οὐ μετρίως τὸν κοινὸν βίον. μετὰ παρρησίας γὰρ δηλοῦσα τὰ                     καλῶς τε καὶ κακῶσ; πραχθέντα τοὺς μὲν ἀγαθοὺς κοσμεῖ, τοὺς δὲ                     πονηροὺς ταπεινοῖ, διὰ τῶν οἰκείων ἑκάστοις ἐγκωμίων τε καὶ ψόγων.                     ἔστι δ΄ ὁ μὲν ἔπαινοσ, ὡς ἄν τις εἴποι, ἔπαθλον ἀρετῆς                     ἀδάπανον, ὁ δὲ ψόγος τιμωρία φαυλότητος ἄνευ πληγῆσ. καλὸν δὲ τοῖς μεταγενεστέροις ὑποκεῖσθαι, διότι βίον                     οἷον ἄν τις ἕληται ζῶν, τοιαύτης ἀξιωθήσεται μετὰ τὸν θάνατον                     μνήμησ, ἵνα μὴ περὶ τὰς τῶν λιθίνων μνημείων κατασκευὰς σπουδάζωσιν,                     ἃ καὶ τόπον ἕνα κατέχει καὶ φθορᾶς ὀξείας τυγχάνει, ἀλλὰ περὶ                     λόγον καὶ τὰς ἄλλας ἀρετάσ, αἳ πάντῃ φοιτῶσι διὰ τῆς φήμησ. ὁ                     δὲ χρόνος ὁ πάντα μαραίνων τἄλλα ταύτας ἀθανάτους φυλάττει, καὶ                     πρεσβύτερος γενόμενος αὐτὸς ταύτας ποιεῖ νεωτέρασ. δῆλον δὲ ἐπὶ τούτων τῶν ἀνδρῶν ἐγένετο τὸ                     προειρημένον· πάλαι γὰρ γεγονότες ὥσπερ νῦν ὄντες ὑπὸ πάντων                         μνημονεύονται.ξονστ. εχξ. 2 ̔1̓, ππ. 22ϙ-224. ὅτι                     Κῦρος ὁ τῶν Περσῶν βασιλεὺς ἐπειδὴ τῶν Βαβυλωνίων καὶ τῶν Μήδων                     τὴν χώραν κατεπολέμησε, ταῖς ἐλπίσι πᾶσαν περιελάμβανε τὴν                     οἰκουμένην. τῶν γὰρ δυνατῶν καὶ μεγάλων ἐθνῶν καταπεπολεμημένων                     ἐνόμιζε μηδένα μήτε βασιλέα μήτε δῆμον ὑποστήσεσθαι τὴν ἰδίαν                     δύναμιν· τῶν γὰρ ἐν ἐξουσίαις ἀνυπευθύνοις ὄντων εἰώθασιν ἔνιοι                     τὴν εὐτυχίαν μὴ φέρειν κατ΄ ἄνθρωπον.ξονστ. εχξ. 4,                         π. 296. ὅτι ὁ                     Καμβύσης ἦν μὲν φύσει μανικὸς καὶ παρακεκινηκὼς τοῖς λογισμοῖσ, πολὺ                     δὲ μᾶλλον αὐτὸν ὠμὸν καὶ ὑπερήφανον ἐποίει τὸ τῆς βασιλείας                     μέγεθοσ. ὅτι                     Καμβύσης ὁ Πέρσης μετὰ τὴν ἅλωσιν Μέμφεως καὶ Πηλουσίου τὴν                     εὐτυχίαν οὐ φέρων ἀνθρωπίνωσ, τὸν ̓αμάσιος τοῦ πρότερον                     βεβασιλευκότος τάφον ἀνέσκαψεν. εὑρὼν δὲ ἐν τῇ θήκῃ τὸν νεκρὸν                     τεταριχευμένον, τό τε σῶμα τοῦ τετελευτηκότος ᾐκίσατο καὶ πᾶσαν                     ὕβριν εἰς τὸν οὐκ αἰσθανόμενον εἰσενεγκάμενος τελευταῖον προσέταξε                     κατακαῦσαι τὸν νεκρόν. οὐκ εἰωθότων γὰρ πυρὶ παραδιδόναι τῶν                     ἐγχωρίων τὰ σώματα τῶν τετελευτηκότων, ὑπελάμβανε καὶ διὰ τούτου τοῦ                     τρόπου πλημμελήσειν τὸν πάλαι προτετελευτηκότα. ὅτι Καμβύσης μέλλων                     στρατεύειν ἐπ΄ Αἰθιοπίαν ἔπεμψε μέρος τῆς δυνάμεως ἐπ΄ ̓αμμωνίουσ,                     προστάξας τοῖς ἡγεμόσι τὸ μαντεῖον συλήσαντας ἐμπρῆσαι, τούς τε                     περιοικοῦντας τὸ ἱερὸν ἅπαντας ἐξανδραποδίσασθαι.ξονστ. εχξ. 2 ̔1̓, ππ. 224-22ϡ. ὅτι                     Καμβύσου τοῦ Περσῶν βασιλέως κυριεύσαντος πάσης Αἰγύπτου, πρὸς                     τοῦτον οἱ Λίβυες καὶ Κυρηναῖοι, συνεστρατευκότες τοῖς Αἰγυπτίοισ,                     ἀπέστειλαν δῶρα, καὶ τὸ προσταττόμενον ποιήσειν ἐπηγγείλαντο.ξονστ. εχξ. 1, π. ϙ97. ὅτι ὁ                     Πολυκράτης ὁ τῶν Σαμίων τύραννος εἰς τοὺς ἐπικαιροτάτους τόπους                     ἀποστέλλων τριήρεις ἐλῄστευεν ἅπαντας τοὺς πλέοντασ, ἀπεδίδου δὲ                     μόνοις τοῖς συμμάχοις τὰ ληφθέντα. πρὸς δὲ τοὺς μεμφομένους τῶν                     συνήθων ἔλεγεν, ὡς πάντες οἱ φίλοι πλείονα χάριν ἕξουσιν                     ἀπολαβόντες ἅπερ ἀπέβαλον ἤπερ ἀρχὴν μηδὲν ἀποβαλόντεσ. ὅτι ταῖς ἀδίκοις                     πράξεσιν ὡς ἐπίπαν ἀκολουθεῖ τις νέμεσις οἰκείους τιμωρίας τοῖς                     ἁμαρτάνουσιν ἐπιφέρουσα. ὅτι πᾶσα χάρις ἀμεταμέλητος οὖσα καλὸν ἔχει καρπὸν                     τὸν παρὰ τὸν τῶν εὐεργετουμένων ἔπαινον· καὶ γὰρ ἂν μὴ πάντεσ,                     εἷς γέ τις τῶν εὖ πεπονθότων ἐνίοτε τὴν ὑπὲρ ἁπάντων ἀπέδωκε                         χάριν.ξονστ. εχξ. 4, π. 296. ὅτι Λυδοί τινες φεύγοντες τὴν                     ̓οροίτου τοῦ σατράπου δυναστείαν κατέπλευσαν εἰς Σάμον μετὰ πολλῶν                     χρημάτων καὶ τοῦ Πολυκράτους ἱκέται ἐγίνοντο. ὁ δὲ τὸ μὲν πρῶτον                     αὐτοὺς φιλοφρόνως ὑπεδέξατο, μετ΄ ὀλίγον δὲ πάντας ἀποσφάξας τῶν                     χρημάτων ἐγκρατὴς ἐγένετο. ὅτι Θετταλὸς ὁ                     Πεισιστράτου υἱὸς σοφὸς ὑπάρχων ἀπείπατο τὴν τυραννίδα, καὶ τὴν                     ἰσότητα ζηλώσας μεγάλης ἀποδοχῆς ἠξιοῦτο παρὰ τοῖς πολίταισ· οἱ δὲ                     ἄλλοι, ̔́ιππαρχος καὶ ̔ιππίασ, βίαιοι καὶ χαλεποὶ καθεστῶτες                     ἐτυράννουν τῆς πόλεωσ. πολλὰ δὲ παρανομοῦντες εἰς τοὺς ̓αθηναίουσ,                     καί τινος μειρακίου διαφόρου τὴν ὄψιν ̔́ιππαρχος ἐρασθείσ, διὰ τοῦτο                     ἐκινδύνευσεν   ἡ μὲν οὖν ἐπὶ τοὺς                     τυράννους ἐπίθεσις καὶ ἡ πρὸς τὴν τῆς πατρίδος ἐλευθερίαν σπουδὴ                     κοινὴ τῶν προειρημένων ὑπῆρξεν ἀνδρῶν· ἡ δὲ ἐν ταῖς βασάνοις                     παράστασις τῆς ψυχῆς καὶ τὸ καρτερικὸν τῆς τῶν δεινῶν ὑπομονῆς περὶ                     μόνον ἐγενήθη τὸν ̓αριστογείτονα,ὃς ἐν τοῖς φοβερωτάτοις καιροῖς                     δύο μέγιστα διετήρησε, τήν τε πρὸς τοὺς φίλους πίστιν καὶ τὴν πρὸς                     τοὺς ἐχθροὺς τιμωρίαν.ξονστ. εχξ. 2 ̔1̓, π. 22ϡ. ὅτι ὁ ̓αριστογείτων πᾶσιν ἐποίησε                     φανερὸν ὡς ἡ τῆς ψυχῆς εὐγένεια κατισχύει τὰς μεγίστας τοῦ σώματος                     ἀλγηδόνασ. ὅτι Ζήνωνος τοῦ φιλοσόφου διὰ τὴν                     ἐπιβουλὴν τὴν κατὰ τοῦ Νεάρχου τοῦ τυράννου κατὰ τὰς ἐν ταῖς                     βασάνοις ἀνάγκας ἐρωτωμένου ὑπὸ Νεάρχου τίνες ἦσαν οἱ συνειδότεσ,                     ὤφελον γάρ, ἔφη, ὥσπερ τῆς γλώττης εἰμὶ κύριοσ, οὕτω καὶ τοῦ                         σώματοσ.ξονστ. εχξ. 4, ππ. 296-297. ὅτι τυραννουμένης τῆς πατρίδος ὑπὸ                     Νεάρχου σκληρῶσ, ἐπιβουλὴν κατὰ τοῦ τυράννου συνεστήσατο. καταφανὴς                     δὲ γενόμενοσ, καὶ κατὰ τὰς ἐν ταῖς βασάνοις ἀνάγκας διερωτώμενος                     ὑπὸ τοῦ Νεάρχου τίνες ἦσαν οἱ συνειδότεσ, ὤφελον γάρ, ἔφησεν,                     ὥσπερ τῆς γλώττης εἰμὶ κύριοσ, οὕτως ὑπῆρχον καὶ τοῦ σώματοσ.                         τοῦ δὲ τυράννου πολὺ μᾶλλον ταῖς                     βασάνοις προσεπιτείναντοσ, ὁ Ζήνων μέχρι μέν τινος διεκαρτέρει· μετὰ                     δὲ ταῦτα σπεύδων ἀπολυθῆναί ποτε τῆς ἀνάγκης καὶ ἅμα τιμωρήσασθαι                     τὸν Νέαρχον, ἐπενοήσατό τι τοιοῦτον. κατὰ τὴν ἐπιτονωτάτην ἐπίτασιν τῆς βασάνου προσποιηθεὶς ἐνδιδόναι                     τὴν ψυχὴν ταῖς ἀλγηδόσιν ἀνέκραγεν, ἄνετε, ἐρῶ γὰρ πᾶσαν                     ἀλήθειαν. ὡς δ΄ ἀνῆκαν, ἠξίωσεν αὐτὸν ἀκοῦσαι κατ΄ ἰδίαν                     προσελθόντα· πολλὰ γὰρ εἶναι τῶν λέγεσθαι μελλόντων ἃ συνοίσει                     τηρεῖν ἐν ἀπορρήτῳ. τοῦ δὲ τυράννου                     προσελθόντος ἀσμένως καὶ τὴν ἀκοὴν τῷ στόματι παραβαλόντοσ, ὁ                     Ζήνων τοῦ δυνάστου περιχανὼν τὸ οὖς ἐνέπρισε τοῖς ὀδοῦσι. τῶν δὲ                     ὑπηρετῶν ταχὺ προσδραμόντων, καὶ πᾶσαν τῷ βασανιζομένῳ προσφερόντων                     τιμωρίαν εἰς τὸ χαλάσαι τὸ δῆγμα, πολὺ μᾶλλον προσενεφύετο. τέλος δ΄ οὐ δυνάμενοι τἀνδρὸς νικῆσαι τὴν                     εὐψυχίαν, παρεκέντησαν αὐτὸν ἵνα διίῃ τοὺς ὀδόντασ. καὶ τοιούτῳ                     τεχνήματι τῶν ἀλγηδόνων ἀπελύθη καὶ παρὰ τοῦ τυράννου τὴν                     ἐνδεχομένην ἔλαβε τιμωρίαν.ξονστ. εχξ. 2 ̔1̓, ππ.                         22ϡ-226.πολλαῖς ὕστερον γενεαῖς Δωριεὺς ὁ                     Λακεδαιμόνιος καταντήσας εἰς τὴν Σικελίαν καὶ τὴν χώραν ἀπολαβὼν                     ἔκτισε πόλιν ̔ηράκλειαν. ταχὺ δ΄ αὐτῆς αὐξομένησ, οἱ Καρχηδόνιοι                     φθονήσαντες ἅμα καὶ φοβηθέντες μήποτε πλέον ἰσχύσασα τῆς Καρχηδόνος                     ἀφέληται τῶν Φοινίκων τὴν ἡγεμονίαν, στρατεύσαντες ἐπ΄ αὐτὴν                     μεγάλαις δυνάμεσι καὶ κατὰ κράτος ἑλόντες κατέσκαψαν. ἀλλὰ περὶ μὲν                     τούτων τὰ κατὰ μέρος ἐν τοῖς οἰκείοις χρόνοις                         ἀναγράψομεν. διοδ. 4.2ϙ.ϙ. ὅτι                     τοῖς ἐπί τινων πραγμάτων διοριζομένοις ὡς οὐκ ἄν ποτε πραχθησομένων                     ἔοικεν ἐπακολουθεῖν ὡσανεί τις νέμεσις ἐλέγχουσα τὴν ἀνθρωπίνην                     ἀσθένειαν. ὅτι Μεγαβύζου τοῦ καὶ Ζωπύρου, φίλου ὄντος Δαρείου τοῦ                     βασιλέωσ, μαστιγώσαντος δ΄ ἑαυτὸν καὶ τὰ περὶ τὸ πρόσωπον ἀκρωτήρια                     ἀποκόψαντος διὰ τὸ αὐτόμολον γενέσθαι καὶ Βαβυλῶνα προδοῦναι                     Πέρσαισ, φασὶ βαρέως φέρειν τὸν Δαρεῖον καὶ εἰπεῖν βούλεσθαι τὸν                     Μεγάβυζον, εἰ δυνατὸν ἦν, ἄρτιον γενόμενον ἢ δέκα Βαβυλῶνας                     λαβεῖν ὑπὸ τὴν ἐξουσίαν, καίπερ ἀπράκτου τῆς ἐπιθυμίας οὔσησ.                         ὅτι οἱ                     Βαβυλώνιοι στρατηγὸν εἵλαντο Μεγάβυζον, ἀγνοοῦντες ὅτι τὴν                     εὐεργεσίαν τῆς μελλούσης ἀκολουθεῖν ἀπωλείας οἱονεὶ δέλεαρ αὐτοῖς                     προθήσει. ὅτι                     τὸ ἀποτέλεσμα τῶν ἐπιτευγμάτων ἱκανόν ἐστι μαρτύριον τῶν                     προρρηθέντων. ὅτι τὸ Δαρεῖος τῆς ̓ασίας σχεδὸν ὅλης κυριεύσας τὴν Εὐρώπην                     ἐπεθύμει καταστρέψασθαι. τὰς γὰρ τοῦ πλείονος ἐπιθυμίας ἀπλήστους                     ἔχων καὶ τῷ μεγέθει τῆς Περσικῆς δυνάμεως πεποιθώσ, περιελάμβανε                     τὴν οἰκουμένην, αἰσχρὸν εἶναι νομίζων τοὺς πρὸ αὐτοῦ βεβασιλευκότας                     καταδεεστέρας ἀφορμὰς κτησαμένους τὰ μέγιστα τῶν ἐθνῶν                     καταπεπολεμηκέναι, αὐτὸν δὲ τηλικαύτας ἔχοντα δυνάμεις ἡλίκας οὐδεὶς                     τῶν πρὸ αὐτοῦ ἔσχε μηδεμίαν ἀξιόλογον πρᾶξιν κατειργάσθαι. ὅτι οἱ Τυρρηνοὶ                     διὰ τὸν τῶν Περσῶν φόβον ἐκλιπόντες τὴν Λῆμνον ἔφασκον ὡς διά                     τινας χρησμοὺς τοῦτο ποιεῖν, καὶ ταύτην τῷ Μιλτιάδῃ παρέδωκαν. ταῦτα                     δὲ πράξαντος ̔́ερμωνος τοῦ προεστηκότος τῶν Τυρρηνῶν, συνέβη τὰς                     τοιαύτας χάριτας ἀπ΄ ἐκείνων τῶν χρόνων ̔ερμωνείους                         προσαγορευθῆναι.ξονστ. εχξ. 4, ππ. 297-298. ὅτι                     Λευκίου Ταρκυινίου τοῦ ̔ρωμαίων βασιλέως ὁ υἱὸς Σέξτος ἐξεδήμησεν                     εἰς πόλιν Κολλατίαν καλουμένην, καὶ κατέλυσε πρὸς Λεύκιον Ταρκυίνιον                     ἀνεψιὸν τοῦ βασιλέωσ, ἔχοντα γυναῖκα Λουκρητίαν, ἥτις ἦν εὐπρεπὴς                     μὲν τὴν ὄψιν, σώφρων δὲ τὸν τρόπον. ἐπὶ στρατοπέδου γὰρ ὄντος                     τἀνδρόσ, ὁ ξένος νυκτὸς ἐγερθεὶς ἐκ τοῦ κοιτῶνος ὥρμησεν ἐπὶ τὴν                     γυναῖκα κοιμωμένην ἐν τῷ θαλάμῳ. ἐπιστὰς δὲ ταῖς θύραις ἄφνω καὶ σπασάμενος τὸ ξίφοσ,                     παρασκευάσασθαι μὲν ἔφησεν οἰκέτην ἐπιτήδειον εἰς ἀναίρεσιν,                     συγκατασφάξειν δὲ κἀκείνην, ὡς ἐπὶ μοιχείᾳ κατειλημμένην καὶ                     τετευχυῖαν τῆς προσηκούσης τιμωρίας ὑπὸ τοῦ συγγενεστάτου τῷ                     συνοικοῦντι. διόπερ αἱρετώτερον ὑπάρχειν ὑπουργῆσαι ταῖς ἐπιθυμίαις                     αὐτοῦ σιωπῶσαν· λήψεσθαι δὲ ἔπαθλον τῆς χάριτος δωρεάς τε μεγάλας                     καὶ τὴν μετ΄ αὐτοῦ συμβίωσιν καὶ γενήσεσθαι βασίλισσαν, ἰδιωτικῆς                     ἑστίας ἐξηλλαγμένην ἡγεμονίαν. ἡ δὲ                     Λουκρητία διὰ τὸ παράδοξον ἐκπλαγὴς γενομένη, καὶ φοβηθεῖσα μήποτε                     ταῖς ἀληθείαις δόξῃ διὰ τὴν μοιχείαν ἀνῃρῆσθαι,τότε μὲν ἡσυχίαν                     ἔσχεν· ἡμέρας δὲ γενομένης ὁ Σέξτος ἐχωρίσθη· ἡ δὲ ἐκάλεσε τοὺς                     οἰκείουσ, καὶ ἠξίου μὴ περιιδεῖν ἀτιμώρητον τὸν ἀσεβήσαντα εἰς                     ξενίαν ἅμα καὶ συγγένειαν. ἑαυτῇ δὲ φήσασα μὴ προσήκειν ἐφορᾶν                     τὸν ἥλιον τηλικαύτης ὕβρεως πεπειραμένην, ξιφιδίῳ πατάξασα τὸ στῆθος                     ἑαυτῆς ἐτελεύτησεν.ξονστ. εχξ. 2 ̔1̓, ππ. 226-227. ὅτι                     τῆς Λουκρητίας μοιχευθείσης παρὰ Σέξτου καὶ ἑαυτὴν ἀνελούσης διὰ                     τὸ ἁμάρτημα, οὐκ ἄξιον ἡγούμεθα τὸ γενναῖον τῆς προαιρέσεως                     παραλιπεῖν ἀνεπισήμαντον. τὴν γὰρ ἐπιδοῦσαν ἑκουσίως τὸ ζῆν τοῖς                     μεταγενεστέροις εἰς καλὸν ζῆλον προσηκόντως ἂν εὐφημίας ἀξιοῖμεν                     ἀθανάτου, ὅπως αἱ τὴν τοῦ σώματος ἁγνείαν κατὰ πᾶν ἀνεπίληπτον                     παρέχεσθαι προαιρούμεναι πρὸς ἐπιτετευγμένον ἀρχέτυπον παραβάλωνται.                         αἱ μὲν οὖν ἄλλαι γυναῖκες κἂν                     φανερῶς τι τῶν τοιούτων πράξωσι, κατακρύπτουσι τὸ συντελεσθέν,                     εὐλαβούμεναι τὴν ὑπὲρ τῶν ἁμαρτημάτων τιμωρίαν· ἡ δὲ τὸ λάθρᾳ                     πραχθὲν ποιήσασα περιβόητον ἀπέσφαξεν ἑαυτήν, καὶ τὴν τοῦ βίου                     τελευτὴν καλλίστην ὑπὲρ αὐτῆς ἀπολογίαν ἀπέλιπε. καὶ τῶν ἄλλων ἐπὶ τῶν ἀκουσίων τὴν συγγνώμην                     προβαλλομένων, αὕτη τὴν μετὰ βίας ὕβριν ἐτιμήσατο θανάτου, ἵνα μηδ΄                     εἴ τις ἐπιθυμῇ βλασφημεῖν, τὴν ἐξουσίαν ἔχῃ κατηγορεῖν τῆς                     προαιρέσεως ὡς ἑκουσίου γεγενημένησ. τῶν                     γὰρ ἀνθρώπων φύσει τὰς λοιδορίας ἐπαίνων προτιμώντων, τὴν τῶν                     φιλαιτίων ἀπέκοψε κατηγορίαν, αἰσχρὸν εἶναι νομίζουσα τῶν ἄλλων                     εἰπεῖν τινα διότι ζῶντος τοῦ κατὰ νόμους συμβιοῦντος ἀνδρὸς ἑτέρου                     παρανόμως ἐπειράθη, καὶ καθ΄ οὗ οἱ νόμοι τοῖς πράξασι θάνατον                     τιθέασι τὸ πρόστιμον, τοιοῦτο παθοῦσα τὸν πλείω χρόνον φιλοψυχεῖν,                     ἵνα τὸν πάντως ὀφειλόμενον παρὰ τῆς φύσεως θάνατον βραχὺ προλαβοῦσα                     τῆς αἰσχύνης ἀλλάξηται τοὺς μεγίστους ἐπαίνουσ. τοιγαροῦν οὐ μόνον θνητοῦ βίου δόξαν ἀθάνατον                     ἀντικατηλλάξατο διὰ τῆς ἰδίας ἀρετῆσ, ἀλλὰ καὶ τοὺς συγγενεῖς καὶ                     πάντας τοὺς πολίτας προετρέψατο λαβεῖν ἀπαραίτητον τιμωρίαν παρὰ τῶν                     εἰς αὐτὴν παρανομησάντων. ὅτι Λεύκιος Ταρκύνιος                     ὁ βασιλεὺς τυραννικῶς καὶ βιαίως ἄρχων τῶν πολιτῶν τοὺς εὐπόρους                     τῶν ̔ρωμαίων ἀνῄρει, ψευδεῖς ἐπιφέρων αἰτίας ἕνεκεν τοῦ                     νοσφίσασθαι τὰς οὐσίας αὐτῶν. διόπερ Λεύκιος ̓ιούνιοσ, ὀρφανὸς ὢν                     καὶ πάντων ̔ρωμαίων πλουσιώτατοσ, δι΄ ἀμφότερα τὴν τοῦ Ταρκυνίου                     πλεονεξίαν ὑπώπτευεν· ἀδελφιδοῦς δ΄ ὢν αὐτοῦ καὶ παρ΄ ἕκαστα τῷ                     βασιλεῖ συνών, προσεποιήθη μωρὸς εἶναι, ἅμα μὲν βουλόμενος τὸν ὑπὲρ                     τοῦ δύνασθαί τι φθόνον ἐκκλίνειν, ἅμα δ΄ ἀνυπονοήτως παρατηρεῖν τὸ                     πραττόμενον καὶ τοῖς τῆς βασιλείας ἐφεδρεύειν καιροῖσ. ὅτι οἱ Συβαρῖται μετὰ τριάκοντα μυριάδων                     ἐκστρατεύσαντες ἐπὶ τοὺς Κροτωνιάτας καὶ πόλεμον ἄδικον                     ἐπανελόμενοι τοῖς ὅλοις ἔπταισαν, καὶ τὴν εὐδαιμονίαν οὐκ                     ἐνεγκόντες ἐπιδεξίως ἱκανὸν παράδειγμα τὴν ἰδίαν ἀπώλειαν κατέλιπον                     τοῦ πολὺ μᾶλλον δεῖν προσέχειν ἐν ταῖς ἰδίαις εὐτυχίαις ἤπερ ἐν                     ταῖς ταλαιπωρίαισ. ὅτι περὶ ̔ηροδότου                     φησὶν ὁ Διόδωρος καὶ ταῦτα παρεξέβημεν οὐχ οὕτως                     ̔ηροδότου κατηγορῆσαι βουληθέντες ὡς ὑποδεῖξαι ὅτι τῶν λόγων οἱ                     θαυμάσιοι τοὺς ἀληθεῖς κατισχύειν εἰώθασιν.. ὅτι προσῆκόν ἐστι                     τιμᾶσθαι τὴν ἀρετήν, κἂν ᾖ παρὰ γυναιξίν. ὅτι ̓αθηναῖοι δεξιῶς                     τῇ νίκῃ χρησάμενοι καὶ νικήσαντες Βοιωτούς τε καὶ Χαλκιδεῖσ, εὐθὺς                     ἀπὸ τῆς μάχης Χαλκίδος ἐκυρίευσαν. ἐκ τῆς ὠφελείας τῆς τῶν                     Βοιωτῶν δεκάτην ἅρμα χαλκοῦν εἰς τὴν ἀκρόπολιν ἀνέθεσαν τόδε τὸ                     ἐλεγεῖον γράψαντεσ, ἔθνεα Βοιωτῶν καὶ Χαλκιδέων δαμάσαντες παῖδες ̓αθηναίων ἔργμασιν ἐν πολέμου δεσμῷ ἐν ἀχλυόεντι σιδηρέῳ ἔσβεσαν ὕβριν· ὧν ἵππους δεκάτην Παλλάδι τάσδ΄ ἔθεσαν.  ὅτι τὸ κατακαίειν τὰ ἱερὰ παρὰ ̔ελλήνων                     ἔμαθον Πέρσαι, τὴν αὐτὴν τοῖς προαδικήσασιν ἀποδιδόντες ὕβριν.                         ὅτι                     Κᾶρες ὑπὸ Περσῶν καταπονούμενοι ἐπηρώτησαν περὶ συμμαχίας εἰ                     προσλάβοιντο Μιλησίους συμμάχουσ. ὁ δὲ ἀνεῖλεν, πάλαι ποτ΄ ἦσαν ἄλκιμοι Μιλήσιοι.  οὐ μὴν ἀλλ΄                     ὁ φόβος ἐγγὺς κείμενος ἐποίησεν αὐτοὺς ἐπιλαθέσθαι τῆς πρὸς                     ἀλλήλους φιλοτιμίασ, πρὸς δὲ τὸ πληροῦν τὰς τριήρεις κατὰ τάχος                     συνηνάγκαζεν. ὅτι ̔εκαταῖος ὁ Μιλήσιος πρεσβευτὴς ἀπεσταλμένος ὑπὸ τῶν                     ̓ιώνων, ἠρώτησε δι΄ ἣν αἰτίαν ἀπιστεῖ αὐτοῖς ὁ ̓αρταφέρνησ. τοῦ                     δὲ εἰπόντοσ, μήποτε ὑπὲρ ὧν καταπολεμηθέντες κακῶς ἔπαθον                     μνησικακήσωσιν, οὐκοῦν, ἔφησεν, εἰ τὸ πεπονθέναι κακῶς τὴν ἀπιστίαν                     περιποιεῖ, τὸ παθεῖν ἄρα εὖ ποιήσει τὰς πόλεις Πέρσαις εὐνοούσασ.                     ἀποδεξάμενος δὲ τὸ ῥηθὲν ὁ ̓αρταφέρνης ἀπέδωκε τοὺς νόμους ταῖς                     πόλεσι καὶ τακτοὺς φόρους κατὰ δύναμιν ἐπέταξεν. ὁ γὰρ τοῖς πολλοῖς παρὰ τῶν πολιτῶν φθόνος τὸν                     ἔμπροσθεν χρόνον ἐγκρυπτόμενοσ, ἐπειδὴ καιρὸν ἔλαβεν, ἄθρους                     ἐξερράγη. διὰ δὲ τὴν φιλοτιμίαν τοὺς δούλους ἠλευθέρωσαν, μᾶλλον                     βουλόμενοι τοῖς οἰκέταις μεταδοῦναι τῆς ἐλευθερίας ἢ τοῖς                     ἐλευθέροις τῆς πολιτείασ. ὅτι Δᾶτις ὁ τῶν                     Περσῶν στρατηγόσ, Μῆδος ὢν τὸ γένος καὶ παρὰ τῶν προγόνων                     παρειληφὼς ὅτι Μήδου τοῦ συστησαμένου τὴν Μηδίαν ̓αθηναῖοι                     καθεστήκασιν ἀπόγονοι, ἀπέστειλε πρὸς τοὺς ̓αθηναίους δηλῶν ὡς                     πάρεστι μετὰ δυνάμεως ἀπαιτήσων τὴν ἀρχὴν τὴν προγονικήν· Μῆδον γὰρ                     τῶν ἑαυτοῦ προγόνων πρεσβύτατον γενόμενον ἀφαιρεθῆναι τὴν βασιλείαν                     ὑπὸ τῶν ̓αθηναίων καὶ παραγενόμενον εἰς τὴν ̓ασίαν κτίσαι τὴν                     Μηδίαν. ἂν μὲν οὖν αὐτῷ τὴν ἀρχὴν                     ἀποδῶσιν, ἀφεθήσεσθαι τῆς αἰτίας ταύτης καὶ τῆς ἐπὶ Σάρδεις                     στρατείασ· ἂν δὲ ἐναντιωθῶσι, πολὺ δεινότερα πείσεσθαι τῶν                     ̓ερετριέων. ὁ δὲ Μιλτιάδης ἀπεκρίθη                     ἀπὸ τῆς τῶν δέκα στρατηγῶν γνώμησ, διότι κατὰ τὸν τῶν πρεσβευτῶν                     λόγον μᾶλλον προσήκει τῆς Μήδων ἀρχῆς κυριεύειν ̓αθηναίους ἢ                     Δᾶτιν τῆς ̓αθηναίων πόλεωσ· τὴν μὲν γὰρ τῶν Μήδων βασιλείαν                     ̓αθηναῖον ἄνδρα συστήσασθαι, τὰς δὲ ̓αθήνας μηδέποτε Μῆδον τὸ                     γένος ἄνδρα κατεσχηκέναι. ὁ δὲ πρὸς μάχην ἀκούσας ταῦτα                         παρεσκευάζετο.ξονστ. εχξ. 4, ππ. 298-ϙ01. ὅτι                     ̔ιπποκράτης ὁ Γελῷος τύραννος τοὺς Συρακουσίους νενικηκὼς                     κατεστρατοπέδευσεν εἰς τὸ τοῦ Διὸς ἱερόν. κατέλαβε δὲ αὐτὸν τὸν                     ἱερέα καὶ τῶν Συρακουσίων τινὰς καθαιροῦντας ἀναθήματα χρυσᾶ, καὶ                     μάλιστα ἱμάτιον τοῦ Διὸς περιαιρουμένους ἐκ πολλοῦ κατεσκευασμένον                     χρυσίου. καὶ τούτοις μὲν ἐπιπλήξας ὡς                     ἱεροσύλοις ἐκέλευσεν ἀπελθεῖν εἰς τὴν πόλιν, αὐτὸς δὲ τῶν                     ἀναθημάτων ἀπέσχετο, φιλοδοξῆσαι θέλων καὶ νομίζων δεῖν τὸν                     τηλικοῦτον ἐπαναιρούμενον πόλεμον μηθὲν ἐξαμαρτάνειν εἰς τὸ θεῖον,                     ἅμα δὲ νομίζων διαβάλλειν τοὺς προεστῶτας τῶν ἐν Συρακούσαις                     πραγμάτων πρὸς τὰ πλήθη διὰ τὸ δοκεῖν αὐτοὺς πλεονεκτικῶσ, ἀλλ΄ οὐ                     δημοτικῶς οὐδ΄ ἴσως ἄρχειν. ὅτι Θήρων ὁ ̓ακραγαντῖνος γένει καὶ πλούτῳ                     καὶ τῇ πρὸς τὸ πλῆθος φιλανθρωπίᾳ πολὺ προεῖχεν οὐ μόνον τῶν                     πολιτῶν, ἀλλὰ καὶ τῶν Σικελιωτῶν.ξονστ. εχξ. 2 ̔1̓,                         π. 227.  Γέλωνα Συρακούσιον καθ΄ ὕπνους δὲ βοῶντα, κεραυνοβλὴς γὰρ ἔδοξεν ὀνείροις γεγονέναι, ὁ κύων θορυβούμενον ἀμέτρως γνοὺς ἐκεῖνον, καθυλακτῶν οὐκ ἔληξεν, ἕως ἐγείρει τοῦτον. τοῦτον ἐξέσωσέ ποτε καὶ λύκος ἐκ θανάτου. σχολῇ προσκαθημένου γὰρ ἔτι παιδίου ὄντος λύκος ἐλθὼν ἀφήρπαξε τὴν δέλτον τὴν ἐκείνου. τοῦ δὲ δραμόντος πρὸς αὐτὸν τὸν λύκον καὶ τὴν δέλτον, κατασεισθεῖσα ἡ σχολὴ βαθρόθεν καταπίπτει, καὶ σύμπαντας ἀπέκτεινε παῖδας σὺν διδασκάλῳ. τῶν παίδων δὲ τὸν ἀριθμὸν οἱ συγγραφεῖς βοῶσι, Τίμαιοι, Διονύσιοι, Διόδωροι καὶ Δίων, πλείω τελοῦντα ἑκατόν. τὸ δ΄ ἀκριβὲς οὐκ οἶδα. τζετζεσ, ηιστ. 4. 266-278. ὅτι                     τοῦ Μιλτιάδου υἱὸς ὁ Κίμων, τελευτήσαντος τοῦ πατρὸς αὐτοῦ ἐν τῇ                     δημοσίᾳ φυλακῇ διὰ τὸ μὴ ἰσχῦσαι ἐκτῖσαι τὸ ὄφλημα, ἵνα λάβῃ                     τὸ σῶμα τοῦ πατρὸς εἰς ταφήν, ἑαυτὸν εἰς τὴν φυλακὴν παρέδωκε καὶ                     διεδέξατο τὸ ὄφλημα. ὅτι ὁ Κίμων φιλότιμος ὢν εἰς τὴν τῶν κοινῶν                     διοίκησιν, ἐξ ὑστέρου ἀγαθὸς στρατηγὸς ἐγενήθη, καὶ διὰ τῆς ἰδίας                     ἀρετῆς ἐνδόξους πράξεις κατειργάσατο.ξονστ. εχξ. 2                         ̔1̓, ππ. 227-228.  Κίμων υἱὸς κατά τινας ὑπῆρχε Μιλτιάδου, κατὰ δ΄ ἑτέρους ἦν πατρὸς τὴν κλῆσιν Στησαγόρου. ἐξ ̓ισοδίκης τούτῳ παῖς ὑπῆρχεν ὁ Καλλίασ. ὁ Κίμων οὗτος ἀδελφὴν ἰδίαν ̓ελπινίκην εἶχεν, ὡς Πτολεμαῖος μὲν ὕστερον Βερενίκην, καὶ Ζεὺς τὴν ̔́ηραν πρὸ αὐτῶν, καὶ νῦν Περσῶν τὸ γένοσ. Καλλίας δὲ πεντήκοντα τάλαντα ζημιοῦται, ὅπως ὁ Κίμων ὁ πατὴρ μηδὲν δεινόν τι πάθῃ ἕνεκα γάμων τῶν αἰσχρῶν, τῆς ἀδελφομιξίασ. τὸ δ΄ ὅσοι ταῦτα γράφουσι μακρόν ἐστί μοι λέγειν· ἔστι γὰρ πλῆθος ἄπειρον τῶν ταῦτα γεγραφότων, οἱ κωμικοὶ καὶ ῥήτορεσ, Διόδωρος καὶ ἄλλοι. τζετζεσ, ηιστ. 1. ϡ82-ϡ9ϙ. ὅτι                     Θεμιστοκλῆς ὁ τοῦ Νεοκλέουσ, προσελθόντος τινὸς αὐτῷ πλουσίου καὶ                     ζητοῦντος κηδεστὴν εὑρεῖν πλούσιον, παρεκελεύσατο αὐτῷ ζητεῖν μὴ                     χρήματα ἀνδρὸς δεόμενα, πολὺ δὲ μᾶλλον ἄνδρα χρημάτων ἐνδεᾶ.                     ἀποδεξαμένου δὲ τἀνθρώπου τὸ ῥηθὲν συνεβούλευσεν αὐτῷ συνοικίσαι                     τὴν θυγατέρα τῷ Κίμωνι. διόπερ ἐκ ταύτης τῆς αἰτίας ὁ Κίμων                     εὐπορήσας χρημάτων ἀπελύθη τῆς φυλακῆσ, καὶ τοὺς κατακλείσαντας                     ἄρχοντας εὐθύνας καταδίκους ἔλαβεν.ξονστ. εχξ. 4, π.                         ϙ01.ἡ μὲν οὖν πρὸ ταύτης βίβλοσ, τῆς ὅλης                     συντάξεως οὖσα δεκάτη, τὸ τέλος ἔσχε τῶν πράξεων εἰς τὸν                     προηγούμενον ἐνιαυτὸν τῆς Ξέρξου διαβάσεως εἰς τὴν Εὐρώπην καὶ εἰς                     τὰς γενομένας δημηγορίας ἐν τῇ κοινῇ συνόδῳ τῶν ̔ελλήνων ἐν                     Κορίνθῳ περὶ τῆς Γέλωνος συμμαχίας τοῖς ̔́ελλησιν. διοδ. σιξ. 11.1.1 ὅτι                     τῶν ̔ελλήνων πάντων διαπρεσβευσαμένων πρὸς Γέλωνα περὶ συμμαχίασ,                     ὅτε Ξέρξης διέβαινε εἰς τὴν Εὐρώπην, τοῦ δὲ ἐπαγγειλαμένου                     συμμαχῆσαι καὶ σιταρκῆσαι, εἴ γε τὴν ἡγεμονίαν εἴτε τὴν κατὰ γῆν                     εἴτε τὴν κατὰ θάλατταν παρέξουσιν, ἡ μὲν ὑπὲρ τῆς ἡγεμονίας                     φιλοδοξία τὴν συμμαχίαν παρεκρούετο, τὸ δὲ μέγεθος τῆς βοηθείας καὶ ὁ                     τῶν πολεμίων φόβος προέτρεπε μεταδοῦναι τῆς δόξης τῷ Γέλωνι.                         ἡ μὲν γὰρ τῶν Περσῶν ὑπεροχὴ πρὸς                     τὸ κρατῆσαι τῆς ἐπιθυμίας ἔχει τὰς δωρεάσ, ἡ δὲ τυραννικὴ πλεονεξία                     καὶ τὰ μικρὰ τῶν λημμάτων οὐ παρίησιν. βεβαιοτάτη γὰρ τῆς σωτηρίας φύλαξ ἡ                     ἀπιστία. παῖδες μὲν οὖν ἀδικούμενοι πρὸς πατέρας καταφεύγουσι, πόλεις δὲ                     πρὸς τοὺς ἀποικίσαντας δήμουσ. ὅτι τυράννου πλεονεξία τοῖς μὲν ὑπάρχουσιν οὐκ                     ἀρκεῖται, τῶν δὲ ἀλλοτρίων ἐπιθυμεῖ, πληροῦται δὲ οὐδέποτε.                         τοὺς δὲ                     κατὰ τῆς δυναστείας αὐτοῦ πεφυκότας ἔχων καιρὸν οὐκ ἐάσει δύναμιν                     λαβεῖν. ἐκείνων γὰρ τῶν ἀνδρῶν ἐστε ἀπόγονοι οἳ τὰς αὑτῶν ἀρετὰς μετὰ                     τὸν θάνατον ἀθανάτους τῇ δόξῃ καταλελοίπασι. τὸ γὰρ ἔπαθλον τῆς                     συμμαχίας οὐκ ἀργύριον αἰτεῖ, οὗ πολλάκις ἰδεῖν ἔστι καταφρονοῦντα                     καὶ τὸν φαυλότατον ἰδιώτην πεπλουτηκότα, ἀλλ΄ ἔπαινον καὶ δόξαν,                     περὶ ἧς οἱ ἀγαθοὶ τῶν ἀνθρώπων οὐκ ὀκνοῦσιν ἀποθνήσκειν· μισθὸς                     γάρ ἐστιν ἡ δόξα μείζων ἀργυρίου. παραλαμβάνουσι γὰρ οἱ Σπαρτιᾶται παρὰ                     τῶν πατέρων οὐχ ὥσπερ οἱ λοιποὶ πλοῦτον, ἀλλὰ προθύμως τελευτᾶν                     περὶ τῆς ἐλευθερίασ, ὥστε πάντα τὰ κατὰ τὸν βίον ἀγαθὰ δεύτερα                     τίθεσθαι τῆς δόξησ. μὴ τῶν ξενικῶν δυνάμεων ἐπιθυμοῦντες τὰς πολιτικὰς                     ἀποβάλλωμεν καὶ τῶν ἀδήλων ὀρεγόμενοι τῶν φανερῶν μὴ κυριεύωμεν.                         οὔ φημι                     καταπεπλῆχθαι τὸ μέγεθος τῆς τῶν Περσῶν στρατείασ· ἀρετῇ γὰρ ὁ                     πόλεμοσ, οὐ πλήθει βραβεύεται. παρειλήφασι γὰρ ὑπὸ τῶν πατέρων ζῆν μὲν                     ἑαυτοῖσ, τελευτᾶν δ΄ ὅταν χρεία ταῖς πατρίσιν ἐπῇ. τί φοβηθῶμεν τὸν χρυσὸν                     ᾧ κεκοσμημένοι βαδίζουσιν εἰς τὰς μάχας ὡς γυναῖκες εἰς τοὺς                     γάμουσ, ὥστε τὴν νίκην μὴ μόνον ἔπαθλον ἔχειν δόξαν, ἀλλὰ καὶ                     πλοῦτον; οὐ φοβεῖται γὰρ ἡ ἀρετὴ χρυσόν, ὃν ὁ σίδηρος εἴωθεν                     ἄγειν αἰχμάλωτον, ἀλλὰ τὴν στρατηγίαν τῶν ἡγουμένων. πᾶσα γὰρ δύναμις                     ὑπεραίρουσα τὴν συμμετρίαν ὑφ΄ ἑαυτῆς βλάπτεται τὰ πλεῖστα. πρὶν ἢ                     γὰρ ἀκοῦσαι τὴν φάλαγγα, φθάσομεν ἡμεῖς πράξαντες ἃ βουλόμεθα.ξονστ. εχξ. 4, ππ. ϙ01-ϙ02.    ινξερτα   τὸ τελευταῖον πολλαῖς                     γενεαῖς ὕστερον ἐκ τῆς ̓ιταλίας τὸ τῶν Σικελῶν ἔθνος πανδημεὶ                     περαιωθὲν εἰς τὴν Σικελίαν τὴν ὑπὸ τῶν Σικανῶν ἐκλειφθεῖσαν χώραν                     κατῴκησαν. ἀεὶ δὲ τῇ πλεονεξίᾳ προβαινόντων τῶν Σικελῶν, καὶ τὴν                     ὅμορον πορθούντων, ἐγένοντο πόλεμοι πλεονάκις αὐτοῖς πρὸς τοὺς                     Σικανούσ, ἕως συνθήκας ποιησάμενοι συμφώνους ὅρους ἔθεντο τῆς                     χώρασ· περὶ ὧν τὰ κατὰ μέρος ἐν τοῖς οἰκείοις χρόνοις                         ἀναγράψομεν. διοδ. ϡ.6.ϙ-4. Διόδωρος μέντοι διαφορὰν τούτων οἶδεν ἐν οἷς λέγει, Σικανῶν καὶ                         Σικελῶν.ευστατηιυσ, ξομμενταρψ ον τηε                         οδψσσεψ, βοοκ 20, π. 1896. Διόδωρος δέ που τῶν δεκάτων βιβλίων                     εἰπὼν περί τε Σικελῶν καὶ Σικανῶν διαφορὰν οἶδεν, ὡς καὶ                     προερρέθη, Σικελοῦ καὶ Σικανοῦ.ευστατηιυσ,                             ξομμενταρψ ον τηε οδψσσεψ, βοοκ 24, π. 1962. Διόδωρος δὲ ὁ Σικελὸς καὶ ὁ ̓οππιανὸς τὴν Νεάπολιν ὑφ΄                     ̔ηρακλέους οἰκισθῆναί φασι κτισθῆναι.τζετζεσ, ον τηε                             αλεχανδρα οφ λψξοπηρον, ϝ. 717. καὶ τὸ                     Παλλάδιον δὲ τῆς ̓αθηνᾶς τοιοῦτον ἦν τρίπηχυ, ξύλινον, ἐξ οὐρανοῦ                     καταπεσόν, ὥς φασιν, ἐν Πεσινοῦντι τῆς Φρυγίασ, ὅθεν ὁ Διόδωρος                     καὶ Δίων τὸν τόπον κληθῆναί φασιν.ευδοξια,                             ϝιολαριυμ, ϙ22. καὶ                     Διόδωρος ἄκραν τινὰ τῶν ̓́αλπεων κορυφὴν τοῦ σύμπαντος ὄρους                     δοκοῦσαν οὐρανοῦ ῥάχιν ἱστορεῖ παρὰ τῶν ἐγχωρίων καλεῖσθαι.ευστατηιυσ, λοξ. ξιτ. βοοκ 1, π. 1ϙ90.   βοοκ χι  τάδε ἔνεστιν ἐν τῇ ἑνδεκάτῃ τῶν Διοδώρου                 βίβλων. περὶ τῆς Ξέρξου                     διαβάσεως εἰς τὴν Εὐρώπην.περὶ τῆς μάχης                     τῆς ἐν Θερμοπύλαισ.περὶ τῆς Ξέρξου                         ναυμαχίας πρὸς τοὺς ̔́ελληνασ.ὡς                     Θεμιστοκλέους καταστρατηγήσαντος τὸν Ξέρξην κατεναυμάχησαν οἱ ̔́ελληνες                     τοὺς βαρβάρους περὶ Σαλαμῖνα.ὡς Ξέρξης                     Μαρδόνιον στρατηγὸν ἀπολιπὼν μετὰ μέρους τῆς δυνάμεως ἀπῆρεν εἰς                     τὴν ̓ασίαν.ὡς Καρχηδόνιοι μεγάλαις                         δυνάμεσιν ἐστράτευσαν εἰς τὴν Σικελίαν.ὡς                     Γέλων καταστρατηγήσας τοὺς βαρβάρους τοὺς μὲν αὐτῶν κατέκοψε, τοὺς δ΄                     ἐζώγρησεν.ὡς Γέλων δεηθέντων                     Καρχηδονίων χρήματα πραξάμενος συνεχώρησεν αὐτοῖς τὴν                     εἰρήνην.κρίσις τῶν ἀριστευσάντων                         ̔ελλήνων ἐν τῷ πολέμῳ.μάχη τῶν                     ̔ελλήνων πρὸς Μαρδόνιον καὶ Πέρσας περὶ Πλαταιὰς καὶ νίκη τῶν                     ̔ελλήνων.πόλεμος ̔ρωμαίοις πρὸς                         Αἰκολανοὺς καὶ τοὺς τὸ Τοῦσκλον κατοικοῦντασ.περὶ τῆς κατασκευῆς τοῦ Πειραιέως ὑπὸ                             Θεμιστοκλέουσ.περὶ τῆς ἀποσταλείσης                                 βοηθείας Κυμαίοις ὑφ΄ ̔ιέρωνος τοῦ βασιλέωσ.περὶ τοῦ γενομένου πολέμου Ταραντίνοις πρὸς   ̓ιάπυγασ.ὡς Θρασυδαῖος ὁ Θήρωνος μὲν                     υἱόσ, τύραννος δὲ ̓ακραγαντίνων, ἡττηθεὶς ὑπὸ Συρακουσίων ἀπέβαλε                     τὴν δυναστείαν.ὡς Θεμιστοκλῆς φυγὼν πρὸς                         Ξέρξην καὶ κατηγορηθεὶς θανάτου ἠλευθερώθη.ὡς ̓αθηναῖοι τὰς κατὰ τὴν ̓ασίαν ̔ελληνίδας πόλεις                         ἠλευθέρωσαν.περὶ τοῦ γενομένου σεισμοῦ                     περὶ τὴν Λακωνικήν.περὶ τῆς ἀποστάσεως                         τῶν Μεσσηνίων καὶ τῶν Εἱλώτων ἀπὸ Λακεδαιμονίων.ὡς ̓αργεῖοι Μυκήνας κατασκάψαντες ἀοίκητον ἐποίησαν                     τὴν πόλιν.ὡς τὴν ἀπὸ Γέλωνος βασιλείαν                     κατέλυσαν οἱ Συρακούσιοι.ὡς Ξέρξου                     δολοφονηθέντος ̓αρταξέρξης ἐβασίλευσεν.περὶ                         τῆς ἀποστάσεως τῶν Αἰγυπτίων ἀπὸ Περσῶν.περὶ στάσεων τῶν γενομένων ἐν ταῖς Συρακούσαισ.ὡς ̓αθηναῖοι Αἰγινήτας καὶ Κορινθίους                         κατεπολέμησαν.ὡς Φωκεῖς πρὸς Δωριεῖς                         ἐπολέμησαν.ὡς Μυρωνίδης ὁ ̓αθηναῖος                             ὀλίγοις στρατιώταις Βοιωτοὺς πολλαπλασίους ὄντας ἐνίκησεν.περὶ τῆς Τολμίδου στρατείας εἰς                         Κεφαλληνίαν.περὶ τοῦ γενομένου πολέμου                             κατὰ τὴν Σικελίαν ̓εγεσταίοις καὶ Λιλυβαίοισ.περὶ τοῦ νομοθετηθέντος ἐν Συρακούσαις                         πεταλισμοῦ.στρατεία Περικλέους εἰς                         Πελοπόννησον.στρατεία Συρακουσίων εἰς                         Τυρρηνίαν.περὶ τῶν ἐν Σικελίᾳ                     Παλικῶν ὀνομαζομένων.περὶ τῆς Δουκετίου                     ἥττης καὶ τῆς περὶ αὐτὸν παραδόξου σωτηρίασ. ἡ μὲν οὖν πρὸ ταύτης βίβλοσ, τῆς ὅλης                     συντάξεως οὖσα δεκάτη, τὸ τέλος ἔσχε τῶν πράξεων εἰς τὸν                     προηγούμενον ἐνιαυτὸν τῆς Ξέρξου διαβάσεως εἰς τὴν Εὐρώπην καὶ εἰς                     τὰς γενομένας δημηγορίας ἐν τῇ κοινῇ συνόδῳ τῶν ̔ελλήνων ἐν                     Κορίνθῳ περὶ τῆς Γέλωνος συμμαχίας τοῖς ̔́ελλησιν· ἐν ταύτῃ δὲ τὸ                     συνεχὲς τῆς ἱστορίας ἀναπληροῦντες ἀρξόμεθα μὲν ἀπὸ τῆς Ξέρξου                     στρατείας ἐπὶ τοὺς ̔́ελληνασ, καταλήξομεν δὲ ἐπὶ τὸν προηγούμενον                     ἐνιαυτὸν τῆς ̓αθηναίων στρατείας ἐπὶ Κύπρον ἡγουμένου Κίμωνοσ.                         ἐπ΄                     ἄρχοντος γὰρ ̓αθήνησι Καλλιάδου ̔ρωμαῖοι κατέστησαν ὑπάτους                     Σπόριον Κάσσιον καὶ Πρόκλον Οὐεργίνιον Τρίκοστον, ἤχθη δὲ καὶ                     παρ΄ ̓ηλείοις ̓ολυμπιὰς πέμπτη πρὸς ταῖς ἑβδομήκοντα, καθ΄ ἣν ἐνίκα                     στάδιον ̓αστύλος Συρακόσιοσ. ἐπὶ δὲ τούτων Ξέρξης ὁ βασιλεὺς                     ἐστράτευσεν ἐπὶ τὴν ̔ελλάδα διὰ ταύτην τὴν αἰτίαν. Μαρδόνιος ὁ Πέρσης ἀνεψιὸς μὲν καὶ κηδεστὴς ἦν                     Ξέρξου, διὰ δὲ σύνεσιν καὶ ἀνδρείαν μάλιστα θαυμαζόμενος παρὰ τοῖς                     Πέρσαισ. οὗτος μετέωρος ὢν τῷ φρονήματι καὶ τὴν ἡλικίαν ἀκμάζων,                     ἐπεθύμει μεγάλων δυνάμεων ἀφηγήσασθαι· διόπερ ἔπεισε τὸν Ξέρξην                     καταδουλώσασθαι τοὺς ̔́ελληνασ, ἀεὶ πολεμικῶς ἔχοντας πρὸς τοὺς                     Πέρσασ. ὁ δὲ Ξέρξης πεισθεὶς αὐτῷ                     καὶ βουλόμενος πάντας τοὺς ̔́ελληνας ἀναστάτους ποιῆσαι, διεπρεσβεύσατο                     πρὸς Καρχηδονίους περὶ κοινοπραγίας καὶ συνέθετο πρὸς αὐτούσ, ὥστε                     αὐτὸν μὲν ἐπὶ τοὺς τὴν ̔ελλάδα κατοικοῦντας ̔́ελληνας στρατεύειν,                     Καρχηδονίους δὲ τοῖς αὐτοῖς χρόνοις μεγάλας παρασκευάσασθαι δυνάμεις                     καὶ καταπολεμῆσαι τῶν ̔ελλήνων τοὺς περὶ Σικελίαν καὶ ̓ιταλίαν                     οἰκοῦντασ. ἀκολούθως οὖν ταῖς συνθήκαις                     Καρχηδόνιοι μὲν χρημάτων πλῆθος ἀθροίσαντες μισθοφόρους συνῆγον ἔκ τε                     τῆς ̓ιταλίας καὶ Λιγυστικῆσ, ἔτι δὲ Γαλατίας καὶ ̓ιβηρίασ, πρὸς                     δὲ τούτοις ἐκ τῆς Λιβύης ἁπάσης καὶ τῆς Καρχηδόνος κατέγραφον                     πολιτικὰς δυνάμεισ· τέλος δὲ τριετῆ χρόνον περὶ τὰς παρασκευὰς                     ἀσχοληθέντες ἤθροισαν πεζῶν μὲν ὑπὲρ τὰς τριάκοντα μυριάδασ, ναῦς                     δὲ διακοσίασ. ὁ δὲ Ξέρξης ἁμιλλώμενος πρὸς τὴν τῶν Καρχηδονίων σπουδήν,                     ὑπερεβάλετο πάσαις ταῖς παρασκευαῖς τοσοῦτον ὅσον καὶ τῷ πλήθει τῶν                     ἐθνῶν ὑπερεῖχε Καρχηδονίων. ἤρξατο δὲ ναυπηγεῖσθαι κατὰ πᾶσαν τὴν                     παραθαλάττιον τὴν ὑπ΄ αὐτὸν ταττομένην, Αἴγυπτόν τε καὶ Φοινίκην                     καὶ Κύπρον, πρὸς δὲ τούτοις Κιλικίαν καὶ Παμφυλίαν καὶ Πισιδικήν,                     ἔτι δὲ Λυκίαν καὶ Καρίαν καὶ Μυσίαν καὶ Τρῳάδα καὶ τὰς ἐφ΄                     ̔ελλησπόντῳ πόλεις καὶ τὴν Βιθυνίαν καὶ τὸν Πόντον. ὁμοίως δὲ                     τοῖς Καρχηδονίοις τριετῆ χρόνον παρασκευασάμενος κατεσκεύασε ναῦς                     μακρὰς πλείους τῶν χιλίων καὶ διακοσίων. συνεβάλετο δὲ αὐτῷ καὶ ὁ πατὴρ Δαρεῖοσ, πρὸ τῆς τελευτῆς                     παρασκευὰς πεποιημένος μεγάλων δυνάμεων· καὶ γὰρ ἐκεῖνος ἡττημένος                     ὑπὸ ̓αθηναίων ἐν Μαραθῶνι Δάτιδος ἡγουμένου, χαλεπῶς διέκειτο πρὸς                     τοὺς νενικηκότας ̓αθηναίουσ. ἀλλὰ Δαρεῖος μὲν μέλλων ἤδη διαβαίνειν                     ἐπὶ τοὺς ̔́ελληνας ἐμεσολαβήθη τελευτήσασ, ὁ δὲ Ξέρξης διά τε τὴν                     τοῦ πατρὸς ἐπιβολὴν καὶ τὴν τοῦ Μαρδονίου συμβουλίαν, καθότι                     προείρηται, διέγνω πολεμεῖν τοῖς ̔́ελλησιν. ὡς δ΄ αὐτῷ πάντα τὰ πρὸς τὴν στρατείαν ἡτοίμαστο, τοῖς μὲν                     ναυάρχοις παρήγγειλεν ἀθροίζειν τὰς ναῦς εἰς Κύμην καὶ Φώκαιαν,                     αὐτὸς δ΄ ἐξ ἁπασῶν τῶν σατραπειῶν συναγαγὼν τὰς πεζὰς καὶ ἱππικὰς                     δυνάμεισ, προῆγεν ἐκ τῶν Σούσων. ὡς δ΄ ἧκεν εἰς Σάρδεισ, κήρυκας                     ἐξέπεμψεν εἰς τὴν ̔ελλάδα, προστάξας εἰς πάσας τὰς πόλεις ἰέναι                     καὶ τοὺς ̔́ελληνας αἰτεῖν ὕδωρ καὶ γῆν. τὴν δὲ στρατιὰν διελόμενος ἐξαπέστειλε τοὺς ἱκανοὺς ζεῦξαι μὲν τὸν                     ̔ελλήσποντον, διασκάψαι δὲ τὸν ̓́αθω κατὰ τὸν αὐχένα τῆς                     Χερρονήσου, ἅμα μὲν ταῖς δυνάμεσιν ἀσφαλῆ καὶ σύντομον τὴν διέξοδον                     ποιούμενοσ, ἅμα δὲ τῷ μεγέθει τῶν ἔργων ἐλπίζων προκαταπλήξεσθαι                     τοὺς ̔́ελληνασ. οἱ μὲν οὖν πεμφθέντες ἐπὶ τὴν κατασκευὴν τῶν ἔργων                     ταχέως ἤνυον διὰ τὴν πολυχειρίαν τῶν ἐργαζομένων. οἱ δ΄ ̔́ελληνες πυθόμενοι τὸ μέγεθος τῆς τῶν Περσῶν                     δυνάμεωσ, ἐξέπεμψαν εἰς Θετταλίαν μυρίους ὁπλίτας τοὺς καταληψομένους                     τὰς περὶ τὰ Τέμπη παρόδουσ· ἡγεῖτο δὲ τῶν μὲν Λακεδαιμονίων                     Συνετόσ, τῶν δὲ ̓αθηναίων Θεμιστοκλῆσ. οὗτοι δὲ πρὸς τὰς πόλεις                     πρεσβευτὰς ἀποστείλαντες ἠξίουν ἀποστέλλειν στρατιώτας τοὺς κοινῇ                     φυλάξοντας τὰς παρόδουσ· ἔσπευδον γὰρ ἁπάσας τὰς ̔ελληνίδας πόλεις                     διαλαβεῖν ταῖς προφυλακαῖς καὶ κοινοποιήσασθαι τὸν πρὸς τοὺς Πέρσας                     πόλεμον. ἐπεὶ δὲ τῶν Θετταλῶν καὶ τῶν                     ἄλλων ̔ελλήνων τῶν πλησιοχώρων ταῖς παρόδοις ἔδωκαν οἱ πλείους                     ὕδωρ τε καὶ γῆν τοῖς ἀφιγμένοις ἀγγέλοις ἀπὸ Ξέρξου, ἀπογνόντες                     τὴν περὶ τὰ Τέμπη φυλακὴν ἐπανῆλθον εἰς τὴν οἰκείαν. χρήσιμον δὲ διορίσαι τῶν ̔ελλήνων τοὺς τὰ τῶν                     βαρβάρων ἑλομένουσ, ἵνα τυγχάνοντες ὀνείδους ἀποτρέπωσι ταῖς                     βλασφημίαις τοὺς προδότας ἂν γενομένους τῆς κοινῆς ἐλευθερίασ.                         Αἰνιᾶνες μὲν οὖν καὶ Δόλοπες καὶ                     Μηλιεῖς καὶ Περραιβοὶ καὶ Μάγνητες μετὰ τῶν βαρβάρων ἐτάχθησαν,                     ἔτι παρούσης τῆς ἐν τοῖς Τέμπεσι φυλακῆσ, ̓αχαιοὶ δὲ Φθιῶται καὶ                     Λοκροὶ καὶ Θετταλοὶ καὶ Βοιωτοὶ οἱ πλείους τούτων ἀπελθόντων                     ἀπέκλιναν πρὸς τοὺς βαρβάρουσ. οἱ δ΄ ἐν                     ̓ισθμῷ συνεδρεύοντες τῶν ̔ελλήνων ἐψηφίσαντο τοὺς μὲν ἐθελοντὶ τῶν                     ̔ελλήνων ἑλομένους τὰ Περσῶν δεκατεῦσαι τοῖς θεοῖσ, ἐπὰν τῷ                     πολέμῳ κρατήσωσι, πρὸς δὲ τοὺς τὴν ἡσυχίαν ἔχοντας ἐκπέμψαι                     πρέσβεις τοὺς παρακαλέσοντας συναγωνίζεσθαι περὶ τῆς κοινῆς ἐλευθερίασ.                         ὧν οἱ μὲν εἵλοντο γνησίως τὴν                     συμμαχίαν, οἱ δὲ παρῆγον ἐφ΄ ἱκανὸν χρόνον, ἀντεχόμενοι τῆς ἰδίας                     μόνον ἀσφαλείας καὶ καραδοκοῦντες τὸ τοῦ πολέμου τέλοσ· ̓αργεῖοι δὲ                     πρέσβεις ἀποστείλαντες εἰς τὸ κοινὸν συνέδριον ἐπηγγέλλοντο                     συμμαχήσειν, ἐὰν αὐτοῖς μέρος τι τῆς ἡγεμονίας συγχωρήσωσιν.                         οἷς οἱ σύνεδροι διεσάφησαν, εἰ μὲν                     δεινότερον ἡγοῦνται τὸ στρατηγὸν ἔχειν ̔́ελληνα ἢ δεσπότην βάρβαρον,                     ὀρθῶς αὐτοὺς ἔχειν ἡσυχίαν, εἰ δὲ φιλοτιμοῦνται λαβεῖν τὴν τῶν                     ̔ελλήνων ἡγεμονίαν, ἄξια ταύτης δεῖν ἔφασαν αὐτοὺς πεπραχότας                     ἐπιζητεῖν τὴν τηλικαύτην δόξαν. μετὰ δὲ ταῦτα τῶν παρὰ Ξέρξου                     πρέσβεων ἐπιόντων τὴν ̔ελλάδα καὶ γῆν καὶ ὕδωρ αἰτούντων, αἱ                     πόλεις ἅπασαι διὰ τῶν ἀποκρίσεων ἀπεδείκνυντο τὴν περὶ τῆς κοινῆς                     ἐλευθερίας σπουδήν. Ξέρξης δὲ ὡς ἐπύθετο τὸν ̔ελλήσποντον ἐζεῦχθαι καὶ                     τὸν ̓́αθω διεσκάφθαι, προῆγεν ἐκ τῶν Σάρδεων ἐφ΄ ̔ελλησπόντου τὴν                     πορείαν ποιούμενοσ· ὡς δὲ ἧκεν εἰς ̓́αβυδον, διὰ τοῦ ζεύγματος τὴν                     δύναμιν διήγαγεν εἰς τὴν Εὐρώπην. πορευόμενος δὲ διὰ τῆς Θρᾴκης                     πολλοὺς προσελαμβάνετο στρατιώτας καὶ τῶν Θρᾳκῶν καὶ τῶν ὁμόρων                     τούτοις ̔ελλήνων. ὡς δ΄ ἧκεν εἰς τὸν                     ὀνομαζόμενον Δορίσκον, ἐνταῦθα μετεπέμψατο τὸ ναυτικόν, ὥστε                     ἀμφοτέρας τὰς δυνάμεις εἰς ἕνα τόπον ἀθροισθῆναι. ἐποιήσατο δὲ καὶ                     τὸν ἐξετασμὸν τῆς στρατιᾶς ἁπάσησ· ἠριθμήθησαν δὲ τῆς πεζῆς                     δυνάμεως μυριάδες πλείους τῶν ὀγδοήκοντα, νῆες δὲ αἱ σύμπασαι μακραὶ                     πλείους τῶν χιλίων καὶ διακοσίων, καὶ τούτων ̔ελληνίδες τριακόσιαι                     καὶ εἴκοσι, τὰ μὲν πληρώματα τῶν ἀνδρῶν παρεχομένων τῶν ̔ελλήνων,                     τὰ δὲ σκάφη τοῦ βασιλέως χορηγοῦντοσ· αἱ δὲ λοιπαὶ πᾶσαι βαρβαρικαὶ                     κατηριθμοῦντο· καὶ τούτων Αἰγύπτιοι μὲν διακοσίας παρέσχοντο,                     Φοίνικες δὲ τριακοσίασ, Κίλικες δὲ ὀγδοήκοντα, Πάμφυλοι δὲ                     τετταράκοντα, καὶ Λύκιοι τὰς ἴσασ, πρὸς δὲ τούτοις Κᾶρες μὲν                     ὀγδοήκοντα, Κύπριοι δὲ ἑκατὸν καὶ πεντήκοντα. τῶν δὲ ̔ελλήνων ἔπεμψαν Δωριεῖς μὲν οἱ πρὸς τῇ                     Καρίᾳ κατοικοῦντες μετὰ ̔ροδίων καὶ Κῴων τετταράκοντα, ̓́ιωνες δὲ                     μετὰ Χίων καὶ Σαμίων ἑκατόν, Αἰολεῖς δὲ μετὰ Λεσβίων καὶ                     Τενεδίων τετταράκοντα, ̔ελλησπόντιοι δὲ ὀγδοήκοντα σὺν τοῖς περὶ τὸν                     Πόντον κατοικοῦσι, νησιῶται δὲ πεντήκοντα· τὰς γὰρ νήσους τὰς ἐντὸς                     Κυανέων καὶ Τριοπίου καὶ Σουνίου προσηγμένος ἦν ὁ βασιλεύσ.                         τριήρεις μὲν οὖν τοσαῦται τὸ πλῆθος                     ὑπῆρχον, ἱππαγωγοὶ δὲ ὀκτακόσιαι πεντήκοντα, αἱ δὲ τριηκόντοροι                     τρισχίλιαι. ὁ μὲν οὖν Ξέρξης περὶ τὸν ἐξετασμὸν τῶν δυνάμεων                     διέτριβε περὶ τὸν Δορίσκον. τοῖς δὲ συνέδροις                     τῶν ̔ελλήνων, ἐπειδὴ πλησίον εἶναι προσαπηγγέλθησαν αἱ τῶν Περσῶν                     δυνάμεισ, ἔδοξε ταχέως ἀποστέλλειν τὴν μὲν ναυτικὴν δύναμιν ἐπ΄                     ̓αρτεμίσιον τῆς Εὐβοίασ, εὔθετον ὁρῶσι τὸν τόπον τοῦτον πρὸς τὴν                     ἀπάντησιν τῶν πολεμίων, εἰς δὲ τὰς Θερμοπύλας τοὺς ἱκανοὺς                     ὁπλίτασ, προκαταληψομένους τὰς ἐν τοῖς στενοῖς παρόδους καὶ κωλύσοντας                     προάγειν ἐπὶ τὴν ̔ελλάδα τοὺς βαρβάρουσ· ἔσπευδον γὰρ τοὺς τὰ τῶν                     ̔ελλήνων προελομένους ἐντὸς περιλαβεῖν καὶ σώζειν εἰς τὸ δυνατὸν                     τοὺς συμμάχουσ. ἡγεῖτο δὲ τοῦ μὲν                     στόλου παντὸς Εὐρυβιάδης ὁ Λακεδαιμόνιοσ, τῶν δὲ εἰς Θερμοπύλας                     ἐκπεμφθέντων Λεωνίδης ὁ τῶν Σπαρτιατῶν βασιλεύσ, μέγα φρονῶν ἐπ΄                     ἀνδρείᾳ καὶ στρατηγίᾳ. οὗτος δὲ λαβὼν τὴν ἐξουσίαν ἐπήγγειλε                     χιλίους μόνον ἐπὶ τὴν στρατείαν ἀκολουθεῖν αὐτῷ. τῶν δὲ ἐφόρων λεγόντων ὡς ὀλίγους παντελῶς ἄγει                     πρὸς μεγάλην δύναμιν, καὶ προσταττόντων πλείονας παραλαμβάνειν, εἶπε                     πρὸς αὐτοὺς ἐν ἀπορρήτοις ὅτι πρὸς μὲν τὸ κωλῦσαι τοὺς βαρβάρους                     διελθεῖν τὰς παρόδους ὀλίγοι, πρὸς μέντοι γε τὴν πρᾶξιν ἐφ΄ ἣν                     πορεύονται νῦν πολλοί. αἰνιγματώδους δὲ                     καὶ ἀσαφοῦς τῆς ἀποκρίσεως γενομένησ, ἐπηρώτησαν αὐτὸν εἰ πρὸς                     εὐτελῆ τινα πρᾶξιν αὐτοὺς ἄγειν διανοεῖται. ἀπεκρίθη δὲ ὅτι τῷ                     λόγῳ μὲν ἐπὶ τὴν φυλακὴν ἄγει τῶν παρόδων, τῷ δ΄ ἔργῳ περὶ τῆς                     κοινῆς ἐλευθερίας ἀποθανουμένουσ· ὥστε ἐὰν μὲν οἱ χίλιοι                     πορευθῶσιν, ἐπιφανεστέραν ἔσεσθαι τὴν Σπάρτην τούτων τελευτηκότων,                     ἐὰν δὲ πανδημεὶ στρατεύσωσι Λακεδαιμόνιοι, παντελῶς ἀπολεῖσθαι τὴν                     Λακεδαίμονα· οὐδένα γὰρ αὐτῶν τολμήσειν φεύγειν, ἵνα τύχῃ                     σωτηρίασ. τῶν μὲν οὖν Λακεδαιμονίων                     ἦσαν χίλιοι, καὶ σὺν αὐτοῖς Σπαρτιᾶται τριακόσιοι, τῶν δ΄ ἄλλων                     ̔ελλήνων τῶν ἅμ΄ αὐτοῖς συνεκπεμφθέντων ἐπὶ τὰς Θερμοπύλας                     τρισχίλιοι. ὁ μὲν οὖν Λεωνίδης μετὰ                     τετρακισχιλίων προῆγεν ἐπὶ τὰς Θερμοπύλασ, Λοκροὶ δὲ οἱ πλησίον τῶν                     παρόδων κατοικοῦντες ἐδεδώκεσαν μὲν γῆν καὶ ὕδωρ τοῖς Πέρσαισ,                     κατεπηγγελμένοι δ΄ ἦσαν προκαταλήψεσθαι τὰς παρόδουσ· ὡς δ΄ ἐπύθοντο                     τὸν Λεωνίδην ἥκειν εἰς Θερμοπύλασ, μετενόησαν καὶ μετέθεντο πρὸς                     τοὺς ̔́ελληνασ. ἧκον δὲ εἰς τὰς                     Θερμοπύλας καὶ Λοκροὶ χίλιοι καὶ Μηλιέων τοσοῦτοι καὶ Φωκέων οὐ                     πολὺ λειπόμενοι τῶν χιλίων, ὁμοίως δὲ καὶ Θηβαίων ἀπὸ τῆς ἑτέρας                     μερίδος ὡς τετρακόσιοι· διεφέροντο γὰρ οἱ τὰς Θήβας κατοικοῦντες πρὸς                     ἀλλήλους περὶ τῆς πρὸς τοὺς Πέρσας συμμαχίασ. οἱ μὲν οὖν μετὰ                     Λεωνίδου συνταχθέντες ̔́ελληνες τοσοῦτοι τὸν ἀριθμὸν ὄντες διέτριβον                     περὶ τὰς Θερμοπύλασ, ἀναμένοντες τὴν τῶν Περσῶν παρουσίαν. Ξέρξης δὲ μετὰ τὸν ἐξετασμὸν τῶν δυνάμεων προῆγε                     μετὰ παντὸς τοῦ στρατεύματοσ, καὶ μέχρι μὲν ̓ακάνθου πόλεως τῇ                     πεζῇ στρατιᾷ πορευομένῳ συμπαρέπλει πᾶς ὁ στόλοσ, ἐκεῖθεν δὲ κατὰ                     τὸν διορυχθέντα τόπον διεκομίσθησαν εἰς τὴν ἑτέραν θάλατταν συντόμως                     καὶ ἀσφαλῶσ. ὡς δ΄ ἧκεν ἐπὶ τὸν                     Μηλιακὸν κόλπον, ἐπύθετο τοὺς πολεμίους προκατειληφέναι τὰς παρόδουσ.                     διόπερ ἐνταῦθα προσαναλαβὼν τὴν δύναμιν μετεπέμψατο τοὺς ἀπὸ τῆς                     Εὐρώπης συμμάχουσ, οὐ πολὺ λείποντας τῶν εἴκοσι μυριάδων, ὥστ΄                     ἔχειν αὐτὸν τοὺς σύμπαντας οὐκ ἐλάττους τῶν ἑκατὸν μυριάδων χωρὶς                     τῆς ναυτικῆς δυνάμεωσ. ὁ δὲ σύμπας                     ὄχλος τῶν τε ἐν ταῖς μακραῖς ναυσὶν ὄντων καὶ τῶν τὴν ἀγορὰν καὶ                     τὴν ἄλλην παρασκευὴν κομιζόντων οὐκ ἐλάττων ἦν τῶν προειρημένων,                     ὥστε μηδὲν θαυμαστὸν εἶναι τὸ λεγόμενον ὑπὲρ τοῦ πλήθους τῶν ὑπὸ                     Ξέρξου συναχθέντων· φασὶ γὰρ τοὺς ἀενάους ποταμοὺς διὰ τὴν τοῦ                     πλήθους συνέχειαν ἐπιλιπεῖν, τὰ δὲ πελάγη τοῖς τῶν νεῶν ἱστίοις                     κατακαλυφθῆναι. μέγισται μὲν οὖν δυνάμεις τῶν εἰς ἱστορικὴν μνήμην                     παραδεδομένων αἱ μετὰ Ξέρξου γενόμεναι παραδέδονται. τῶν δὲ Περσῶν κατεστρατοπεδευκότων παρὰ τὸν                     Σπερχειὸν ποταμόν, ὁ μὲν Ξέρξης ἀπέστειλεν ἀγγέλους εἰς τὰς                     Θερμοπύλασ, τοὺς ἅμα μὲν κατασκεψομένους τίνα διάνοιαν ἔχουσι περὶ                     τοῦ πρὸς αὐτὸν πολέμου· προσέταξε δ΄ αὐτοῖς παραγγέλλειν,ὅτι                     βασιλεὺς Ξέρξης κελεύει τὰ μὲν ὅπλα πάντας ἀποθέσθαι, αὐτοὺς δὲ                     ἀκινδύνους εἰς τὰς πατρίδας ἀπιέναι καὶ συμμάχους εἶναι Περσῶν·                     καὶ ταῦτα πράξασιν αὐτοῖς ἐπηγγείλατο δώσειν χώραν τοῖς ̔́ελλησι                     πλείω καὶ βελτίω τῆς νῦν ὑπ΄ αὐτῶν κατεχομένησ. οἱ δὲ περὶ τὸν Λεωνίδην ἀκούσαντες τῶν ἀγγέλων                     ἀπεκρίναντο, ὅτι καὶ συμμαχοῦντες τῷ βασιλεῖ χρησιμώτεροι μετὰ τῶν                     ὅπλων ἔσονται καὶ πολεμεῖν ἀναγκαζόμενοι μετὰ τούτων γενναιότερον                     ὑπὲρ τῆς ἐλευθερίας ἀγωνιοῦνται· περὶ δὲ τῆς χώρας ἣν ὑπισχνεῖται                     δώσειν, ὅτι πάτριόν ἐστι τοῖς ̔́ελλησι μὴ διὰ κακίαν, ἀλλὰ δι΄                     ἀρετὴν κτᾶσθαι χώραν. ὁ δὲ βασιλεὺς ἀκούσας                     παρὰ τῶν ἀγγέλων τὰς τῶν ̔ελλήνων ἀποκρίσεις προσεκαλέσατο                     Δημάρατον Σπαρτιάτην, ἐκ τῆς πατρίδος πεφευγότα πρὸς αὐτόν,                     καταγελάσας δὲ τῶν ἀποκρίσεων ἐπηρώτησε τὸν Λάκωνα, πότερον οἱ                     ̔́ελληνες ὀξύτερον τῶν ἐμῶν ἵππων φεύξονται ἢ πρὸς τηλικαύτας                     δυνάμεις παρατάξασθαι τολμήσουσι; τὸν δὲ                     Δημάρατον εἰπεῖν φασιν ὡς οὐδ΄ αὐτὸς σὺ τὴν ἀνδρείαν τῶν ̔ελλήνων                     ἀγνοεῖσ· τοὺς γὰρ ἀφισταμένους τῶν βαρβάρων ̔ελληνικαῖς δυνάμεσι                     καταπολεμεῖσ· ὥστε μὴ νόμιζε τοὺς ὑπὲρ τῆς σῆς ἀρχῆς ἄμεινον τῶν                     Περσῶν ἀγωνιζομένους ὑπὲρ τῆς ἰδίας ἐλευθερίας ἧττον κινδυνεύσειν                     πρὸς τοὺς Πέρσασ. ὁ δὲ Ξέρξης καταγελάσας αὐτοῦ προσέταξεν                     ἀκολουθεῖν, ὅπως ἴδῃ φεύγοντας τοὺς Λακεδαιμονίουσ. τὴν δὲ δύναμιν ἀναλαβὼν ἧκεν ἐπὶ τοὺς ἐν                     Θερμοπύλαις ̔́ελληνασ, προτάξας ἁπάντων τῶν ἐθνῶν Μήδουσ, εἴτε δι΄                     ἀνδρείαν προκρίνας αὐτοὺς εἴτε καὶ βουλόμενος ἅπαντας ἀπολέσαι·                     ἐνῆν γὰρ ἔτι φρόνημα τοῖς Μήδοισ, τῆς τῶν προγόνων ἡγεμονίας οὐ                     πάλαι καταπεπονημένησ. συνυπέδειξε δὲ τοῖς                     Μήδοις καὶ τῶν ἐν Μαραθῶνι τετελευτηκότων ἀδελφοὺς καὶ υἱούσ,                     νομίζων τούτους ἐκθυμότατα τιμωρήσεσθαι τοὺς ̔́ελληνασ. οἱ μὲν οὖν                     Μῆδοι τοῦτον τὸν τρόπον συνταχθέντες προσέπεσον τοῖς φυλάττουσι τὰς                     Θερμοπύλασ· ὁ δὲ Λεωνίδης εὖ παρεσκευασμένος συνήγαγε τοὺς ̔́ελληνας                     ἐπὶ τὸ στενώτατον τῆς παρόδου. γενομένης δὲ μάχης καρτερᾶσ, καὶ τῶν μὲν                     βαρβάρων θεατὴν ἐχόντων τῆς ἀρετῆς τὸν βασιλέα, τῶν δὲ ̔ελλήνων                     μιμνησκομένων τῆς ἐλευθερίας καὶ παρακαλουμένων ὑπὸ τοῦ Λεωνίδου                     πρὸς τὸν ἀγῶνα, θαυμαστὸν συνέβαινε γίνεσθαι τὸν κίνδυνον. συστάδην γὰρ οὔσης τῆς μάχης καὶ τῶν πληγῶν                     ἐκ χειρὸς γινομένων, ἔτι δὲ τῆς συστάσεως πεπυκνωμένησ, ἐπὶ πολὺν                     χρόνον ἰσόρροπος ἦν ἡ μάχη. τῶν δ΄ ̔ελλήνων ὑπερεχόντων ταῖς                     ἀρεταῖς καὶ τῷ μεγέθει τῶν ἀσπίδων, μόγις ἐνέδωκαν οἱ Μῆδοι·                     πολλοὶ μὲν γὰρ αὐτῶν ἔπεσον, οὐκ ὀλίγοι δὲ κατετραυματίσθησαν. τοῖς                     δὲ Μήδοις ἐπιτεταγμένοι Κίσσιοι καὶ Σάκαι κατ΄ ἀρετὴν ἐπίλεκτοι                     διεδέξαντο τὴν μάχην, καὶ νεοχμοὶ πρὸς διαπεπονημένους συμβαλόντες                     ὀλίγον μὲν χρόνον ὑπέμενον τὸν κίνδυνον, κτεινόμενοι δ΄ ὑπὸ τῶν                     περὶ τὸν Λεωνίδην καὶ βιασθέντες ὑπεχώρησαν· ἀσπίσι γὰρ καὶ πέλταις μικραῖς οἱ βάρβαροι χρώμενοι                     κατὰ μὲν τὰς εὐρυχωρίας ἐπλεονέκτουν, εὐκίνητοι γινόμενοι, κατὰ δὲ                     τὰς στενοχωρίας τοὺς μὲν πολεμίους οὐκ εὐχερῶς ἐτίτρωσκον,                     συμπεφραγμένους καὶ μεγάλαις ἀσπίσι σκεπαζομένους ὅλον τὸ σῶμα,                     αὐτοὶ δὲ διὰ τὰς κουφότητας τῶν σκεπαστηρίων ὅπλων ἐλαττούμενοι                     πυκνοῖς τραύμασι περιέπιπτον. τέλος δὲ ὁ                     Ξέρξης ὁρῶν πάντα μὲν τὸν περὶ τὰς παρόδους τόπον νεκρῶν                     ἐστρωμένον, τοὺς δὲ βαρβάρους οὐχ ὑπομένοντας τὰς τῶν ̔ελλήνων                     ἀρετάσ, προσέπεμψε τοὺς τῶν Περσῶν ἐπιλέκτουσ, ὀνομαζομένους                     ἀθανάτους καὶ δοκοῦντας ταῖς ἀνδραγαθίαις πρωτεύειν τῶν                     συστρατευομένων. ὡς δὲ καὶ οὗτοι βραχὺν ἀντιστάντες χρόνον ἔφυγον,                     τότε μὲν τῆς νυκτὸς ἐπιλαβούσης διελύθησαν, παρὰ μὲν τοῖς βαρβάροις                     πολλῶν ἀνῃρημένων, παρὰ δὲ τοῖς ̔́ελλησιν ὀλίγων πεπτωκότων.                         τῇ δ΄                     ὑστεραίᾳ Ξέρξης μέν, παρὰ προσδοκίαν αὐτῷ τῆς μάχης λαβούσης τὸ                     τέλοσ, ἐξ ἁπάντων τῶν ἐθνῶν ἐπέλεξε τοὺς δοκοῦντας ἀνδρείᾳ καὶ                     θράσει διαφέρειν, καὶ πολλὰ δεηθεὶς αὐτῶν προεῖπεν, ὅτι βιασαμένοις                     μὲν αὐτοῖς τὴν εἴσοδον δωρεὰς ἀξιολόγους δώσει, φεύγουσι δὲ θάνατος                     ἔσται τὸ πρόστιμον. τούτων δὲ μετὰ                     μεγάλης συστροφῆς καὶ βίας ἐπιρραξάντων τοῖς ̔́ελλησιν, οἱ περὶ                     Λεωνίδην τότε συμφράξαντες καὶ τείχει παραπλησίαν ποιησάμενοι τὴν                     σύστασιν ἐκθύμως ἠγωνίζοντο. ἐπὶ τοσοῦτο δὲ προέβησαν ταῖς                     προθυμίαισ, ὥστε τοὺς εἰωθότας ἐκ διαδοχῆς μεταλαμβάνειν τῆς μάχης                     οὐ συνεχώρησαν, ἀλλὰ τῇ συνεχείᾳ τῆς κακοπαθείας περιγενόμενοι                     πολλοὺς ἀνῄρουν τῶν ἐπιλέκτων βαρβάρων. ἐνημερεύοντες δὲ τοῖς κινδύνοις ἡμιλλῶντο πρὸς ἀλλήλουσ· οἱ μὲν                     γὰρ πρεσβύτεροι πρὸς τὰς τῶν νέων ἀκμὰς παρεβάλλοντο, οἱ δὲ νεώτεροι                     πρὸς τὰς τῶν πρεσβυτέρων ἐμπειρίας τε καὶ δόξας ἡμιλλῶντο. τέλος δὲ                     φευγόντων καὶ τῶν ἐπιλέκτων, οἱ τὴν ἐπιτεταγμένην στάσιν ἔχοντες                     τῶν βαρβάρων συμφράξαντες οὐκ εἴων φεύγειν τοὺς ἐπιλέκτουσ· διόπερ                     ἠναγκάζοντο πάλιν ἀναστρέφειν καὶ μάχεσθαι. ἀπορουμένου δὲ τοῦ βασιλέως καὶ νομίζοντος μηδένα                     τολμήσειν ἔτι μάχεσθαι, ἧκε πρὸς αὐτὸν Τραχίνιός τις τῶν                     ἐγχωρίων, ἔμπειρος ὢν τῆς ὀρεινῆς χώρασ. οὗτος τῷ Ξέρξῃ                     προσελθὼν ἐπηγγείλατο διά τινος ἀτραποῦ στενῆς καὶ παρακρήμνου τοὺς                     Πέρσας ὁδηγήσειν, ὥστε γενέσθαι τοὺς συνελθόντας αὐτῷ κατόπιν τῶν                     περὶ τὸν Λεωνίδην, καὶ τούτῳ τῷ τρόπῳ περιληφθέντας αὐτοὺς εἰς                     τὸ μέσον ῥᾳδίως ἀναιρεθήσεσθαι. ὁ δὲ                     βασιλεὺς περιχαρὴς ἐγένετο, καὶ τιμήσας δωρεαῖς τὸν Τραχίνιον                     συνεξέπεμψεν αὐτῷ στρατιώτας δισμυρίους νυκτόσ. τῶν δὲ παρὰ τοῖς                     Πέρσαις τις ὄνομα Τυρραστιάδασ, τὸ γένος ὢν Κυμαῖοσ, φιλόκαλος δὲ                     καὶ τὸν τρόπον ὢν ἀγαθόσ, διαδρὰς ἐκ τῆς τῶν Περσῶν παρεμβολῆς                     νυκτὸς ἧκε πρὸς τοὺς περὶ τὸν Λεωνίδην, καὶ τὰ περὶ τὸν Τραχίνιον                     ἀγνοοῦσιν ἐδήλωσεν. ἀκούσαντες δ΄ οἱ                     ̔́ελληνες συνήδρευσαν περὶ μέσας νύκτας καὶ ἐβουλεύοντο περὶ τῶν                     ἐπιφερομένων κινδύνων. ἔνιοι μὲν οὖν ἔφασαν δεῖν παραχρῆμα                     καταλιπόντας τὰς παρόδους διασώζεσθαι πρὸς τοὺς συμμάχουσ· ἀδύνατον                     γὰρ εἶναι τοῖς μείνασι τυχεῖν σωτηρίασ· Λεωνίδης δὲ ὁ βασιλεὺς τῶν                     Λακεδαιμονίων φιλοτιμούμενος αὑτῷ τε δόξαν περιθεῖναι μεγάλην καὶ                     τοῖς Σπαρτιάταισ, προσέταξε τοὺς μὲν ἄλλους ̔́ελληνας ἅπαντας                     ἀπιέναι καὶ σώζειν ἑαυτούσ, ἵνα κατὰ τὰς ἄλλας μάχας                     συναγωνίζωνται τοῖς ̔́ελλησιν, αὐτοὺς δὲ τοὺς Λακεδαιμονίους ἔφησε                     δεῖν μένειν καὶ τὴν φυλακὴν τῶν παρόδων μὴ λιπεῖν· πρέπειν γὰρ τοὺς                     ἡγουμένους τῆς ̔ελλάδος ὑπὲρ τῶν πρωτείων ἀγωνιζομένους ἀποθνήσκειν                     ἑτοίμωσ. εὐθὺς οὖν οἱ μὲν ἄλλοι                     πάντες ἀπηλλάγησαν, ὁ δὲ Λεωνίδης μετὰ τῶν πολιτῶν ἡρωικὰς πράξεις                     καὶ παραδόξους ἐπετελέσατο. ὀλίγων δ΄ ὄντων Λακεδαιμονίων, Θεσπιεῖς                     γὰρ μόνους παρακατέσχε, καὶ τοὺς σύμπαντας ἔχων οὐ πλείους τῶν                     πεντακοσίων, ἕτοιμος ἦν ὑποδέξασθαι τὸν ὑπὲρ τῆς ̔ελλάδος θάνατον.                         μετὰ δὲ ταῦτα οἱ μὲν μετὰ τοῦ                     Τραχινίου Πέρσαι περιελθόντες τὰς δυσχωρίας ἄφνω τοὺς περὶ τὸν                     Λεωνίδην ἀπέλαβον εἰς τὸ μέσον, οἱ δ΄ ̔́ελληνες τὴν μὲν σωτηρίαν                     ἀπογνόντεσ, τὴν δ΄ εὐδοξίαν ἑλόμενοι, μιᾷ φωνῇ τὸν ἡγούμενον                     ἠξίουν ἄγειν ἐπὶ τοὺς πολεμίουσ, πρὶν ἢ γνῶναι τοὺς Πέρσας τὴν                     τῶν ἰδίων περίοδον. Λεωνίδης δὲ τὴν                     ἑτοιμότητα τῶν στρατιωτῶν ἀποδεξάμενοσ, τούτοις παρήγγειλε ταχέως                     ἀριστοποιεῖσθαι, ὡς ἐν ᾅδου δειπνησομένουσ· αὐτὸς δ΄ ἀκολούθως τῇ                     παραγγελίᾳ τροφὴν προσηνέγκατο, νομίζων οὕτω δυνήσεσθαι πολὺν χρόνον                     ἰσχύειν καὶ φέρειν τὴν ἐν τοῖς κινδύνοις ὑπομονήν. ἐπεὶ δὲ                     συντόμως ἀναλαβόντες αὑτοὺς ἕτοιμοι πάντες ὑπῆρξαν, παρήγγειλε τοῖς                     στρατιώταις εἰσπεσόντας εἰς τὴν παρεμβολὴν φονεύειν τοὺς ἐντυγχάνοντας                     καὶ ἐπ΄ αὐτὴν ὁρμῆσαι τὴν τοῦ βασιλέως σκηνήν. οὗτοι μὲν οὖν                     ἀκολούθως ταῖς παραγγελίαις συμφράξαντες νυκτὸς εἰσέπεσον εἰς τὴν τῶν                     Περσῶν στρατοπεδείαν, προκαθηγουμένου τοῦ Λεωνίδου· οἱ δὲ βάρβαροι                     διά τε τὸ παράδοξον καὶ τὴν ἄγνοιαν μετὰ πολλοῦ θορύβου συνέτρεχον                     ἐκ τῶν σκηνῶν ἀτάκτωσ, καὶ νομίσαντες τοὺς μετὰ τοῦ Τραχινίου                     πορευομένους ἀπολωλέναι καὶ τὴν δύναμιν ἅπασαν τῶν ̔ελλήνων                     παρεῖναι, κατεπλάγησαν. διὸ καὶ πολλοὶ                     μὲν ὑπὸ τῶν περὶ τὸν Λεωνίδην ἀνῃροῦντο, πλείους δὲ ὑπὸ τῶν                     ἰδίων ὡς ὑπὸ πολεμίων διὰ τὴν ἄγνοιαν ἀπώλοντο. ἥ τε γὰρ νὺξ                     ἀφῃρεῖτο τὴν ἀληθινὴν ἐπίγνωσιν, ἥ τε ταραχὴ καθ΄ ὅλην οὖσα τὴν                     στρατοπεδείαν εὐλόγως πολὺν ἐποίει φόνον· ἔκτεινον γὰρ ἀλλήλουσ, οὐ                     διδούσης τῆς περιστάσεως τὸν ἐξετασμὸν ἀκριβῆ διὰ τὸ μήτε ἡγεμόνος                     παραγγελίαν μήτε συνθήματος ἐρώτησιν μήτε ὅλως διανοίας κατάστασιν                     ὑπάρχειν. εἰ μὲν οὖν ὁ βασιλεὺς                     ἔμεινεν ἐπὶ τῆς βασιλικῆς σκηνῆσ, ῥᾳδίως ἂν καὶ αὐτὸς ὑπὸ τῶν                     ̔ελλήνων ἀνῄρητο καὶ ὁ πόλεμος ἅπας ταχείας ἂν ἐτετεύχει                     καταλύσεωσ· νῦν δ΄ ὁ μὲν Ξέρξης ἦν ἐκπεπηδηκὼς πρὸς τὴν ταραχήν,                     οἱ δ΄ ̔́ελληνες εἰσπεσόντες εἰς τὴν σκηνὴν τοὺς ἐγκαταληφθέντας ἐν                     αὐτῇ σχεδὸν ἅπαντας ἐφόνευσαν. τῆς δὲ                     νυκτὸς καθεστώσης ἐπλανῶντο καθ΄ ὅλην τὴν παρεμβολὴν ζητοῦντες τὸν                     Ξέρξην εὐλόγωσ· ἡμέρας δὲ γενομένης καὶ τῆς ὅλης περιστάσεως                     δηλωθείσησ, οἱ μὲν Πέρσαι θεωροῦντες ὀλίγους ὄντας τοὺς ̔́ελληνασ,                     κατεφρόνησαν αὐτῶν, καὶ κατὰ στόμα μὲν οὐ συνεπλέκοντο, φοβούμενοι                     τὰς ἀρετὰς αὐτῶν, ἐκ δὲ τῶν πλαγίων καὶ ἐξόπισθεν περιιστάμενοι                     καὶ πανταχόθεν τοξεύοντες καὶ ἀκοντίζοντες ἅπαντας ἀπέκτειναν. οἱ                     μὲν οὖν μετὰ Λεωνίδου τὰς ἐν Θερμοπύλαις παρόδους τηροῦντες                     τοιοῦτον ἔσχον τοῦ βίου τὸ τέλοσ. ὧν τὰς                     ἀρετὰς τίς οὐκ ἂν θαυμάσειεν; οἵτινες μιᾷ γνώμῃ χρησάμενοι τὴν                     μὲν ἀφωρισμένην τάξιν ὑπὸ τῆς ̔ελλάδος οὐκ ἔλιπον, τὸν ἑαυτῶν δὲ                     βίον προθύμως ἐπέδωκαν εἰς τὴν κοινὴν τῶν ̔ελλήνων σωτηρίαν, καὶ                     μᾶλλον εἵλοντο τελευτᾶν καλῶς ἢ ζῆν αἰσχρῶσ. καὶ τὴν τῶν Περσῶν                     δὲ κατάπληξιν οὐκ ἄν τις ἀπιστήσαι γενέσθαι. τίς γὰρ ἂν τῶν βαρβάρων ὑπέλαβε τὸ γεγενημένον;                     τίς δ΄ ἂν προσεδόκησεν ὅτι πεντακόσιοι τὸν ἀριθμὸν ὄντες ἐτόλμησαν                     ἐπιθέσθαι ταῖς ἑκατὸν μυριάσι; διὸ καὶ τίς οὐκ ἂν τῶν                     μεταγενεστέρων ζηλώσαι τὴν ἀρετὴν τῶν ἀνδρῶν, οἵτινες τῷ μεγέθει                     τῆς περιστάσεως κατεσχημένοι τοῖς μὲν σώμασι κατεπονήθησαν, ταῖς δὲ                     ψυχαῖς οὐχ ἡττήθησαν; τοιγαροῦν οὗτοι μόνοι τῶν μνημονευομένων                     κρατηθέντες ἐνδοξότεροι γεγόνασι τῶν ἄλλων τῶν τὰς καλλίστας νίκας                     ἀπενηνεγμένων. χρὴ γὰρ οὐκ ἐκ τῶν ἀποτελεσμάτων κρίνειν τοὺς                     ἀγαθοὺς ἄνδρασ, ἀλλ΄ ἐκ τῆς προαιρέσεωσ· τοῦ μὲν γὰρ ἡ τύχη κυρία,                     τοῦ δ΄ ἡ προαίρεσις δοκιμάζεται. τίς γὰρ                     ἂν ἐκείνων ἀμείνους ἄνδρας κρίνειεν, οἵτινες οὐδὲ τῷ χιλιοστῷ                     μέρει τῶν πολεμίων ἴσοι τὸν ἀριθμὸν ὄντες ἐτόλμησαν τοῖς                     ἀπιστουμένοις πλήθεσι παρατάξαι τὴν ἑαυτῶν ἀρετήν; οὐ κρατήσειν τῶν                     τοσούτων μυριάδων ἐλπίζοντεσ, ἀλλ΄ ἀνδραγαθίᾳ τοὺς πρὸ αὐτῶν                     ἅπαντας ὑπερβαλεῖν νομίζοντεσ, καὶ τὴν μὲν μάχην αὑτοῖς εἶναι                     κρίνοντες πρὸς τοὺς βαρβάρουσ, τὸν ἀγῶνα δὲ καὶ τὴν ὑπὲρ τῶν                     ἀριστείων κρίσιν πρὸς ἅπαντας τοὺς ἐπ΄ ἀρετῇ θαυμαζομένους                     ὑπάρχειν. μόνοι γὰρ τῶν ἐξ αἰῶνος                     μνημονευομένων εἵλοντο μᾶλλον τηρεῖν τοὺς τῆς πόλεως νόμους ἢ τὰς                     ἰδίας ψυχάσ, οὐ δυσφοροῦντες ἐπὶ τῷ μεγίστους ἑαυτοῖς ἐφεστάναι                     κινδύνουσ, ἀλλὰ κρίνοντες εὐκταιότατον εἶναι τοῖς ἀρετὴν ἀσκοῦσι                     τοιούτων ἀγώνων τυγχάνειν. δικαίως δ΄ ἄν                     τις τούτους καὶ τῆς κοινῆς τῶν ̔ελλήνων ἐλευθερίας αἰτίους ἡγήσαιτο                     ἢ τοὺς ὕστερον ἐν ταῖς πρὸς Ξέρξην μάχαις νικήσαντασ· τούτων γὰρ                     τῶν πράξεων μνημονεύοντες οἱ μὲν βάρβαροι κατεπλάγησαν, οἱ δὲ                     ̔́ελληνες παρωξύνθησαν πρὸς τὴν ὁμοίαν ἀνδραγαθίαν. καθόλου δὲ μόνοι τῶν πρὸ ἑαυτῶν διὰ τὴν ὑπερβολὴν                     τῆς ἀρετῆς εἰς ἀθανασίαν μετήλλαξαν. διόπερ οὐχ οἱ τῶν ἱστοριῶν                     συγγραφεῖς μόνον, ἀλλὰ πολλοὶ καὶ τῶν ποιητῶν καθύμνησαν αὐτῶν τὰς                     ἀνδραγαθίασ· ὧν γέγονε καὶ Σιμωνίδησ, ὁ μελοποιόσ, ἄξιον τῆς                     ἀρετῆς αὐτῶν ποιήσας ἐγκώμιον, ἐν ᾧ λέγει τῶν ἐν Θερμοπύλαις θανόντων εὐκλεὴς μὲν ἁ τύχα, καλὸς δ΄ ὁ πότμοσ, βωμὸς δ΄ ὁ τάφοσ, πρὸ γόων δὲ μνᾶστισ, ὁ δ΄ οἶτος ἔπαινοσ. ἐντάφιον δὲ τοιοῦτον οὔτ΄ εὐρὼς οὔθ΄ ὁ πανδαμάτωρ ἀμαυρώσει χρόνοσ. ἀνδρῶν ἀγαθῶν ὅδε σηκὸς οἰκέταν εὐδοξίαν ̔ελλάδος εἵλετο. μαρτυρεῖ δὲ καὶ Λεωνίδας ὁ Σπάρτας βασιλεύσ, ἀρετᾶς μέγαν λελοιπὼς κόσμον ἀέναόν τε κλέοσ. σιμονιδες φρ. 1 βεργκ ἡμεῖς δὲ ἀρκούντως περὶ τῆς τούτων τῶν ἀνδρῶν                     ἀρετῆς εἰρηκότες ἐπάνιμεν ἐπὶ τὰ συνεχῆ τοῖς εἰρημένοισ. Ξέρξης                     γὰρ τῶν παρόδων τὸν εἰρημένον τρόπον κρατήσας καὶ κατὰ τὴν παροιμίαν                     τὴν Καδμείαν νίκην νενικηκώσ, ὀλίγους μὲν τῶν πολεμίων ἀνεῖλε,                     πολλαπλασίους δὲ τῶν ἰδίων ἀπώλεσεν. ἐπεὶ δὲ πεζῇ τῶν παρόδων                     ἐκυρίευσε, τῶν κατὰ τὴν θάλατταν ἀγώνων ἔκρινε λαμβάνειν πεῖραν.                         εὐθὺς οὖν τὸν ἀφηγούμενον τοῦ                     στόλου Μεγαβάτην προσκαλεσάμενος διεκελεύσατο πλεῖν ἐπὶ τὸ τῶν                     ̔ελλήνων ναυτικὸν καὶ πειρᾶσθαι παντὶ τῷ στόλῳ ναυμαχεῖν πρὸς τοὺς                     ̔́ελληνασ. ὁ δὲ ταῖς τοῦ βασιλέως                     παραγγελίαις ἀκολουθῶν ἐκ Πύδνης τῆς Μακεδονικῆς ἀνήχθη παντὶ τῷ                     στόλῳ, καὶ κατέπλευσε τῆς Μαγνησίας πρὸς ἄκραν τὴν ὀνομαζομένην                     Σηπιάδα. ἐνταῦθα δὲ μεγάλου πνεύματος ἐπιγενομένου ἀπέβαλε ναῦς                     μακρὰς μὲν ὑπὲρ τὰς τριακοσίασ, ἱππαγωγοὺς δὲ καὶ τῶν ἄλλων                     παμπληθεῖσ. λήξαντος δὲ τοῦ πνεύματος ἀναχθεὶς κατέπλευσεν εἰς                     ̓αφέτας τῆς Μαγνησίασ. ἐκεῖθεν δὲ διακοσίας τριήρεις ἐξέπεμψε,                     προστάξας τοῖς ἡγεμόσι περιπλεῦσαι καὶ τὴν Εὔβοιαν δεξιὰν λαβόντας                     κυκλώσασθαι τοὺς πολεμίουσ. οἱ δ΄                     ̔́ελληνες ὥρμουν μὲν ἐπ΄ ̓αρτεμισίῳ τῆς Εὐβοίασ, εἶχον δὲ τὰς                     πάσας τριήρεις διακοσίας καὶ ὀγδοήκοντα· καὶ τούτων ἦσαν τῶν μὲν                     ̓αθηναίων ἑκατὸν καὶ τετταράκοντα, αἱ δὲ λοιπαὶ τῶν ἄλλων                     ̔ελλήνων. τούτων δὲ ναύαρχος μὲν ἦν Εὐρυβιάδης ὁ Σπαρτιάτησ,                     διῴκει δὲ τὰ περὶ τὸν στόλον Θεμιστοκλῆς ὁ ̓αθηναῖοσ· οὗτος γὰρ                     διὰ σύνεσιν καὶ στρατηγίαν μεγάλης ἀποδοχῆς ἐτύγχανεν οὐ μόνον ἐν                     τοῖς κατὰ τὸ ναυτικὸν ̔́ελλησιν, ἀλλὰ καὶ παρ΄ αὐτῷ τῷ                     Εὐρυβιάδῃ, καὶ πάντες τούτῳ προσέχοντες προθύμως ὑπήκουον.                         προτεθείσης δὲ βουλῆς ἐν τοῖς τῶν                     νεῶν ἡγεμόσι περὶ τῆς ναυμαχίασ, οἱ μὲν ἄλλοι πάντες τὴν ἡσυχίαν                     ἔκριναν ἔχειν καὶ τὸν ἐπίπλουν τῶν πολεμίων ἀναδέχεσθαι, μόνος δὲ                     Θεμιστοκλῆς τὴν ἐναντίαν ἀπεφήνατο γνώμην, διδάσκων ὅτι συμφέρει                     παντὶ τῷ στόλῳ συντεταγμένῳ πλεῖν ἐπὶ τοὺς πολεμίουσ· οὕτω γὰρ                     αὐτοὺς πλεονεκτήσειν ἀθρόαις ταῖς ναυσὶν ἐπιπλέοντας τοῖς διὰ τὴν                     ταραχὴν διεσπασμένην ἔχουσι τὴν τάξιν, ὡς ἂν ἐκ πολλῶν καὶ                     διεστηκότων λιμένων ἐκπλέουσι. τέλος δὲ κατὰ τὴν Θεμιστοκλέους κρίσιν                     οἱ ̔́ελληνες παντὶ τῷ στόλῳ τοῖς πολεμίοις ἐπέπλευσαν. τῶν δὲ βαρβάρων ἐκ πολλῶν λιμένων ἀναγομένων,                     τὸ μὲν πρῶτον οἱ περὶ τὸν Θεμιστοκλέα διεσπαρμένοις τοῖς Πέρσαις                     συμπλεκόμενοι πολλὰς μὲν ναῦς κατέδυσαν, οὐκ ὀλίγας δὲ φυγεῖν                     ἀναγκάσαντες μέχρι τῆς γῆς κατεδίωξαν· μετὰ δὲ ταῦτα παντὸς τοῦ                     στόλου συναχθέντος καὶ γενομένης ναυμαχίας ἰσχυρᾶσ, μέρει μὲν τῶν                     νεῶν ἑκάτεροι ἐπροτέρησαν, οὐδέτεροι δὲ ὁλοσχερεῖ νίκῃ                     πλεονεκτήσαντες νυκτὸς ἐπιλαβούσης διελύθησαν. μετὰ δὲ τὴν ναυμαχίαν χειμὼν ἐπιγενόμενος μέγας πολλὰς                     ἐκτὸς τοῦ λιμένος ὁρμούσας τῶν νεῶν διέφθειρεν, ὥστε δοκεῖν τὸ                     θεῖον ἀντιλαμβάνεσθαι τῶν ̔ελλήνων, ἵνα τοῦ πλήθους τῶν βαρβαρικῶν                     νεῶν ταπεινωθέντος ἀντίπαλος ἡ τῶν ̔ελλήνων δύναμις γένηται καὶ πρὸς                     τὰς ναυμαχίας ἀξιόχρεως διόπερ οἱ μὲν ̔́ελληνες ἀεὶ μᾶλλον                     ἐθάρρουν, οἱ δὲ βάρβαροι ἀεὶ πρὸς τοὺς κινδύνους ἐγίνοντο                     δειλότεροι. οὐ μὴν ἀλλ΄ ἀναλαβόντες ἑαυτοὺς ἐκ τῆς ναυαγίας ἁπάσαις                     ταῖς ναυσὶν ἀνήχθησαν ἐπὶ τοὺς πολεμίουσ. οἱ δ΄ ̔́ελληνεσ, προσγενομένων αὐτοῖς τριήρων                     πεντήκοντα ̓αττικῶν, ἀντιπαρετάχθησαν τοῖς βαρβάροισ. ἦν δ΄ αὐτῶν ἡ                     ναυμαχία παραπλήσιος ταῖς περὶ τὰς Θερμοπύλας μάχαισ· οἱ μὲν γὰρ                     Πέρσαι διεγνώκεσαν βιάσασθαι τοὺς ̔́ελληνας καὶ τὸν Εὔριπον                     διεκπλεῦσαι, οἱ δ΄ ̔́ελληνες ἐμφράξαντες τὰ στενὰ προεμάχοντο τῶν                     ἐντὸς τῆς Εὐβοίας συμμαχούντων. γενομένης δὲ ναυμαχίας ἰσχυρᾶς                     πολλαὶ νῆες παρ΄ ἀμφοτέρων διεφθάρησαν, καὶ νυκτὸς ἐπιγενομένης                     ἠναγκάσθησαν ἀνακάμπτειν ἐπὶ τοὺς οἰκείους λιμένασ. ἀριστεῦσαι δὲ                     ἐν ἀμφοτέραις ταῖς ναυμαχίαις φασὶ παρὰ μὲν τοῖς ̔́ελλησιν                     ̓αθηναίουσ, παρὰ δὲ τοῖς βαρβάροις Σιδωνίουσ. μετὰ δὲ ταῦτα οἱ ̔́ελληνες ἀκούσαντες τὰ περὶ                     Θερμοπύλας γενόμενα, πυθόμενοι δὲ καὶ τοὺς Πέρσας πεζῇ προάγειν                     ἐπὶ τὰς ̓αθήνασ, ἠθύμησαν· διόπερ ἀποπλεύσαντες εἰς Σαλαμῖνα                     διέτριβον ἐνταῦθα. οἱ δ΄ ̓αθηναῖοι                     θεωροῦντες πανδημεὶ κινδυνεύοντας τοὺς ἐν ταῖς ̓αθήναισ, τέκνα καὶ                     γυναῖκας καὶ τῶν ἄλλων χρησίμων ὅσα δυνατὸν ἦν εἰς τὰς ναῦς                     ἐνθέντες διεκόμισαν εἰς Σαλαμῖνα. ὁ δὲ                     τῶν Περσῶν ναύαρχος πυθόμενος τὸν τῶν πολεμίων ἀπόπλουν, κατῆρεν εἰς                     τὴν Εὔβοιαν μετὰ παντὸς τοῦ στόλου, καὶ τὴν τῶν ̔ιστιαιέων πόλιν                     βίᾳ χειρωσάμενος καὶ διαρπάσας τὴν χώραν αὐτῶν ἐδῄωσεν. ἅμα δὲ τούτοις πραττομένοις Ξέρξης ἀπὸ τῶν                     Θερμοπυλῶν ἀναζεύξας προῆγε διὰ τῆς Φωκέων χώρασ, πορθῶν μὲν τὰς                     πόλεισ, καταφθείρων δὲ τὰς ἐπὶ τῆς χώρας κτήσεισ. οἱ δὲ Φωκεῖς τὰ                     τῶν ̔ελλήνων ᾑρημένοι, καὶ θεωροῦντες αὐτοὺς οὐκ ἀξιομάχους                     ὄντασ, τὰς μὲν πόλεις ἁπάσας ἐξέλιπον πανδημεί, πρὸς δὲ τὰς                     δυσχωρίας τὰς ἐν τῷ Παρνασσῷ κατέφυγον. μετὰ δὲ ταῦτα ὁ βασιλεὺς τὴν μὲν τῶν Δωριέων χώραν διεξιὼν οὐδὲν                     ἠδίκει· συνεμάχουν γὰρ Πέρσαισ· αὐτοῦ δὲ μέρος μὲν τῆς δυνάμεως                     ἀπέλιπε, καὶ προσέταξεν εἰς Δελφοὺς ἰέναι καὶ τὸ μὲν τέμενος τοῦ                     ̓απόλλωνος ἐμπρῆσαι, τὰ δὲ ἀναθήματα συλῆσαι, αὐτὸς δὲ μετὰ τῶν                     ἄλλων βαρβάρων προελθὼν εἰς τὴν Βοιωτίαν κατεστρατοπέδευσεν. οἱ δ΄ ἐπὶ τὴν σύλησιν τοῦ μαντείου πεμφθέντες                     προῆλθον μὲν μέχρι τοῦ ναοῦ τῆς Προναίας ̓αθηνᾶσ, ἐνταῦθα δὲ                     παραδόξως ὄμβρων μεγάλων καὶ κεραυνῶν πολλῶν ἐκ τοῦ περιέχοντος                     πεσόντων, πρὸς δὲ τούτοις τῶν χειμώνων πέτρας μεγάλας ἀπορρηξάντων                     εἰς τὸ στρατόπεδον τῶν βαρβάρων, συνέβη διαφθαρῆναι συχνοὺς τῶν                     Περσῶν, πάντας δὲ καταπλαγέντας τὴν τῶν θεῶν ἐνέργειαν φυγεῖν ἐκ                     τῶν τόπων. τὸ μὲν οὖν ἐν Δελφοῖς                     μαντεῖον δαιμονίᾳ τινὶ προνοίᾳ τὴν σύλησιν διέφυγεν· οἱ δὲ Δελφοὶ                     τῆς τῶν θεῶν ἐπιφανείας ἀθάνατον ὑπόμνημα καταλιπεῖν τοῖς                     μεταγενεστέροις βουλόμενοι, τρόπαιον ἔστησαν παρὰ τὸ τῆς Προναίας                     ̓αθηνᾶς ἱερόν, ἐν ᾧ τόδε τὸ ἐλεγεῖον ἐνέγραψαν, μνᾶμά τ΄ ἀλεξάνδρου πολέμου καὶ μάρτυρα νίκας Δελφοί με στᾶσαν, Ζανὶ χαριζόμενοι σὺν Φοίβῳ, πτολίπορθον ἀπωσαμένοις στίχα Μήδων καὶ χαλκοστέφανον ῥυσαμένοις τέμενοσ.  Ξέρξης δὲ διὰ τῆς Βοιωτίας διεξιὼν τὴν                     μὲν τῶν Θεσπιέων χώραν κατέφθειρε, τὰς δὲ Πλαταιὰς ἐρήμους οὔσας                     ἐνέπρησεν· οἱ γὰρ ἐν ταῖς πόλεσι ταύταις κατοικοῦντες ἐπεφεύγεσαν                     εἰς Πελοπόννησον πανδημεί. μετὰ δὲ ταῦτα εἰς τὴν ̓αττικὴν                     ἐμβαλόντες τὴν μὲν χώραν ἐδῄωσαν, τὰς δὲ ̓αθήνας κατέσκαψαν καὶ                     τοὺς τῶν θεῶν ναοὺς ἐνέπρησαν. τοῦ δὲ βασιλέως περὶ ταῦτα                     διατρίβοντοσ, κατέπλευσεν ὁ στόλος ἐκ τῆς Εὐβοίας εἰς τὴν ̓αττικήν,                     πεπορθηκὼς τήν τε Εὔβοιαν καὶ τὴν παράλιον τῆς ̓αττικῆσ. κατὰ δὲ τοῦτον τὸν καιρὸν Κερκυραῖοι μὲν πληρώσαντες                     ἑξήκοντα τριήρεις διέτριβον περὶ τὴν Πελοπόννησον, ὡς μὲν αὐτοί                     φασιν, οὐ δυνάμενοι κάμψαι τὸ περὶ τὸν Μαλέαν ἀκρωτήριον, ὡς δέ                     τινες τῶν συγγραφέων ἱστοροῦσι, καραδοκοῦντες τὰς τοῦ πολέμου ῥοπάσ,                     ὅπως Περσῶν μὲν κρατησάντων ἐκείνοις δῶσιν ὕδωρ καὶ γῆν, τῶν δ΄                     ̔ελλήνων νικώντων δόξωσιν αὐτοῖς βεβοηθηκέναι. οἱ δὲ περὶ τὴν Σαλαμῖνα διατρίβοντες ̓αθηναῖοι,                     θεωροῦντες τὴν ̓αττικὴν πυρπολουμένην καὶ τὸ τέμενος τῆς ̓αθηνᾶς                     ἀκούοντες κατεσκάφθαι, δεινῶς ἠθύμουν. ὁμοίως δὲ καὶ τοὺς ἄλλους                     ̔́ελληνας πολὺς κατεῖχε φόβος πανταχόθεν συνεληλαμένους εἰς αὐτὴν τὴν                     Πελοπόννησον. ἔδοξεν οὖν αὐτοῖς πάντας τοὺς ἐφ΄ ἡγεμονίας                     τεταγμένους συνεδρεῦσαι καὶ βουλεύσασθαι, κατὰ ποίους τόπους συμφέρει                     ποιεῖσθαι τὴν ναυμαχίαν. πολλῶν δὲ καὶ                     ποικίλων λόγων ῥηθέντων, οἱ μὲν Πελοποννήσιοι, τῆς ἰδίας μόνον                     ἀσφαλείας φροντίζοντεσ, ἔφασαν δεῖν περὶ τὸν ̓ισθμὸν συστήσασθαι τὸν                     ἀγῶνα· τετειχισμένου γὰρ αὐτοῦ καλῶσ, ἐάν τι περὶ τὴν ναυμαχίαν                     γένηται πταῖσμα, δυνήσεσθαι τοὺς ἠτυχηκότας εἰς ἑτοιμοτάτην ἀσφάλειαν                     καταφυγεῖν τὴν Πελοπόννησον· ἐὰν δὲ συγκλείσωσιν ἑαυτοὺς εἰς μικρὰν                     νῆσον τὴν Σαλαμῖνα, δυσβοηθήτοις κακοῖς περιπεσεῖσθαι. Θεμιστοκλῆς δὲ συνεβούλευσε περὶ τὴν Σαλαμῖνα                     ποιεῖσθαι τὸν ἀγῶνα τῶν νεῶν· πολλὰ γὰρ πλεονεκτήσειν ἐν ταῖς                     στενοχωρίαις τοὺς ὀλίγοις σκάφεσι διαγωνιζομένους πρὸς πολλαπλασίας                     ναῦσ. καθόλου δὲ τὸν περὶ τὸν ̓ισθμὸν τόπον ἀπεφαίνετο παντελῶς                     ἄθετον ἔσεσθαι πρὸς τὴν ναυμαχίαν· ἔσεσθαι γὰρ πελάγιον τὸν ἀγῶνα,                     καὶ τοὺς Πέρσας διὰ τὴν εὐρυχωρίαν ῥᾳδίως καταπονήσεσθαι τὰς                     ὀλίγας ναῦς ταῖς πολλαπλασίαισ. ὁμοίως δὲ καὶ ἄλλα πολλὰ διαλεχθεὶς                     οἰκεῖα τῆς περιστάσεωσ, ἅπαντας ἔπεισεν αὐτῷ συμψήφους γενέσθαι                     τοῦτον τὸν τρόπον. τέλος δὲ κοινοῦ δόγματος                     γενομένου περὶ Σαλαμῖνα ναυμαχεῖν, οἱ μὲν ̔́ελληνες παρεσκευάζοντο τὰ                     πρὸς τοὺς Πέρσας καὶ πρὸς τὸν κίνδυνον. ὁ δ΄ οὖν Εὐρυβιάδης                     παραλαβὼν τὸν Θεμιστοκλέα παρακαλεῖν ἐπεχείρει τὰ πλήθη καὶ                     προτρέπεσθαι πρὸς τὸν ἐπιφερόμενον κίνδυνον. οὐ μὴν τὸ πλῆθος                     ὑπήκουεν, ἀλλὰ πάντων καταπεπληγμένων τὸ μέγεθος τῶν Περσικῶν                     δυνάμεων οὐδεὶς προσεῖχε τοῖς ἡγεμόσιν, ἀλλ΄ ἕκαστος ἐκ τῆς                     Σαλαμῖνος ἐκπλεῖν ἔσπευδεν εἰς τὴν Πελοπόννησον. οὐδὲν δ΄ ἧττον καὶ τὸ πεζὸν στρατόπεδον τῶν                     ̔ελλήνων ἐδεδίει τὰς τῶν πολεμίων δυνάμεισ, ἥ τε τῶν περὶ                     Θερμοπύλας ἀπώλεια τῶν ἀξιολογωτάτων ἀνδρῶν παρείχετο κατάπληξιν,                     καὶ τὰ περὶ τὴν ̓αττικὴν συμπτώματα πρὸ ὀφθαλμῶν ὄντα πολλὴν                     ἀθυμίαν ἐνεποίει τοῖς ̔́ελλησιν. οἱ δὲ                     σύνεδροι τῶν ̔ελλήνων ὁρῶντες τὴν τῶν ὄχλων ταραχὴν καὶ τὴν ὅλην                     ἔκπληξιν, ἐψηφίσαντο διατειχίζειν τὸν ̓ισθμόν. καὶ ταχὺ τῶν ἔργων                     συντελεσθέντων διὰ τὴν προθυμίαν καὶ τὸ πλῆθος τῶν ἐργαζομένων, οἱ                     μὲν Πελοποννήσιοι ὠχύρουν τὸ τεῖχοσ, διατεῖνον ἐπὶ σταδίους                     τετταράκοντα ἀπὸ Λεχαίου μέχρι Κεγχρεῶν, οἱ δ΄ ἐν τῇ Σαλαμῖνι                     διατρίβοντες μετὰ παντὸς τοῦ στόλου κατεπλάγησαν ἐπὶ τοσοῦτον, ὥστε                     μηκέτι πειθαρχεῖν τοῖς ἡγεμόσιν. ὁ δὲ Θεμιστοκλῆς ὁρῶν τὸν μὲν                     ναύαρχον Εὐρυβιάδην μὴ δυνάμενον περιγενέσθαι τῆς τοῦ πλήθους ὁρμῆσ,                     τὰς δὲ περὶ Σαλαμῖνα δυσχωρίας δύνασθαι πολλὰ συμβαλέσθαι πρὸς τὴν                     νίκην, ἐμηχανήσατό τι τοιοῦτον· ἔπεισέ τινα πρὸς τὸν Ξέρξην                     αὐτομολῆσαι καὶ διαβεβαιώσασθαι, διότι μέλλουσιν αἱ κατὰ Σαλαμῖνα                     νῆες ἀποδιδράσκειν ἐκ τῶν τόπων καὶ πρὸς τὸν ̓ισθμὸν ἀθροίζεσθαι.                         διόπερ ὁ βασιλεὺς διὰ τὴν πιθανότητα                     τῶν προσαγγελθέντων πιστεύσασ, ἔσπευδε κωλῦσαι τὰς ναυτικὰς δυνάμεις                     τῶν ̔ελλήνων τοῖς πεζοῖς στρατοπέδοις πλησιάζειν. εὐθὺς οὖν τὸ τῶν                     Αἰγυπτίων ναυτικὸν ἐξέπεμψε, προστάξας ἐμφράττειν τὸν μεταξὺ πόρον                     τῆς τε Σαλαμῖνος καὶ τῆς Μεγαρίδος χώρασ. τὸ δὲ ἄλλο πλῆθος τῶν                     νεῶν ἐξέπεμψεν ἐπὶ τὴν Σαλαμῖνα, προστάξας ἐξάπτεσθαι τῶν πολεμίων                     καὶ ναυμαχίᾳ κρίνειν τὸν ἀγῶνα. ἦσαν δὲ αἱ τριήρεις διατεταγμέναι                     κατὰ ἔθνος ἑξῆσ, ἵνα διὰ τὴν ὁμοφωνίαν καὶ γνῶσιν προθύμως                     ἀλλήλοις βοηθῶσιν. οὕτω δὲ ταχθέντος                     τοῦ ναυτικοῦ στόλου, τὸ μὲν δεξιὸν κέρας ἐπεῖχον Φοίνικεσ, τὸ δ΄                     εὐώνυμον οἱ μετὰ τῶν Περσῶν ὄντες ̔́ελληνεσ. οἱ δὲ τῶν ̓ιώνων                     ἡγεμόνες ἀπέστειλαν ἄνδρα Σάμιον πρὸς τοὺς ̔́ελληνας τὸν                     διασαφήσοντα περὶ τῶν δεδογμένων τῷ βασιλεῖ καὶ περὶ τῆς ὅλης                     ἐκτάξεωσ, καὶ διότι κατὰ τὴν μάχην ἀποστήσονται τῶν βαρβάρων.                         τοῦ δὲ Σαμίου λάθρᾳ διανηξαμένου                     καὶ περὶ τούτου διασαφήσαντος τοῖς περὶ τὸν Εὐρυβιάδην, ὁ μὲν                     Θεμιστοκλῆσ, κατὰ νοῦν αὐτῷ προκεχωρηκότος τοῦ στρατηγήματοσ,                     περιχαρὴς ἦν καὶ τὰ πλήθη παρεκάλεσεν εἰς τὸν κίνδυνον, οἱ δ΄                     ̔́ελληνες ἐπὶ τῇ τῶν ̓ιώνων ἐπαγγελίᾳ θαρρήσαντεσ, καὶ τῆς                     περιστάσεως βιαζομένης αὐτοὺς παρὰ τὴν ἰδίαν προαίρεσιν ναυμαχεῖν,                     ἀπὸ τῆς Σαλαμῖνος προθύμως συγκατέβαινον εἰς τὴν ναυμαχίαν. τέλος δὲ τῶν                     περὶ τὸν Εὐρυβιάδην καὶ Θεμιστοκλέα διαταξάντων τὰς δυνάμεισ, τὸ                     μὲν εὐώνυμον μέρος ἐπεῖχον ̓αθηναῖοι καὶ Λακεδαιμόνιοι, πρὸς τὸ                     τῶν Φοινίκων ναυτικὸν ἀντιταχθησόμενοι· μεγάλην γὰρ οἱ Φοίνικες                     ὑπεροχὴν εἶχον διά τε τὸ πλῆθος καὶ διὰ τὴν ἐκ προγόνων ἐν τοῖς                     ναυτικοῖς ἔργοις ἐμπειρίαν· Αἰγινῆται                     δὲ καὶ Μεγαρεῖς τὸ δεξιὸν κέρας ἀνεπλήρουν· οὗτοι γὰρ ἐδόκουν                     εἶναι ναυτικώτατοι μετὰ τοὺς ̓αθηναίους καὶ μάλιστα φιλοτιμήσεσθαι                     διὰ τὸ μόνους τῶν ̔ελλήνων μηδεμίαν ἔχειν καταφυγήν, εἴ τι συμβαίη                     πταῖσμα κατὰ τὴν ναυμαχίαν· τὴν δὲ μέσην τάξιν ἐπεῖχε τὸ λοιπὸν τῶν                     ̔ελλήνων πλῆθοσ. οὗτοι μὲν οὖν τοῦτον τὸν τρόπον συνταχθέντες                     ἐξέπλευσαν, καὶ τὸν πόρον μεταξὺ Σαλαμῖνος καὶ ̔ηρακλείου κατεῖχον·                         ὁ δὲ βασιλεὺς τῷ μὲν ναυάρχῳ                     προσέταξεν ἐπιπλεῖν τοῖς πολεμίοισ, αὐτὸς δ΄ εἰς τὸν ἐναντίον τόπον                     τῆς Σαλαμῖνος παρῆλθεν, ἐξ οὗ θεωρεῖν ἦν τὴν ναυμαχίαν γινομένην.                         οἱ δὲ Πέρσαι τὸ μὲν πρῶτον πλέοντες                     διετήρουν τὴν τάξιν, ἔχοντες πολλὴν εὐρυχωρίαν· ὡς δ΄ εἰς τὸ στενὸν                     ἦλθον, ἠναγκάζοντο τῶν νεῶν τινας ἀπὸ τῆς τάξεως ἀποσπᾶν, καὶ                     πολὺν ἐποίουν θόρυβον. ὁ δὲ ναύαρχος                     προηγούμενος τῆς τάξεως καὶ πρῶτος συνάψας μάχην διεφθάρη λαμπρῶς                     ἀγωνισάμενοσ. τῆς δὲ νεὼς βυθισθείσησ, ταραχὴ κατέσχε τὸ ναυτικὸν τῶν                     βαρβάρων· πολλοὶ μὲν γὰρ ἦσαν οἱ προστάττοντεσ, οὐ ταὐτὰ δ΄ ἕκαστος                     παρήγγελλε. διὸ καὶ τοῦ πλεῖν εἰς τοὔμπροσθεν ἐπέσχον, ἀνακωχεύοντες                     δ΄ ἀνεχώρουν εἰς τὴν εὐρυχωρίαν. οἱ δὲ                     ̓αθηναῖοι θεωροῦντες τὴν ταραχὴν τῶν βαρβάρων ἐπέπλεον τοῖς                     πολεμίοισ, καὶ τὰς μὲν τοῖς ἐμβόλοις ἔτυπτον, ὧν δὲ τοὺς ταρσοὺς                     παρέσυρον· τῆς δ΄ εἰρεσίας οὐχ ὑπηρετούσησ, πολλαὶ τῶν Περσῶν                     τριήρεις πλάγιαι γινόμεναι ταῖς ἐμβολαῖς πυκνῶς κατετιτρώσκοντο. διὸ                     καὶ πρύμναν μὲν ἀνακρούεσθαι κατέπαυσαν, εἰς τοὐπίσω δὲ πλέουσαι                     προτροπάδην ἔφευγον. τῶν δὲ Φοινισσῶν καὶ Κυπρίων νεῶν ὑπὸ τῶν                     ̓αθηναίων χειρουμένων, αἱ τῶν Κιλίκων καὶ Παμφύλων, ἔτι δὲ                     καὶ Λυκίων νῆεσ, ἐχόμεναι τούτων οὖσαι, τὸ μὲν                     πρῶτον εὐρώστως ἀντείχοντο, ὡς δ΄ εἶδον τὰς κρατίστας ναῦς πρὸς                     φυγὴν ὡρμημένασ, καὶ αὐταὶ τὸν κίνδυνον ἐξέλιπον. ἐπὶ δὲ θατέρου κέρατος γενομένης καρτερᾶς ναυμαχίας                     μέχρι μέν τινος ἰσόρροπος ἦν ὁ κίνδυνοσ· ὡς δὲ οἱ ̓αθηναῖοι πρὸς                     τὴν γῆν καταδιώξαντες τοὺς Φοίνικας καὶ Κυπρίους ἐπέστρεψαν,                     ἐκβιασθέντες ὑπὸ τούτων ἐτράπησαν οἱ βάρβαροι καὶ πολλὰς ναῦς                     ἀπέβαλον. οἱ μὲν οὖν ̔́ελληνες τοῦτον                     τὸν τρόπον προτερήσαντες ἐπιφανεστάτῃ ναυμαχίᾳ τοὺς βαρβάρους                     ἐνίκησαν· κατὰ δὲ τὸν κίνδυνον διεφθάρησαν νῆες τῶν μὲν ̔ελλήνων                     τετταράκοντα, τῶν δὲ Περσῶν ὑπὲρ τὰς διακοσίας χωρὶς τῶν σὺν                     αὐτοῖς ἀνδράσι ληφθεισῶν. ὁ δὲ βασιλεὺς                     παρ΄ ἐλπίδας ἡττημένος τῶν μὲν Φοινίκων τῶν ἀρξάντων τῆς φυγῆς                     τοὺς αἰτιωτάτους ἀπέκτεινε, τοῖς δ΄ ἄλλοις ἠπείλησεν ἐπιθήσειν τὴν                     προσήκουσαν τιμωρίαν. οἱ δὲ Φοίνικες φοβηθέντες τὰς ἀπειλὰς τὸ μὲν                     πρῶτον εἰς τὴν ̓αττικὴν κατέπλευσαν, τῆς δὲ νυκτὸς ἐπιγενομένης                     ἀπῆραν εἰς τὴν ̓ασίαν. Θεμιστοκλῆς δὲ                     δόξας αἴτιος γενέσθαι τῆς νίκησ, ἕτερον οὐκ ἔλαττον τούτου                     στρατήγημα ἐπενόησε. φοβουμένων γὰρ τῶν ̔ελλήνων πεζῇ διαγωνίζεσθαι                     πρὸς τοσαύτας μυριάδασ, ἐταπείνωσε πολὺ τὰς δυνάμεις τῶν πεζῶν                     στρατοπέδων τοιῷδέ τινι τρόπῳ. τὸν παιδαγωγὸν τῶν ἰδίων υἱῶν                     ἀπέστειλε πρὸς τὸν Ξέρξην δηλώσοντα, διότι μέλλουσιν οἱ ̔́ελληνες                     πλεύσαντες ἐπὶ τὸ ζεῦγμα λύειν τὴν γέφυραν. διόπερ ὁ βασιλεὺς πιστεύσας τοῖς λόγοις διὰ τὴν                     πιθανότητα, περίφοβος ἐγένετο μὴ τῆς εἰς τὴν ̓ασίαν ἐπανόδου                     στερηθῇ, τῶν ̔ελλήνων θαλαττοκρατούντων, ἔγνω δὲ τὴν ταχίστην                     διαβαίνειν ἐκ τῆς Εὐρώπης εἰς τὴν ̓ασίαν, καταλιπὼν Μαρδόνιον ἐπὶ                     τῆς ̔ελλάδος μετὰ τῶν ἀρίστων ἱππέων τε καὶ πεζῶν, ὧν ὁ σύμπας                     ἀριθμὸς ὑπῆρχεν οὐκ ἐλάττων τῶν τετταράκοντα μυριάδων. Θεμιστοκλῆς                     μὲν οὖν δυσὶ στρατηγήμασι χρησάμενος μεγάλων προτερημάτων αἴτιος                     ἐγένετο τοῖς ̔́ελλησι. καὶ τὰ μὲν κατὰ τὴν ̔ελλάδα πραχθέντα ἐν                     τούτοις ἦν. ἡμεῖς δὲ ἀρκούντως διεληλυθότες περὶ                     τῶν κατὰ τὴν Εὐρώπην πραχθέντων, μεταβιβάσομεν τὴν διήγησιν ἐπὶ τὰς                     ἑτερογενεῖς πράξεισ. Καρχηδόνιοι γὰρ συντεθειμένοι πρὸς Πέρσας τοῖς                     αὐτοῖς καιροῖς καταπολεμῆσαι τοὺς κατὰ τὴν Σικελίαν ̔́ελληνασ,                     μεγάλας παρασκευὰς ἐποιήσαντο τῶν πρὸς τὸν πόλεμον χρησίμων. ὡς δ΄                     εὐτρεπῆ πάντα αὐτοῖς ὑπῆρχε, στρατηγὸν εἵλοντο ̓αμίλκωνα, τὸν                     μάλιστα παρ΄ αὐτοῖς θαυμαζόμενον προκρίναντεσ. οὗτος δὲ παραλαβὼν πεζάς τε καὶ ναυτικὰς δυνάμεις                     μεγάλας ἐξέπλευσεν ἐκ τῆς Καρχηδόνοσ, ἔχων πεζὴν μὲν δύναμιν οὐκ                     ἐλάττω τῶν τριάκοντα μυριάδων, ναῦς δὲ μακρὰς πλείους τῶν διακοσίων,                     καὶ χωρὶς πολλὰς ναῦς φορτίδας τὰς κομιζούσας τὴν ἀγοράν, ὑπὲρ τὰς                     τρισχιλίασ. οὗτος μὲν οὖν διανύσας τὸ Λιβυκὸν πέλαγος καὶ                     χειμασθεὶς ἀπέβαλε τῶν σκαφῶν τὰ κομίζοντα τοὺς ἱππεῖς καὶ τὰ                     ἅρματα. καταπλεύσας δὲ τῆς Σικελίας εἰς τὸν ἐν τῷ Πανόρμῳ λιμένα                     διαπεπολεμηκέναι τὸν πόλεμον ἔφησε· πεφοβῆσθαι γὰρ μήποτε ἡ θάλαττα                     τοὺς Σικελιώτας ἐξέληται τῶν κινδύνων. ἐπὶ δὲ τρεῖς ἡμέρας ἀναλαβὼν τοὺς στρατιώτας καὶ διορθωσάμενος                     τὴν ἐν τῷ χειμῶνι γενομένην ναυαγίαν, προῆγε μετὰ τῆς δυνάμεως ἐπὶ                     τὴν ̔ιμέραν, συμπαραπλέοντος τοῦ ναυτικοῦ. ὡς δ΄ ἦλθε πλησίον τῆς                     προειρημένης πόλεωσ, δύο παρεμβολὰς ἔθετο, τὴν μὲν τῷ πεζῷ                     στρατεύματι, τὴν δὲ τῇ ναυτικῇ δυνάμει. καὶ τὰς μὲν μακρὰς ναῦς                     ἁπάσας ἐνεώλκησε καὶ τάφρῳ βαθείᾳ καὶ τείχει ξυλίνῳ περιέλαβε,                     τὴν δὲ τῶν πεζῶν παρεμβολὴν ὠχύρωσεν ἀντιπρόσωπον ποιήσας τῇ πόλει                     καὶ παρεκτείνας ἀπὸ τοῦ ναυτικοῦ παρατειχίσματος μέχρι τῶν                     ὑπερκειμένων λόφων. καθόλου δὲ πᾶν τὸ                     πρὸς δυσμὰς μέρος καταλαβόμενοσ, τὴν μὲν ἀγορὰν ἅπασαν ἐκ τῶν                     φορτίδων νεῶν ἐξείλετο, τὰ δὲ πλοῖα ἅπαντα ταχέως ἐξαπέστειλε,                     προστάξας ἔκ τε τῆς Λιβύης καὶ Σαρδοῦς σῖτον καὶ τὴν ἄλλην                     ἀγορὰν κομίζειν. αὐτὸς δὲ τοὺς                     ἀρίστους τῶν στρατιωτῶν ἀναλαβὼν ἧκεν ἐπὶ τὴν πόλιν, καὶ τῶν                     ̔ιμεραίων τοὺς ἐπεξιόντας τρεψάμενος καὶ πολλοὺς ἀνελὼν κατεπλήξατο                     τοὺς ἐν τῇ πόλει. διὸ καὶ Θήρων ὁ ̓ακραγαντίνων δυνάστησ, ἔχων                     δύναμιν ἱκανὴν καὶ παραφυλάττων τὴν ̔ιμέραν, φοβηθεὶς εὐθὺς                     ἀπέστειλεν εἰς τὰς Συρακούσασ, ἀξιῶν τὸν Γέλωνα βοηθεῖν τὴν                     ταχίστην. ὁ                     δὲ Γέλων καὶ αὐτὸς ἡτοιμακὼς ἦν τὴν δύναμιν, πυθόμενος δὲ τὴν                     τῶν ̔ιμεραίων ἀθυμίαν ἀνέζευξεν ἐκ τῶν Συρακουσῶν κατὰ σπουδήν,                     ἔχων πεζοὺς μὲν οὐκ ἐλάττους τῶν πεντακισμυρίων, ἱππεῖς δὲ ὑπὲρ                     τοὺς πεντακισχιλίουσ. διανύσας δὲ ταχέως τὴν ὁδὸν καὶ πλησιάσας τῇ                     πόλει τῶν ̔ιμεραίων, ἐποίησε θαρρεῖν τοὺς πρότερον καταπεπληγμένους                     τὰς τῶν Καρχηδονίων δυνάμεισ. αὐτὸς μὲν                     γὰρ στρατοπεδείαν οἰκείαν βαλόμενος τῶν περὶ τὴν πόλιν τόπων, ταύτην                     μὲν ὠχύρωσε τάφρῳ βαθείᾳ καὶ χαρακώματι περιλαβών, τοὺς δ΄ ἱππεῖς                     ἅπαντας ἐξαπέστειλεν ἐπὶ τοὺς κατὰ τὴν χώραν πλανωμένους τῶν                     πολεμίων καὶ περὶ τὰς ὠφελείας διατρίβοντασ. οὗτοι δὲ παραδόξως                     ἐπιφανέντες διεσπαρμένοις ἀτάκτως κατὰ τὴν χώραν, τοσούτους ἀνῆγον                     αἰχμαλώτους ὅσους ἕκαστος ἄγειν ἠδύνατο. εἰσαχθέντων δὲ                     αἰχμαλώτων εἰς τὴν πόλιν πλειόνων ἢ μυρίων, ὁ μὲν Γέλων μεγάλης                     ἀποδοχῆς ἐτύγχανεν, οἱ δὲ κατὰ τὴν ̔ιμέραν κατεφρόνησαν τῶν                     πολεμίων. ἀκόλουθα δὲ τούτοις πράττων ὁ                     μὲν Γέλων ἁπάσας τὰς πύλασ, ἃς διὰ φόβον πρότερον ἐνῳκοδόμησαν                     οἱ περὶ Θήρωνα, ταύτας τοὐναντίον διὰ τὴν καταφρόνησιν ἐξῳκοδόμησε,                     καὶ ἄλλας προσκατεσκεύασε, δι΄ ὧν ἦν εὐχρηστεῖσθαι πρὸς τὰς                     κατεπειγούσας χρείασ. καθόλου δὲ Γέλων στρατηγίᾳ καὶ συνέσει διαφέρων                     εὐθὺς ἐζήτει, δι΄ οὗ τρόπου καταστρατηγήσας τοὺς βαρβάρους ἀκινδύνως                     αὐτῶν ἄρδην ἀνελεῖ τὴν δύναμιν. συνεβάλετο δὲ αὐτῷ καὶ τὸ                     αὐτόματον πρὸς τὴν ἐπίνοιαν μεγάλα, τοιαύτης γενομένης περιστάσεωσ.                         κρίναντος αὐτοῦ τὰς τῶν πολεμίων                     ναῦς ἐμπρῆσαι, καὶ τοῦ ̓αμίλκα διατρίβοντος μὲν κατὰ τὴν ναυτικὴν                     στρατοπεδείαν, παρασκευαζομένου δὲ θύειν τῷ Ποσειδῶνι μεγαλοπρεπῶσ,                     ἧκον ἀπὸ τῆς χώρας ἱππεῖς ἄγοντες πρὸς τὸν Γέλωνα βιβλιαφόρον                     ἐπιστολὰς κομίζοντα παρὰ Σελινουντίων, ἐν αἷς ἦν γεγραμμένον, ὅτι                     πρὸς ἣν ἔγραψεν ἡμέραν ̓αμίλκας ἀποστεῖλαι τοὺς ἱππεῖσ, πρὸς                     αὐτὴν ἐκπέμψουσιν. οὔσης δὲ τῆς                     ἡμέρας ταύτης καθ΄ ἣν ἔμελλε συντελεῖν τὴν θυσίαν ̓αμίλκασ, κατὰ                     ταύτην Γέλων ἀπέστειλεν ἰδίους ἱππεῖσ, οἷς ἦν προστεταγμένον                     περιελθεῖν τοὺς πλησίον τόπους καὶ προσελαύνειν ἅμ΄ ἡμέρᾳ πρὸς τὴν                     ναυτικὴν στρατοπεδείαν, ὡς ὄντας Σελινουντίων συμμάχουσ, γενομένους δ΄                     ἐντὸς τοῦ ξυλίνου τείχους τὸν μὲν ̓αμίλκαν ἀποκτεῖναι, τὰς δὲ ναῦς                     ἐμπρῆσαι. ἐξέπεμψε δὲ καὶ σκοποὺς εἰς τοὺς ὑπερκειμένους λόφουσ,                     οἷς προσέταξεν, ὅταν ἴδωσι τοὺς ἱππεῖς γενομένους ἐντὸς τοῦ                     τείχουσ, ἆραι τὸ σύσσημον. αὐτὸς δ΄ ἅμ΄ ἡμέρᾳ τὴν δύναμιν                     διατεταχὼς ἀνέμενε τὴν ἀπὸ τῶν σκοπῶν ἐσομένην δήλωσιν. τῶν δ΄ ἱππέων                     ἅμα τῇ κατὰ τὸν ἥλιον ἀνατολῇ προσιππευσάντων τῇ ναυτικῇ τῶν                     Καρχηδονίων στρατοπεδείᾳ, καὶ προσδεχθέντων ὑπὸ τῶν φυλάκων ὡς                     συμμάχων, οὗτοι μὲν εὐθὺς προσδραμόντες τῷ ̓αμίλκᾳ περὶ τὴν                     θυσίαν γινομένῳ, τοῦτον μὲν ἀνεῖλον, τὰς δὲ ναῦς ἐνέπρησαν· ἔπειτα                     τῶν σκοπῶν ἀράντων τὸ σύσσημον, ὁ Γέλων πάσῃ τῇ δυνάμει                     συντεταγμένῃ προῆγεν ἐπὶ τὴν παρεμβολὴν τῶν Καρχηδονίων. οἱ δὲ ἐν τῇ στρατοπεδείᾳ τῶν Φοινίκων                     ἡγεμόνες τὸ μὲν πρῶτον ἐξαγαγόντες τὴν δύναμιν ἀπήντων τοῖς                     Σικελιώταις καὶ συνάψαντες μάχην εὐρώστως ἠγωνίζοντο· ὁμοῦ δὲ ταῖς                     σάλπιγξιν ἐν ἀμφοτέροις τοῖς στρατοπέδοις ἐσήμαινον τὸ πολεμικόν, καὶ                     κραυγὴ τῶν δυνάμεων ἐναλλὰξ ἐγίνετο, φιλοτιμουμένων ἀμφοτέρων τῷ                     μεγέθει τῆς βοῆς ὑπερᾶραι τοὺς ἀντιτεταγμένουσ. πολλοῦ δὲ γενομένου φόνου, καὶ τῆς μάχης δεῦρο                     κἀκεῖσε ταλαντευομένησ, ἄφνω τῆς κατὰ τὰς ναῦς φλογὸς ἀρθείσης εἰς                     ὕψοσ, καί τινων ἀπαγγειλάντων τὸν τοῦ στρατηγοῦ φόνον, οἱ μὲν                     ̔́ελληνες ἐθάρρησαν, καὶ ταῖς φωναῖς καὶ ταῖς ἐλπίσι τῆς νίκης                     ἐπαρθέντες τοῖς φρονήμασιν ἐπέκειντο θρασύτερον τοῖς βαρβάροισ, οἱ δὲ                     Καρχηδόνιοι καταπλαγέντες καὶ τὴν νίκην ἀπογνόντες πρὸς φυγὴν                     ἐτράπησαν. τοῦ δὲ Γέλωνος παραγγείλαντος                     μηδένα ζωγρεῖν, πολὺς ἐγένετο φόνος τῶν φευγόντων, καὶ πέρας                     κατεκόπησαν αὐτῶν οὐκ ἐλάττους τῶν πεντεκαίδεκα μυριάδων. οἱ δὲ                     λοιποὶ φυγόντες ἐπί τινα τόπον ἐρυμνὸν τὸ μὲν πρῶτον ἠμύνοντο τοὺς                     βιαζομένουσ,ἄνυδρον δὲ κατειληφότες τόπον καὶ τῷ δίψει πιεζόμενοι                     ἠναγκάσθησαν ἑαυτοὺς παραδοῦναι τοῖς κρατοῦσι. Γέλων δὲ ἐπιφανεστάτῃ μάχῃ νικήσασ, καὶ ταύτην                     κατωρθωκὼς μάλιστα διὰ τῆς ἰδίας στρατηγίασ, περιβόητον ἔσχε τὴν                     δόξαν οὐ μόνον παρὰ τοῖς Σικελιώταισ, ἀλλὰ καὶ παρὰ τοῖς ἄλλοις                     ἅπασιν· οὐδεὶς γὰρ τῶν πρὸ αὐτοῦ                     μνημονεύεται τοιούτῳ στρατηγήματι κεχρημένοσ, οὐδὲ πλείονας ἐν μιᾷ                     παρατάξει κατακόψας τῶν βαρβάρων οὐδὲ πλῆθος αἰχμαλώτων τοσοῦτον                     χειρωσάμενοσ. διὸ καὶ πολλοὶ τῶν συγγραφέων παραβάλλουσι ταύτην τὴν μάχην τῇ                     περὶ Πλαταιὰς γενομένῃ τοῖς ̔́ελλησι καὶ στρατήγημα τὸ Γέλωνος τοῖς                     ἐπινοήμασι τοῖς Θεμιστοκλέουσ, καὶ τὸ πρωτεῖον διὰ τὰς ἀμφοτέρων                     ὑπερβολὰς τῆς ἀρετῆς οἱ μὲν τούτοισ, οἱ δὲ τοῖς ἑτέροις                     ἀπονέμουσι. καὶ γὰρ τῶν κατὰ τὴν                     ̔ελλάδα καὶ τῶν κατὰ τὴν Σικελίαν πρὸ τῆς μάχης καταπεπληγμένων τὸ                     πλῆθος τῶν βαρβαρικῶν δυνάμεων, οἱ κατὰ Σικελίαν πρότερον νικήσαντες                     ἐποίησαν τοὺς κατὰ τὴν ̔ελλάδα θαρρῆσαι, πυθομένους τὴν τοῦ Γέλωνος                     νίκην· καὶ τῶν τὴν ὅλην ἡγεμονίαν παρ΄ ἀμφοτέροις ἐσχηκότων παρὰ                     μὲν τοῖς Πέρσαις συνέβη διαπεφευγέναι τὸν βασιλέα καὶ πολλὰς μυριάδας                     μετ΄ αὐτοῦ, παρὰ δὲ τοῖς Καρχηδονίοις μὴ μόνον ἀπολέσθαι τὸν                     στρατηγόν, ἀλλὰ καὶ τοὺς μετασχόντας τοῦ πολέμου κατακοπῆναι, καὶ τὸ                     δὴ λεγόμενον μηδὲ ἄγγελον εἰς τὴν Καρχηδόνα διασωθῆναι. πρὸς δὲ τούτοις τοὺς ἐπιφανεστάτους τῶν                     ἡγεμόνων παρὰ μὲν τοῖς ̔́ελλησι Παυσανίαν καὶ Θεμιστοκλέα, τὸν μὲν                     ὑπὸ τῶν ἰδίων πολιτῶν θανατωθῆναι διὰ πλεονεξίαν καὶ προδοσίαν, τὸν                     δ΄ ἐξ ἁπάσης τῆς ̔ελλάδος ἐξελαθέντα καταφυγεῖν πρὸς τὸν ἐχθρότατον                     Ξέρξην καὶ παρ΄ ἐκείνῳ βιῶσαι μέχρι τῆς τελευτῆσ, Γέλωνα δὲ μετὰ                     τὴν μάχην ἀεὶ καὶ μᾶλλον ἀποδοχῆς τυγχάνοντα παρὰ τοῖς Συρακοσίοις                     ἐγγηρᾶσαι τῇ βασιλείᾳ καὶ τελευτῆσαι θαυμαζόμενον, καὶ τοσοῦτον                     ἰσχῦσαι τὴν πρὸς αὐτὸν εὔνοιαν παρὰ τοῖς πολίταισ, ὥστε καὶ                     τρισὶν ἐκ τῆς οἰκίας τῆς ἐκείνου τὴν ἀρχὴν διαφυλαχθῆναι. ἀλλὰ γὰρ τούτων οἱ δικαίαν δόξαν κεκτημένοι                     τοὺς προσήκοντας ἐπαίνους καὶ παρ΄ ἡμῶν ἔχουσιν, ἐπὶ δὲ τὸ συνεχὲς                     τοῖς προειρημένοις μεταβησόμεθα. συνέβη γὰρ τῇ αὐτῇ ἡμέρᾳ τὸν Γέλωνα                     νικῆσαι καὶ τοὺς περὶ Θερμοπύλας μετὰ Λεωνίδου διαγωνίσασθαι πρὸς                     Ξέρξην, ὥσπερ ἐπίτηδες τοῦ δαιμονίου περὶ τὸν αὐτὸν καιρὸν                     ποιήσαντος γενέσθαι τήν τε καλλίστην νίκην καὶ τὴν ἐνδοξοτάτην ἧτταν.                         μετὰ δὲ τὴν γενομένην μάχην πρὸς τῇ                     πόλει τῶν ̔ιμεραίων εἴκοσι νῆες μακραὶ διέφυγον τὸν κίνδυνον, ἃς                     ̓αμίλκας οὐκ ἐνεώλκησε πρὸς τὰς ἀναγκαίας χρείασ. διὸ καὶ τῶν                     ἀνδρῶν σχεδὸν ἁπάντων τῶν μὲν ἀνῃρημένων, τῶν δὲ ἐζωγρημένων,                     ἔφθασαν αὗται τὸν ἀπόπλουν ποιησάμεναι. πολλοὺς δὲ τῶν φευγόντων                     ἀναλαβοῦσαι, καὶ διὰ τοῦτο κατάγομοι γενόμεναι, περιέπεσον χειμῶνι καὶ                     πᾶσαι διεφθάρησαν· ὀλίγοι δέ τινες ἐν μικρῷ σκάφει διασωθέντες εἰς                     Καρχηδόνα διεσάφησαν τοῖς πολίταισ, σύντομον ποιησάμενοι τὴν ἀπόφασιν,                     ὅτι πάντες οἱ διαβάντες εἰς τὴν Σικελίαν ἀπολώλασιν. οἱ δὲ Καρχηδόνιοι παρ΄ ἐλπίδας μεγάλῃ συμφορᾷ                     περιπεσόντες ἐπὶ τοσοῦτο κατεπλάγησαν, ὥστε τὰς νύκτας ἅπαντας                     διαγρυπνεῖν φυλάττοντας τὴν πόλιν, ὡς τοῦ Γέλωνος πάσῃ τῇ δυνάμει                     παραχρῆμα διεγνωκότος πλεῖν ἐπὶ τὴν Καρχηδόνα. διὰ δὲ τὸ πλῆθος τῶν ἀπολωλότων ἥ τε πόλις                     ἐπένθησε κοινῇ καὶ κατ΄ ἰδίαν αἱ τῶν ἰδιωτῶν οἰκίαι κλαυθμοῦ καὶ                     πένθους ἐπληροῦντο. οἱ μὲν γὰρ υἱούσ, οἱ δὲ ἀδελφοὺς ἐπεζήτουν,                     πλεῖστοι δὲ παῖδες ὀρφανοὶ πατέρων γεγονότες ἔρημοι ὠδύροντο τόν τε                     τῶν γεγεννηκότων θάνατον καὶ τὴν ἰδίαν ἐρημίαν τῶν βοηθούντων. οἱ                     δὲ Καρχηδόνιοι φοβούμενοι μὴ φθάσῃ διαβὰς εἰς Λιβύην Γέλων, εὐθὺς                     ἐξέπεμψαν πρὸς αὐτὸν πρεσβευτὰς αὐτοκράτορας τοὺς δυνατωτάτους                     εἰπεῖν τε καὶ βουλεύσασθαι. ὁ δὲ Γέλων μετὰ                     τὴν νίκην τούς τε ἱππεῖς τοὺς ἀνελόντας τὸν ̓αμίλκαν δωρεαῖς                     ἐτίμησε καὶ τῶν ἄλλων τοὺς ἠνδραγαθηκότας ἀριστείοις ἐκόσμησε. τῶν                     δὲ λαφύρων τὰ καλλιστεύοντα παρεφύλαξε, βουλόμενος τοὺς ἐν ταῖς                     Συρακούσαις νεὼς κοσμῆσαι τοῖς σκύλοισ· τῶν δ΄ ἄλλων πολλὰ μὲν ἐν                     ̔ιμέρᾳ προσήλωσε τοῖς ἐπιφανεστάτοις τῶν ἱερῶν, τὰ δὲ λοιπὰ μετὰ                     τῶν αἰχμαλώτων διεμέρισε τοῖς συμμάχοισ, κατὰ τὸν ἀριθμὸν τῶν                     συστρατευσάντων τὴν ἀναλογίαν ποιησάμενοσ. αἱ δὲ πόλεις εἰς πέδας κατέστησαν τοὺς διαιρεθέντας αἰχμαλώτουσ,                     καὶ τὰ δημόσια τῶν ἔργων διὰ τούτων ἐπεσκεύαζον. πλείστους δὲ                     λαβόντες ̓ακραγαντῖνοι τήν τε πόλιν αὐτῶν καὶ τὴν χώραν ἐκόσμησαν·                     τοσοῦτον γὰρ παρ΄ αὐτοῖς τῶν ἡλωκότων ἦν τὸ πλῆθοσ, ὥστε πολλοὺς                     τῶν ἰδιωτῶν παρ΄ αὐτοῖς ἔχειν δεσμώτας πεντακοσίουσ. συνεβάλετο γὰρ                     αὐτοῖς πρὸς τὸ πλῆθος τῶν αἰχμαλώτων οὐ μόνον ὅτι πολλοὺς                     στρατιώτας ἀπεσταλκότες ἦσαν ἐπὶ τὴν μάχην, ἀλλὰ καὶ διότι                     γενομένης τῆς τροπῆς πολλοὶ τῶν φευγόντων εἰς τὴν μεσόγειον                     ἀνεχώρησαν, μάλιστα δὲ εἰς τὴν ̓ακραγαντίνων, ὧν ἁπάντων ὑπὸ τῶν                     ̓ακραγαντίνων ζωγρηθέντων ἔγεμεν ἡ πόλις τῶν ἑαλωκότων. πλείστων δὲ εἰς τὸ δημόσιον ἀνενεχθέντων,                     οὗτοι μὲν τοὺς λίθους ἔτεμνον, ἐξ ὧν οὐ μόνον οἱ μέγιστοι τῶν                     θεῶν ναοὶ κατεσκευάσθησαν, ἀλλὰ καὶ πρὸς τὰς τῶν ὑδάτων ἐκ τῆς                     πόλεως ἐκροὰς ὑπόνομοι κατεσκευάσθησαν τηλικοῦτοι τὸ μέγεθοσ, ὥστε                     ἀξιοθέατον εἶναι τὸ κατασκεύασμα, καίπερ διὰ τὴν εὐτέλειαν                     καταφρονούμενον. ἐπιστάτης δὲ γενόμενος τούτων τῶν ἔργων ὁ                     προσαγορευόμενος Φαίαξ διὰ τὴν δόξαν τοῦ κατασκευάσματος ἐποίησεν ἀφ΄                     ἑαυτοῦ κληθῆναι τοὺς ὑπονόμους φαίακασ. κατεσκεύασαν δὲ οἱ ̓ακραγαντῖνοι καὶ κολυμβήθραν πολυτελῆ, τὴν                     περίμετρον ἔχουσαν σταδίων ἑπτά, τὸ δὲ βάθος πηχῶν εἴκοσι. εἰς δὲ                     ταύτην ἐπαγομένων ποταμίων καὶ κρηναίων ὑδάτων ἰχθυοτροφεῖον                     ἐγένετο, πολλοὺς παρεχόμενον ἰχθῦς εἰς τροφὴν καὶ ἀπόλαυσιν· κύκνων                     τε πλείστων εἰς αὐτὴν καταπταμένων συνέβη τὴν πρόσοψιν αὐτῆς                     ἐπιτερπῆ γενέσθαι. ἀλλ΄ αὕτη μὲν ἐν τοῖς ὕστερον χρόνοις                     ἀμεληθεῖσα συνεχώσθη καὶ διὰ τὸ πλῆθος τοῦ χρόνου κατεφθάρη,                         τὴν δὲ χώραν ἅπασαν ἀγαθὴν οὖσαν                     ἀμπελόφυτον ἐποίησαν καὶ δένδρεσι παντοίοις πεπυκνωμένην, ὥστε                     λαμβάνειν ἐξ αὐτῆς μεγάλας προσόδουσ. Γέλων δὲ τοὺς συμμάχους ἀπολύσας τοὺς πολίτας ἀπήγαγεν εἰς τὰς                     Συρακούσασ, καὶ διὰ τὸ μέγεθος τῆς εὐημερίας ἀποδοχῆς ἐτύγχανεν οὐ                     μόνον παρὰ τοῖς πολίταισ, ἀλλὰ καὶ καθ΄ ὅλην τὴν Σικελίαν· ἐπήγετο                     γὰρ αἰχμαλώτων τοσοῦτο πλῆθοσ, ὥστε δοκεῖν ὑπὸ τῆς νήσου γεγονέναι                     τὴν Λιβύην ὅλην αἰχμάλωτον. εὐθὺς δὲ καὶ τῶν πρότερον ἐναντιουμένων                     πόλεών τε καὶ δυναστῶν παρεγένοντο πρὸς αὐτὸν πρέσβεισ, ἐπὶ μὲν                     τοῖς ἠγνοημένοις αἰτούμενοι συγγνώμην, εἰς δὲ τὸ λοιπὸν                     ἐπαγγελλόμενοι πᾶν ποιήσειν τὸ προσταττόμενον. ὁ δὲ πᾶσιν ἐπιεικῶς                     χρησάμενος συμμαχίαν συνετίθετο, καὶ τὴν εὐτυχίαν ἀνθρωπίνως ἔφερεν                     οὐκ ἐπὶ τούτων μόνον, ἀλλὰ καὶ ἐπὶ τῶν πολεμιωτάτων Καρχηδονίων.                         παραγενομένων γὰρ πρὸς αὐτὸν ἐκ τῆς                     Καρχηδόνος τῶν ἀπεσταλμένων πρέσβεων καὶ μετὰ δακρύων δεομένων                     ἀνθρωπίνως αὐτοῖς χρήσασθαι, συνεχώρησε τὴν εἰρήνην, ἐπράξατο δὲ                     παρ΄ αὐτῶν τὰς εἰς τὸν πόλεμον γεγενημένας δαπάνασ, ἀργυρίου δισχίλια                     τάλαντα, καὶ δύο ναοὺς προσέταξεν οἰκοδομῆσαι, καθ΄ οὓς ἔδει τὰς                     συνθήκας ἀνατεθῆναι. οἱ δὲ Καρχηδόνιοι                     παραδόξως τῆς σωτηρίας τετευχότες ταῦτά τε δώσειν προσεδέξαντο καὶ                     στέφανον χρυσοῦν τῇ γυναικὶ τοῦ Γέλωνος Δαμαρέτῃ προσωμολόγησαν.                     αὕτη γὰρ ὑπ΄ αὐτῶν ἀξιωθεῖσα συνήργησε πλεῖστον εἰς τὴν σύνθεσιν                     τῆς εἰρήνησ, καὶ στεφανωθεῖσα ὑπ΄ αὐτῶν ἑκατὸν ταλάντοις χρυσίου,                     νόμισμα ἐξέκοψε τὸ κληθὲν ἀπ΄ ἐκείνης Δαμαρέτειον· τοῦτο δ΄ εἶχε                     μὲν ̓αττικὰς δραχμὰς δέκα, ἐκλήθη δὲ παρὰ τοῖς Σικελιώταις ἀπὸ                     τοῦ σταθμοῦ πεντηκοντάλιτρον. ὁ δὲ Γέλων                     ἐχρῆτο πᾶσιν ἐπιεικῶσ, μάλιστα μὲν εἰς τὸν ἴδιον τρόπον, οὐχ                     ἥκιστα δὲ καὶ σπεύδων ἅπαντας ἔχειν ταῖς εὐνοίαις ἰδίουσ·                     παρεσκευάζετο γὰρ πολλῇ δυνάμει πλεῖν ἐπὶ τὴν ̔ελλάδα καὶ συμμαχεῖν                     τοῖς ̔́ελλησι κατὰ τῶν Περσῶν. ἤδη δ΄                     αὐτοῦ μέλλοντος ποιεῖσθαι τὴν ἀναγωγήν, κατέπλευσάν τινες ἐκ                     Κορίνθου διασαφοῦντες νενικηκέναι τῇ ναυμαχίᾳ τοὺς ̔́ελληνας περὶ                     Σαλαμῖνα, καὶ τὸν Ξέρξην μετὰ μέρους τῆς δυνάμεως ἐκ τῆς Εὐρώπης                     ἀπηλλάχθαι. διὸ καὶ τῆς ὁρμῆς ἐπισχών, τὴν προθυμίαν τῶν στρατιωτῶν                     ἀποδεξάμενοσ, συνήγαγεν ἐκκλησίαν, προστάξας ἅπαντας ἀπαντᾶν μετὰ                     τῶν ὅπλων· αὐτὸς δὲ οὐ μόνον τῶν ὅπλων γυμνὸς εἰς τὴν ἐκκλησίαν                     ἦλθεν, ἀλλὰ καὶ ἀχίτων ἐν ἱματίῳ προσελθὼν ἀπελογίσατο μὲν περὶ                     παντὸς τοῦ βίου καὶ τῶν πεπραγμένων αὐτῷ πρὸς τοὺς Συρακοσίουσ·                         ἐφ΄ ἑκάστῳ δὲ τῶν λεγομένων                     ἐπισημαινομένων τῶν ὄχλων, καὶ θαυμαζόντων μάλιστα ὅτι γυμνὸν                     ἑαυτὸν παρεδεδώκει τοῖς βουλομένοις αὐτὸν ἀνελεῖν, τοσοῦτον ἀπεῖχε                     τοῦ μὴ τυχεῖν τιμωρίας ὡς τύραννοσ, ὥστε μιᾷ φωνῇ πάντας                     ἀποκαλεῖν εὐεργέτην καὶ σωτῆρα καὶ βασιλέα. ἀπὸ δὲ τούτων γενόμενος ὁ Γέλων ἐκ μὲν τῶν                     λαφύρων κατεσκεύασε ναοὺς ἀξιολόγους Δήμητρος καὶ Κόρησ, χρυσοῦν δὲ                     τρίποδα ποιήσας ἀπὸ ταλάντων ἑκκαίδεκα ἀνέθηκεν εἰς τὸ τέμενος τὸ                     ἐν Δελφοῖς ̓απόλλωνι χαριστήριον. ἐπεβάλετο δὲ ὕστερον καὶ κατὰ                     τὴν Αἴτνην κατασκευάζειν νεὼν Δήμητρος νεὼς ἐνδεούσησ· τοῦτον μὲν                     οὐ συνετέλεσε, μεσολαβηθεὶς τὸν βίον ὑπὸ τῆς πεπρωμένησ. τῶν δὲ μελοποιῶν Πίνδαρος ἦν ἀκμάζων κατὰ                     τούτους τοὺς χρόνουσ. τὰ μὲν οὖν ἀξιολογώτατα τῶν πραχθέντων κατὰ                     τοῦτον τὸν ἐνιαυτὸν σχεδὸν ταῦτ΄ ἐστίν. ἐπ΄                     ἄρχοντος δ΄ ̓αθήνησι Ξανθίππου ̔ρωμαῖοι μὲν κατέστησαν ὑπάτους                     Κόιντον Φάβιον Σιλουανὸν καὶ Σερούιον Κορνήλιον Τρίκοστον. ἐπὶ                     δὲ τούτων ὁ μὲν τῶν Περσῶν στόλος πλὴν Φοινίκων μετὰ τὴν ἐν                     Σαλαμῖνι γενομένην ναυμαχίαν ἡττημένος διέτριβε περὶ τὴν Κύμην.                     ἐνταῦθα δὲ παραχειμάσασ, ὡς τὸ θέρος ἐνίστατο, παρέπλευσεν εἰς                     Σάμον, παραφυλάξων τὴν ̓ιωνίαν· ἦσαν δ΄ αἱ πᾶσαι νῆες ἐν Σάμῳ                     πλείους τῶν τετρακοσίων. αὗται μὲν οὖν ὡς ἀλλότρια φρονούντων τῶν                     ̓ιώνων παρεφύλαττον τὰς πόλεισ. κατὰ δὲ                     τὴν ̔ελλάδα μετὰ τὴν ἐν Σαλαμῖνι ναυμαχίαν, τῶν ̓αθηναίων δοκούντων                     αἰτίων γεγονέναι τῆς νίκησ, καὶ διὰ τοῦτο αὐτῶν φρονηματιζομένων,                     πᾶσιν ἐγίνοντο καταφανεῖς ὡς τοῖς Λακεδαιμονίοις ἀμφισβητήσοντες τῆς                     κατὰ θάλατταν ἡγεμονίασ· διόπερ οἱ Λακεδαιμόνιοι προορώμενοι τὸ                     μέλλον ἐφιλοτιμοῦντο ταπεινοῦν τὸ φρόνημα τῶν ̓αθηναίων. διὸ καὶ                     κρίσεως προτεθείσης περὶ τῶν ἀριστείων, χάριτι κατισχύσαντες ἐποίησαν                     κριθῆναι πόλιν μὲν ἀριστεῦσαι τὴν Αἰγινητῶν, ἄνδρα δὲ ̓αμεινίαν                     ̓αθηναῖον, τὸν ἀδελφὸν Αἰσχύλου τοῦ ποιητοῦ· οὗτος γὰρ τριηραρχῶν                     πρῶτος ἐμβολὴν ἔδωκε τῇ ναυαρχίδι τῶν Περσῶν, καὶ ταύτην κατέδυσε                     καὶ τὸν ναύαρχον διέφθειρε. τῶν δ΄                     ̓αθηναίων βαρέως φερόντων τὴν ἄδικον ἧτταν, οἱ Λακεδαιμόνιοι                     φοβηθέντες μήποτε Θεμιστοκλῆς ἀγανακτήσας ἐπὶ τῷ συμβεβηκότι κακὸν                     μέγα βουλεύσηται κατ΄ αὐτῶν καὶ τῶν ̔ελλήνων, ἐτίμησαν αὐτὸν                     διπλασίοσι δωρεαῖς τῶν τὰ ἀριστεῖα εἰληφότων. δεξαμένου δὲ τοῦ                     Θεμιστοκλέους τὰς δωρεάσ, ὁ δῆμος τῶν ̓αθηναίων ἀπέστησεν αὐτὸν                     ἀπὸ τῆς στρατηγίασ, καὶ παρέδωκε τὴν ἀρχὴν Ξανθίππῳ τῷ                     ̓αρίφρονοσ. διαβοηθείσης δὲ τῆς τῶν ̓αθηναίων πρὸς τοὺς ̔́ελληνας                     ἀλλοτριότητοσ, ἧκον εἰς τὰς ̓αθήνας πρέσβεις παρὰ Περσῶν καὶ παρὰ                     τῶν ̔ελλήνων. οἱ μὲν οὖν ὑπὸ τῶν Περσῶν ἀποσταλέντες ἔφασαν τὸν                     στρατηγὸν Μαρδόνιον ἐπαγγέλλεσθαι τοῖς ̓αθηναίοισ, ἐὰν τὰ Περσῶν                     προέλωνται, δώσειν χώραν ἣν ἂν βούλωνται τῆς ̔ελλάδοσ, καὶ τὰ                     τείχη καὶ τοὺς ναοὺς πάλιν ἀνοικοδομήσειν, καὶ τὴν πόλιν ἐάσειν                     αὐτόνομον· οἱ δὲ παρὰ τῶν Λακεδαιμονίων πεμφθέντες ἠξίουν μὴ                     πεισθῆναι τοῖς βαρβάροισ, ἀλλὰ τηρεῖν τὴν πρὸς τοὺς ̔́ελληνας καὶ                     συγγενεῖς καὶ ὁμοφώνους εὔνοιαν. οἱ δὲ                     ̓αθηναῖοι τοῖς βαρβάροις ἀπεκρίθησαν, ὡς οὔτε χώρα τοῖς Πέρσαις                     ἐστὶ τοιαύτη οὔτε χρυσὸς τοσοῦτος ὃν ̓αθηναῖοι δεξάμενοι τοὺς                     ̔́ελληνας ἐγκαταλείψουσι· τοῖς δὲ Λακεδαιμονίοις εἶπον, ὡς αὐτοὶ                     μὲν ἣν πρότερον ἐποιοῦντο φροντίδα τῆς ̔ελλάδος καὶ μετὰ ταῦτα                     πειράσονται τὴν αὐτὴν διαφυλάττειν, ἐκείνους δ΄ ἠξίουν τὴν ταχίστην                     ἐλθεῖν εἰς τὴν ̓αττικὴν μετὰ πάντων τῶν συμμάχων· πρόδηλον γὰρ                     εἶναι, διότι Μαρδόνιοσ, ἠναντιωμένων τῶν ̓αθηναίων αὐτῷ, μετὰ                     δυνάμεως ἥξει ἐπὶ τὰς ̓αθήνασ. ὃ καὶ συνέβη γενέσθαι· ὁ γὰρ Μαρδόνιος ἐν τῇ Βοιωτίᾳ διατρίβων                     μετὰ τῶν δυνάμεων τὸ μὲν πρῶτον τῶν ἐν Πελοποννήσῳ πόλεων                     ἐπειρᾶτό τινας ἀφιστάνειν,χρήματα διαπεμπόμενος τοῖς προεστηκόσι τῶν                     πόλεων, μετὰ δὲ ταῦτα πυνθανόμενος τὴν τῶν ̓αθηναίων ἀπόκρισιν καὶ                     παροξυνθείσ, ἅπασαν ἦγεν ἐπὶ τὴν ̓αττικὴν τὴν δύναμιν· χωρὶς γὰρ τῆς δεδομένης ὑπὸ Ξέρξου στρατιᾶς                     πολλοὺς ἄλλους αὐτὸς Μαρδόνιος ἐκ τῆς Θρᾴκης καὶ Μακεδονίας καὶ                     τῶν ἄλλων τῶν συμμαχίδων πόλεων ἠθροίκει, πλείους τῶν εἴκοσι                     μυριάδων. τηλικαύτης δὲ δυνάμεως                     προαγούσης εἰς τὴν ̓αττικήν, οἱ μὲν ̓αθηναῖοι βιβλιαφόρους                     ἀπέστειλαν πρὸς τοὺς Λακεδαιμονίους δεόμενοι βοηθεῖν· βραδυνόντων δὲ                     αὐτῶν καὶ τῶν βαρβάρων ἐμβαλόντων εἰς τὴν ̓αττικήν, κατεπλάγησαν,                     καὶ πάλιν ἀναλαβόντες τέκνα καὶ γυναῖκας καὶ τῶν ἄλλων ὅσα δυνατὸν                     ἦν ταχέως ἀποκομίζειν, ἐξέλιπον τὴν πατρίδα καὶ συνέφυγον πάλιν εἰς                     τὴν Σαλαμῖνα. ὁ δὲ Μαρδόνιος χαλεπῶς                     ἔχων πρὸς αὐτούσ, τὴν χώραν ἅπασαν κατέφθειρε καὶ τὴν πόλιν                     κατέσκαψε καὶ τὰ ἱερὰ τὰ καταλελειμμένα παντελῶς ἐλυμήνατο. ἐπανελθόντος δὲ εἰς τὰς Θήβας τοῦ Μαρδονίου μετὰ                     τῆς δυνάμεωσ, ἔδοξε τοῖς συνέδροις τῶν ̔ελλήνων παραλαβεῖν τοὺς                     ̓αθηναίουσ, καὶ πανδημεὶ προσελθόντας εἰς τὰς Πλαταιὰς διαγωνίσασθαι                     περὶ τῆς ἐλευθερίασ, εὔξασθαι δὲ καὶ τοῖς θεοῖσ, ἐὰν νικήσωσιν,                     ἄγειν κατὰ ταύτην τὴν ἡμέραν τοὺς ̔́ελληνας ἐλευθέρια κοινῇ, καὶ                     τὸν ἐλευθέριον ἀγῶνα συντελεῖν ἐν ταῖς Πλαταιαῖσ. συναχθέντων δὲ τῶν ̔ελλήνων εἰς τὸν ̓ισθμόν,                     ἐδόκει τοῖς πᾶσιν ὅρκον ὀμόσαι περὶ τοῦ πολέμου, τὸν στέξοντα μὲν                     τὴν ὁμόνοιαν αὐτῶν, ἀναγκάσοντα δὲ γενναίως τοὺς κινδύνους                     ὑπομένειν. ὁ δὲ ὅρκος ἦν τοιοῦτοσ· οὐ                     ποιήσομαι περὶ πλείονος τὸ ζῆν τῆς ἐλευθερίασ, οὐδὲ καταλείψω τοὺς                     ἡγεμόνας οὔτε ζῶντας οὔτε ἀποθανόντασ, ἀλλὰ τοὺς ἐν τῇ μάχῃ                     τελευτήσαντας τῶν συμμάχων πάντας θάψω, καὶ κρατήσας τῷ πολέμῳ τῶν                     βαρβάρων οὐδεμίαν τῶν ἀγωνισαμένων πόλεων ἀνάστατον ποιήσω, καὶ τῶν                     ἱερῶν τῶν ἐμπρησθέντων καὶ καταβληθέντων οὐδὲν ἀνοικοδομήσω, ἀλλ΄                     ὑπόμνημα τοῖς ἐπιγινομένοις ἐάσω καὶ καταλείψω τῆς τῶν βαρβάρων                     ἀσεβείασ. τὸν δὲ ὅρκον ὀμόσαντες                     ἐπορεύθησαν ἐπὶ τὴν Βοιωτίαν διὰ τοῦ Κιθαιρῶνοσ, καὶ πρὸς τὰς                     ὑπωρείας καταντήσαντες πλησίον τῶν ̓ερυθρῶν, αὐτοῦ κατεστρατοπέδευσαν.                     ἡγεῖτο δὲ τῶν μὲν ̓αθηναίων ̓αριστείδησ, τῶν δὲ συμπάντων                     Παυσανίασ, ἐπίτροπος ὢν τοῦ Λεωνίδου παιδόσ. Μαρδόνιος δὲ πυθόμενος                     τὴν τῶν πολεμίων δύναμιν προάγειν ἐπὶ Βοιωτίασ, προῆλθεν ἐκ τῶν                     Θηβῶν· καὶ παραγενόμενος ἐπὶ τὸν ̓ασωπὸν ποταμὸν ἔθετο παρεμβολήν,                     ἣν ὠχύρωσε τάφρῳ βαθείᾳ καὶ τείχει ξυλίνῳ περιέλαβεν. ἦν δὲ ὁ                     σύμπας ἀριθμὸς τῶν μὲν ̔ελλήνων εἰς δέκα μυριάδασ, τῶν δὲ βαρβάρων                     εἰς πεντήκοντα. πρῶτοι δὲ κατήρξαντο                     μάχης οἱ βάρβαροι νυκτὸς ἐκχυθέντες ἐπ΄ αὐτοὺς καὶ πᾶσι τοῖς                     ἱππεῦσι πρὸς τὴν στρατοπεδείαν ἐπελάσαντεσ. τῶν δὲ ̓αθηναίων                     προαισθομένων καὶ συντεταγμένῃ τῇ στρατιᾷ τεθαρρηκότως ἀπαντώντων,                     συνέβη καρτερὰν γενέσθαι μάχην. τέλος δὲ                     τῶν ̔ελλήνων οἱ μὲν ἄλλοι πάντες τοὺς καθ΄ αὑτοὺς ταχθέντας τῶν                     βαρβάρων ἐτρέψαντο, μόνοι δὲ Μεγαρεῖς πρός τε τὸν ἵππαρχον καὶ τοὺς                     ἀρίστους τῶν Περσῶν ἱππεῖς ἀνθεστῶτεσ, καὶ πιεζόμενοι τῇ μάχῃ,                     τὴν μὲν τάξιν οὐ κατέλιπον, πρὸς δὲ τοὺς ̓αθηναίους καὶ                     Λακεδαιμονίους πέμψαντές τινας ἐξ αὐτῶν ᾔτουν κατὰ τάχος βοηθῆσαι.                         ̓αριστείδου δὲ τοὺς περὶ αὐτὸν τῶν                     ̓αθηναίων ταχέως ἀποστείλαντος τοὺς ἐπιλέκτουσ, συστραφέντες οὗτοι                     καὶ προσπεσόντες τοῖς βαρβάροις τοὺς μὲν Μεγαρεῖς ἐξείλοντο τῶν                     κινδύνων τῶν ἐπικειμένων, τῶν δὲ Περσῶν αὐτόν τε τὸν ἵππαρχον καὶ                     πολλοὺς ἄλλους ἀποκτείναντες τοὺς λοιποὺς ἐτρέψαντο. οἱ μὲν οὖν                     ̔́ελληνεσ, ὡσπερεί τινι προαγῶνι λαμπρῶς προτερήσαντεσ, εὐέλπιδες                     ἐγένοντο περὶ τῆς ὁλοσχεροῦς νίκησ· μετὰ δὲ ταῦτα ἐκ τῆς ὑπωρείας                     μετεστρατοπέδευσαν εἰς ἕτερον τόπον εὐθετώτερον πρὸς τὴν ὁλοσχερῆ                     νίκην. ἦν γὰρ ἐκ μὲν τῶν δεξιῶν                     γεώλοφος ὑψηλόσ, ἐκ δὲ τῶν εὐωνύμων ὁ ̓ασωπὸς ποταμόσ· τὸν δ΄ ἀνὰ                     μέσον τόπον ἐπεῖχεν ἡ στρατοπεδεία, πεφραγμένη τῇ φύσει καὶ ταῖς                     τῶν τόπων ἀσφαλείαισ. τοῖς μὲν οὖν                     ̔́ελλησιν ἐμφρόνως βουλευσαμένοις πολλὰ συνεβάλετο πρὸς τὴν νίκην ἡ                     τῶν τόπων στενοχωρία· οὐ γὰρ ἦν ἐπὶ πολὺ μῆκος παρεκτείνειν τὴν                     φάλαγγα τῶν Περσῶν, ὥστε ἀχρήστους εἶναι συνέβαινε τὰς πολλὰς                     μυριάδας τῶν βαρβάρων. διόπερ οἱ περὶ τὸν Παυσανίαν καὶ ̓αριστείδην                     θαρρήσαντες τοῖς τόποις προῆγον τὴν δύναμιν εἰς τὴν μάχην, καὶ                     συντάξαντες ἑαυτοὺς οἰκείως τῆς περιστάσεως ἦγον ἐπὶ τοὺς                     πολεμίουσ. Μαρδόνιος δὲ συναναγκαζόμενος βαθεῖαν ποιῆσαι τὴν φάλαγγα, διέταξε                     τὴν δύναμιν ὅπως ποτ΄ ἔδοξεν αὐτῷ συμφέρειν, καὶ μετὰ βοῆς                     ἀπήντησε τοῖς ̔́ελλησιν. ἔχων δὲ περὶ αὐτὸν τοὺς ἀρίστους πρῶτος                     ἐνέβαλεν εἰς τοὺς ἀντιτεταγμένους Λακεδαιμονίουσ, καὶ γενναίως                     ἀγωνισάμενος πολλοὺς ἀνεῖλε τῶν ̔ελλήνων· ἀντιταχθέντων δὲ τῶν                     Λακεδαιμονίων εὐρώστωσ, καὶ πάντα κίνδυνον ὑπομενόντων προθύμωσ,                     πολὺς ἐγίνετο φόνος τῶν βαρβάρων. ἕως                     μὲν οὖν συνέβαινε τὸν Μαρδόνιον μετὰ τῶν ἐπιλέκτων προκινδυνεύειν,                     εὐψύχως ὑπέμενον τὸ δεινὸν οἱ βάρβαροι· ἐπεὶ δ΄ ὅ τε Μαρδόνιος                     ἀγωνιζόμενος ἐκθύμως ἔπεσε καὶ τῶν ἐπιλέκτων οἱ μὲν ἀπέθανον, οἱ                     δὲ κατετρώθησαν, ἀνατραπέντες ταῖς ψυχαῖς πρὸς φυγὴν ὥρμησαν.                         ἐπικειμένων δὲ τῶν ̔ελλήνων, οἱ μὲν                     πλείους τῶν βαρβάρων εἰς τὸ ξύλινον τεῖχος συνέφυγον, τῶν δ΄ ἄλλων                     οἱ μὲν μετὰ Μαρδονίου ταχθέντες ̔́ελληνες εἰς τὰς Θήβας ἀνεχώρησαν,                     τοὺς δὲ λοιποὺς ὄντας πλείους τῶν τετρακισμυρίων ἀναλαβὼν                     ̓αρτάβαζοσ, ἀνὴρ παρὰ Πέρσαις ἐπαινούμενοσ, εἰς θάτερον μέρος                     ἔφυγε, καὶ σύντονον τὴν ἀναχώρησιν ποιησάμενος προῆγεν ἐπὶ τῆς                     Φωκίδοσ. τοῦτον δὲ τὸν τρόπον ἐν τῇ φυγῇ                     τῶν βαρβάρων σχισθέντων, ὁμοίως καὶ τὸ τῶν ̔ελλήνων πλῆθος                     διεμερίσθη· ̓αθηναῖοι μὲν γὰρ καὶ Πλαταιεῖς καὶ Θεσπιεῖς τοὺς ἐπὶ                     Θηβῶν ὁρμήσαντας ἐδίωξαν, Κορίνθιοι δὲ καὶ Σικυώνιοι καὶ Φλιάσιοι                     καί τινες ἕτεροι τοῖς μετὰ ̓αρταβάζου φεύγουσιν ἐπηκολούθησαν,                     Λακεδαιμόνιοι δὲ μετὰ τῶν λοιπῶν τοὺς εἰς τὸ ξύλινον τεῖχος                     καταφυγόντας διώξαντες ἐπόρθησαν προθύμωσ. οἱ δὲ Θηβαῖοι δεξάμενοι τοὺς φεύγοντας καὶ προσαναλαβόντες ἐπέθεντο                     τοῖς διώκουσιν ̓αθηναίοισ· γενομένης δὲ πρὸ τῶν τειχῶν καρτερᾶς                     μάχησ, καὶ τῶν Θηβαίων λαμπρῶς ἀγωνισαμένων, ἔπεσον μὲν οὐκ ὀλίγοι                     παρ΄ ἀμφοτέροισ, τὸ δὲ τελευταῖον βιασθέντες ὑπὸ τῶν ̓αθηναίων,                     συνέφυγον πάλιν εἰς τὰς Θήβασ. μετὰ δὲ                     ταῦτα οἱ μὲν ̓αθηναῖοι πρὸς τοὺς Λακεδαιμονίους ἀποχωρήσαντεσ, μετὰ                     τούτων ἐτειχομάχουν πρὸς τοὺς καταφυγόντας εἰς τὴν παρεμβολὴν τῶν                     Περσῶν· μεγάλου δὲ ἀγῶνος ἐξ ἀμφοτέρων γενομένου, καὶ τῶν μὲν                     βαρβάρων ἐκ τόπων ὠχυρωμένων καλῶς ἀγωνισαμένων, τῶν δ΄ ̔ελλήνων                     βίαν προσαγόντων τοῖς ξυλίνοις τείχεσι, πολλοὶ μὲν παραβόλως                     ἀγωνιζόμενοι κατετιτρώσκοντο, οὐκ ὀλίγοι δὲ καὶ τῷ πλήθει τῶν βελῶν                     διαφθειρόμενοι τὸν θάνατον εὐψύχως ὑπέμενον. οὐ μήν γε τὴν ὁρμὴν καὶ βίαν τῶν ̔ελλήνων                     ἔστεγεν οὔτε τὸ κατεσκευασμένον τεῖχος οὔτε τὸ πλῆθος τῶν βαρβάρων,                     ἀλλ΄ ἅπαν τὸ ἀντιτεταγμένον ὑπείκειν ἠναγκάζετο· ἡμιλλῶντο γὰρ                     πρὸς ἀλλήλους οἱ τῆς ̔ελλάδος ἡγούμενοι Λακεδαιμόνιοι καὶ                     ̓αθηναῖοι, μεμετεωρισμένοι μὲν ταῖς προγεγενημέναις νίκαισ, πεποιθότες                     δὲ ταῖς ἑαυτῶν ἀρεταῖσ. τέλος δὲ κατὰ                     κράτος ἁλόντες οἱ βάρβαροι, δεόμενοι ζωγρεῖν οὐδενὸς ἐτύγχανον                     ἐλέου. ὁ γὰρ στρατηγὸς τῶν ̔ελλήνων Παυσανίας ὁρῶν τοῖς πλήθεσιν                     ὑπερέχοντας τοὺς βαρβάρουσ, εὐλαβεῖτο μή τι παράλογον γένηται,                     πολλαπλασίων ὄντων τῶν βαρβάρων· διὸ καὶ παραγγείλαντος αὐτοῦ μηδένα                     ζωγρεῖν, ταχὺ πλῆθος ἄπιστον νεκρῶν ἐγένετο. τέλος δὲ οἱ ̔́ελληνες                     ὑπὲρ τὰς δέκα μυριάδας τῶν βαρβάρων κατακόψαντες μόγις ἐπαύσαντο τοῦ                     κτείνειν τοὺς πολεμίουσ. τοιοῦτον δὲ πέρας τῆς                     μάχης λαβούσησ, οἱ μὲν ̔́ελληνες τοὺς πεσόντας ἔθαψαν, ὄντας πλείους                     τῶν μυρίων. διελόμενοι δὲ τὰ λάφυρα κατὰ τὸν τῶν στρατιωτῶν ἀριθμὸν                     τὴν περὶ τῶν ἀριστείων κρίσιν ἐποιήσαντο, καὶ ̓αριστείδου                     κελεύσαντος ἔκριναν ἀριστεῦσαι πόλιν μὲν Σπάρτην, ἄνδρα δὲ                     Παυσανίαν τὸν Λακεδαιμόνιον. ̓αρτάβαζος δ΄ ἔχων τῶν φευγόντων                     Περσῶν εἰς τετρακισμυρίουσ, καὶ διὰ τῆς Φωκίδος εἰς Μακεδονίαν                     πορευθείσ, ὀξυτάταις πορείαις ἐχρῆτο, καὶ ἐσώθη μετὰ τῶν στρατιωτῶν                     εἰς τὴν ̓ασίαν. οἱ δ΄ ̔́ελληνες ἐκ τῶν                     λαφύρων δεκάτην ἐξελόμενοι κατεσκεύασαν χρυσοῦν τρίποδα, καὶ ἀνέθηκαν                     εἰς Δελφοὺς χαριστήριον τῷ θεῷ, ἐπιγράψαντες ἐλεγεῖον τόδε, ̔ελλάδος εὐρυχόρου σωτῆρες τόνδ΄ ἀνέθηκαν, δουλοσύνης στυγερᾶς ῥυσάμενοι πόλιασ. σιμονιδες φρ. 102                     διεηλἐπέγραψαν δὲ καὶ τοῖς ἐν Θερμοπύλαις                     ἀποθανοῦσι Λακεδαιμονίοις κοινῇ μὲν ἅπασι τόδε, μυριάσιν ποτὲ τῇδε διηκοσίαις ἐμάχοντο ἐκ Πελοποννήσου χιλιάδες τέτορεσ, σιμονιδες φρ. 91 διεηλἰδίᾳ                     δὲ αὐτοῖς τόδε, ὦ ξεῖν΄, ἄγγειλον Λακεδαιμονίοις ὅτι τῇδε κείμεθα τοῖς κείνων πειθόμενοι νομίμοισ. σιμονιδες φρ. 92 διεηλ ὁμοίως δὲ καὶ ὁ τῶν ̓αθηναίων δῆμος                     ἐκόσμησε τοὺς τάφους τῶν ἐν τῷ Περσικῷ πολέμῳ τελευτησάντων, καὶ                     τὸν ἀγῶνα τὸν ἐπιτάφιον τότε πρῶτον ἐποίησε, καὶ νόμον ἔθηκε                     λέγειν ἐγκώμια τοῖς δημοσίᾳ θαπτομένοις τοὺς προαιρεθέντας τῶν                     ῥητόρων. μετὰ δὲ ταῦτα Παυσανίας μὲν ὁ                     στρατηγὸς ἀναλαβὼν τὴν δύναμιν ἐστράτευσεν ἐπὶ τὰς Θήβασ, καὶ τοὺς                     αἰτίους τῆς πρὸς Πέρσας συμμαχίας ἐξῄτει πρὸς τὴν τιμωρίαν· τῶν                     δὲ Θηβαίων καταπεπληγμένων τό τε πλῆθος τῶν πολεμίων καὶ τὰς ἀρετάσ,                     οἱ μὲν αἰτιώτατοι τῆς ἀπὸ τῶν ̔ελλήνων ἀποστάσεως ἑκουσίως                     ὑπομείναντες τὴν παράδοσιν ἐκολάσθησαν ὑπὸ τοῦ Παυσανίου καὶ πάντες                     ἀνῃρέθησαν. ἐγένετο δὲ καὶ κατὰ τὴν ̓ιωνίαν                     τοῖς ̔́ελλησι μεγάλη μάχη πρὸς Πέρσας κατὰ τὴν αὐτὴν ἡμέραν τῇ                     περὶ τὰς Πλαταιὰς συντελεσθείσῃ, περὶ ἧς μέλλοντες γράφειν                     ἀναληψόμεθα τὴν ἀπ΄ ἀρχῆς διήγησιν. Λεωτυχίδης γὰρ ὁ Λακεδαιμόνιος καὶ Ξάνθιππος ὁ ̓αθηναῖος                     ἡγούμενοι τῆς ναυτικῆς δυνάμεωσ, καὶ τὸν στόλον ἐκ τῆς περὶ                     Σαλαμῖνα ναυμαχίας ἀθροίσαντες εἰς Αἴγιναν, ἐν ταύτῃ διατρίψαντες                     ἡμέρας τινὰς ἔπλευσαν εἰς Δῆλον, ἔχοντες τριήρεις διακοσίας καὶ                     πεντήκοντα. ἐνταῦθα δ΄ αὐτῶν ὁρμούντων ἧκον ἐκ Σάμου πρέσβεις                     ἀξιοῦντες ἐλευθερῶσαι τοὺς κατὰ τὴν ̓ασίαν ̔́ελληνασ. οἱ δὲ περὶ τὸν Λεωτυχίδην συνεδρεύσαντες μετὰ τῶν                     ἡγεμόνων καὶ διακούσαντες τῶν Σαμίων ἔκριναν ἐλευθεροῦν τὰς πόλεισ,                     καὶ κατὰ τάχος ἐξέπλευσαν ἐκ Δήλου. οἱ δὲ τῶν Περσῶν ναύαρχοι                     διατρίβοντες ἐν τῇ Σάμῳ, πυθόμενοι τὸν τῶν ̔ελλήνων ἐπίπλουν,                     ἀνήχθησαν ἐκ τῆς Σάμου πάσαις ταῖς ναυσί, καὶ κατάραντες εἰς                     Μυκάλην τῆς ̓ιωνίας τὰς μὲν ναῦς ἐνεώλκησαν, ὁρῶντες οὐκ                     ἀξιοχρέους οὔσας ναυμαχεῖν, καὶ ξυλίνῳ τείχει καὶ τάφρῳ βαθείᾳ                     περιέλαβον αὐτάσ· οὐδὲν δὲ ἧττον καὶ δυνάμεις πεζὰς μετεπέμποντο ἐκ                     τῶν Σάρδεων καὶ τῶν σύνεγγυς πόλεων, καὶ συνήγαγον τοὺς ἅπαντας εἰς                     δέκα μυριάδασ· ἐποιοῦντο δὲ καὶ τῶν ἄλλων ἁπάντων τῶν εἰς πόλεμον                     χρησίμων παρασκευάσ, νομίζοντες καὶ τοὺς ̓́ιωνας ἀποστήσεσθαι πρὸς                     τοὺς πολεμίουσ. οἱ δὲ περὶ τὸν                     Λεωτυχίδην παντὶ τῷ στόλῳ κεκοσμημένῳ προσπλεύσαντες τοῖς ἐν τῇ                     Μυκάλῃ βαρβάροισ, ναῦν προαπέστειλαν ἔχουσαν κήρυκα τὸν                     μεγαλοφωνότατον τῶν ἐν τῷ στρατοπέδῳ. τῷ δὲ προσετέτακτο προσπλεῦσαι                     τοῖς πολεμίοισ, καὶ μεγάλῃ τῇ φωνῇ κηρύξαι, διότι οἱ ̔́ελληνες                     νενικηκότες τοὺς Πέρσας πάρεισι νῦν ἐλευθερώσοντες τὰς κατὰ τὴν                     ̓ασίαν ̔ελληνίδας πόλεισ. τοῦτο δ΄                     ἐποίησαν οἱ περὶ τὸν Λεωτυχίδην νομίζοντες τοὺς συστρατεύοντας τοῖς                     βαρβάροις ̔́ελληνας ἀποστήσειν Περσῶν καὶ ταραχὴν ἔσεσθαι πολλὴν ἐν                     τῇ τῶν βαρβάρων στρατοπεδείᾳ· ὅπερ καὶ συνέβη γενέσθαι. τοῦ γὰρ                     κήρυκος προσπλεύσαντος ταῖς νενεωλκημέναις ναυσὶ καὶ κηρύξαντος τὰ                     προστεταγμένα, συνέβη τοὺς μὲν Πέρσας ἀπιστῆσαι τοῖς ̔́ελλησι, τοὺς                     δ΄ ̔́ελληνας ἀλλήλοις συντίθεσθαι περὶ ἀποστάσεωσ. οἱ δ΄ ̔́ελληνες                     κατασκεψάμενοι τὰ κατ΄ αὐτοὺς ἀπεβίβασαν τὴν δύναμιν. τῇ δ΄                     ὑστεραίᾳ παρασκευαζομένων αὐτῶν τὰ πρὸς τὴν παράταξιν, προσέπεσε                     φήμη ὅτι νενικήκασιν οἱ ̔́ελληνες τοὺς Πέρσας κατὰ τὰς Πλαταιάσ.                         διόπερ οἱ μὲν περὶ Λεωτυχίδην                     ἀθροίσαντες ἐκκλησίαν, τὰ πλήθη παρεκάλεσαν εἰς τὴν μάχην, τά τε                     ἄλλα προφερόμενοι καὶ τὴν ἐν Πλαταιαῖς νίκην τραγῳδοῦντεσ, δι΄ ἣν                     ὑπελάμβανον θρασυτέρους ποιήσειν τοὺς μέλλοντας ἀγωνίζεσθαι. θαυμαστὸν                     δὲ ἐγένετο τὸ ἀποτέλεσμα· κατὰ γὰρ τὴν αὐτὴν ἡμέραν ἐφάνησαν αἱ                     παρατάξεις γεγενημέναι, ἥ τε πρὸς τῇ Μυκάλῃ συντελεσθεῖσα καὶ ἡ                     κατὰ τὰς Πλαταιὰς γενομένη. διόπερ                     ἔδοξαν οἱ περὶ τὸν Λεωτυχίδην οὔπω μὲν πεπυσμένοι περὶ τῆς νίκησ,                     ἀφ΄ ἑαυτῶν δὲ πλάττοντες τὴν εὐημερίαν, στρατηγήματος ἕνεκεν τοῦτο                     πεποιηκέναι· τὸ γὰρ μέγεθος τοῦ διαστήματος ἤλεγχεν ἀδύνατον οὖσαν                     τὴν προσαγγελίαν. οἱ δὲ τῶν Περσῶν                     ἡγεμόνεσ, ἀπίστως ἔχοντες τοῖς ̔́ελλησι, τούτους μὲν ἀφώπλισαν, τὰ                     δὲ ὅπλα τοῖς ἑαυτῶν φίλοις παρέδωκαν· παρακαλέσαντες δὲ τὰ πλήθη,                     καὶ τὸν Ξέρξην αὐτὸν μετὰ πολλῆς δυνάμεως εἰπόντες ἥξειν βοηθόν,                     ἐποίησαν ἅπαντας εὐθαρσεῖς πρὸς τὸν κίνδυνον. ἀμφοτέρων δὲ αὐτῶν                     ἐκταξάντων τὴν στρατιὰν καὶ προσαγόντων ἐπ΄ ἀλλήλουσ, οἱ μὲν Πέρσαι                     τοὺς πολεμίους ὁρῶντες ὀλίγους ὄντας κατεφρόνησαν αὐτῶν καὶ μετὰ                     πολλῆς κραυγῆς ἐπεφέροντο· τῶν δὲ                     Σαμίων καὶ Μιλησίων πανδημεὶ προελομένων βοηθῆσαι τοῖς ̔́ελλησι καὶ                     μετ΄ ἀλλήλων κοινῇ προσαγόντων κατὰ σπουδήν, ὡς προϊόντες εἰς ὄψιν                     ἦλθον τοῖς ̔́ελλησιν, οἱ μὲν ̓́ιωνες ἐνόμιζον εὐθαρσεστέρους                     ἔσεσθαι τοὺς ̔́ελληνασ, ἀπέβη δὲ τοὐναντίον. δόξαντες γὰρ οἱ περὶ τὸν Λεωτυχίδην τὸν Ξέρξην ἐκ                     τῶν Σάρδεων ἐπιέναι μετὰ τῆς δυνάμεωσ, ἐφοβήθησαν, καὶ ταραχῆς                     γενομένης ἐν τῷ στρατοπέδῳ διεφέροντο πρὸς ἀλλήλουσ· οἱ μὲν γὰρ                     ἔφασαν τὴν ταχίστην δεῖν εἰς τὰς ναῦς ἀπιέναι, οἱ δὲ μένειν καὶ                     τεθαρρηκότως παρατάξασθαι. ἔτι δ΄ αὐτοῖς τεθορυβημένοις ἐπεφάνησαν οἱ                     Πέρσαι διεσκευασμένοι καταπληκτικῶς καὶ μετὰ βοῆς ἐπιφερόμενοι.                         οἱ δ΄ ̔́ελληνες οὐδεμίαν ἀνοχὴν                     ἔχοντες τοῦ βουλεύσασθαι, συνηναγκάσθησαν ὑπομεῖναι τὴν ἔφοδον τῶν                     βαρβάρων. καὶ τὸ μὲν πρῶτον ἀμφοτέρων ἀγωνιζομένων εὐρώστως                     ἰσόρροπος ἦν ἡ μάχη καὶ συχνοὶ παρ΄ ἀμφοτέροις ἔπιπτον· τῶν δὲ                     Σαμίων καὶ τῶν Μιλησίων ἐπιφανέντων οἱ μὲν ̔́ελληνες ἐπερρώσθησαν,                     οἱ βάρβαροι δὲ καταπλαγέντες πρὸς φυγὴν ὥρμησαν. πολλοῦ δὲ γενομένου φόνου, οἱ μὲν περὶ τὸν                     Λεωτυχίδην καὶ Ξάνθιππον ἐπικείμενοι τοῖς ἡττημένοις κατεδίωξαν τοὺς                     βαρβάρους μέχρι τῆς παρεμβολῆσ, συνεπελάβοντο δὲ τῆς μάχης ἤδη                     κεκριμένης Αἰολεῖς καὶ τῶν ἄλλων πολλοὶ τῶν κατὰ τὴν ̓ασίαν·                     δεινὴ γάρ τις ἐνέπεσεν ἐπιθυμία ταῖς κατὰ τὴν ̓ασίαν πόλεσι τῆς                     ἐλευθερίασ. διόπερ σχεδὸν ἅπαντες οὔθ΄                     ὁμήρων οὔτε ὅρκων ἐποιήσαντο φροντίδα, ἀλλὰ μετὰ τῶν ἄλλων                     ̔ελλήνων ἀπέκτειναν ἐν τῇ φυγῇ τοὺς βαρβάρουσ. τοῦτον δὲ τὸν                     τρόπον ἡττηθέντων τῶν Περσῶν, ἀνῃρέθησαν αὐτῶν πλείους τῶν                     τετρακισμυρίων· τῶν δὲ διασωθέντων οἱ μὲν εἰς τὴν στρατοπεδείαν                     διέφυγον, οἱ δὲ εἰς Σάρδεις ἀπεχώρησαν. Ξέρξης δὲ πυθόμενος τήν τε περὶ τὰς Πλαταιὰς ἧτταν καὶ τὴν ἐν                     τῇ Μυκάλῃ τροπὴν τῶν ἰδίων, μέρος μὲν τῆς δυνάμεως ἀπέλιπεν ἐν                     Σάρδεσιν, ὅπως διαπολεμῇ πρὸς τοὺς ̔́ελληνασ, αὐτὸς δὲ                     τεθορυβημένος μετὰ τῆς λοιπῆς στρατιᾶς προῆγεν, ἐπ΄ ̓εκβατάνων                     ποιούμενος τὴν πορείαν. οἱ δὲ περὶ Λεωτυχίδην                     καὶ Ξάνθιππον ἀποπλεύσαντες εἰς Σάμον τοὺς μὲν ̓́ιωνας καὶ τοὺς                     Αἰολεῖς συμμάχους ἐποιήσαντο, μετὰ δὲ ταῦτα ἔπειθον αὐτοὺς                     ἐκλιπόντας τὴν ̓ασίαν εἰς τὴν Εὐρώπην μετοικισθῆναι. ἐπηγγέλλοντο                     δὲ τὰ μηδίσαντα τῶν ἐθνῶν ἀναστήσαντες δώσειν ἐκείνοις τὴν χώραν·                         καθόλου γὰρ μένοντας αὐτοὺς ἐπὶ τῆς                     ̓ασίας τοὺς μὲν πολεμίους ὁμόρους ἕξειν, πολὺ ταῖς δυνάμεσιν                     ὑπερέχοντασ, τοὺς δὲ συμμάχους ὄντας διαποντίους μὴ δυνήσεσθαι τὰς                     βοηθείας εὐκαίρους αὐτοῖς ποιήσασθαι. οἱ δὲ Αἰολεῖς καὶ οἱ ̓́ιωνες                     ἀκούσαντες τῶν ἐπαγγελιῶν ἔγνωσαν πείθεσθαι τοῖς ̔́ελλησι, καὶ                     παρεσκευάζοντο πλεῖν μετ΄ αὐτῶν εἰς τὴν Εὐρώπην. οἱ δ΄ ̓αθηναῖοι μετανοήσαντες εἰς τοὐναντίον πάλιν                     μένειν συνεβούλευον, λέγοντες ὅτι κἂν μηδεὶς αὐτοῖς τῶν ἄλλων                     ̔ελλήνων βοηθῇ, μόνοι ̓αθηναῖοι συγγενεῖς ὄντες βοηθήσουσιν·                     ὑπελάμβανον δὲ ὅτι κοινῇ κατοικισθέντες ὑπὸ τῶν ̔ελλήνων οἱ                     ̓́ιωνες οὐκέτι μητρόπολιν ἡγήσονται τὰς ̓αθήνασ. διόπερ συνέβη                     μετανοῆσαι τοὺς ̓́ιωνας καὶ κρῖναι μένειν ἐπὶ τῆς ̓ασίασ. τούτων δὲ πραχθέντων συνέβη τὴν δύναμιν τῶν                     ̔ελλήνων σχισθῆναι,καὶ τοὺς μὲν Λακεδαιμονίους εἰς τὴν Λακωνικὴν                     ἀποπλεῦσαι, τοὺς δὲ ̓αθηναίους μετὰ τῶν ̓ιώνων καὶ τῶν νησιωτῶν                     ἐπὶ Σηστὸν ἀπᾶραι. Ξάνθιππος δὲ ὁ                     στρατηγὸς εὐθὺς ἐκ κατάπλου προσβολὰς τῇ πόλει ποιησάμενος εἷλε                     Σηστόν, καὶ φρουρὰν ἐγκαταστήσας τοὺς μὲν συμμάχους ἀπέλυσεν, αὐτὸς                     δὲ μετὰ τῶν πολιτῶν ἀνέκαμψεν εἰς τὰς ̓αθήνασ. ὁ μὲν οὖν Μηδικὸς                     ὀνομασθεὶς πόλεμος γενόμενος διετὴς τοῦτο ἔσχε τὸ πέρασ. τῶν δὲ                     συγγραφέων ̔ηρόδοτος ἀρξάμενος πρὸ τῶν Τρωικῶν χρόνων γέγραφε κοινὰς                     σχεδόν τι τὰς τῆς οἰκουμένης πράξεις ἐν βίβλοις ἐννέα, καταστρέφει                     δὲ τὴν σύνταξιν εἰς τὴν περὶ Μυκάλην μάχην τοῖς ̔́ελλησι πρὸς τοὺς                     Πέρσας καὶ Σηστοῦ πολιορκίαν. κατὰ δὲ τὴν ̓ιταλίαν ̔ρωμαῖοι πρὸς τοὺς                     Οὐολούσκους πολεμήσαντες καὶ μάχῃ νικήσαντες πολλοὺς ἀνεῖλον.                     Σπόριος δὲ Κάσσιοσ, ὁ κατὰ τὸν προηγούμενον ἐνιαυτὸν ὑπατεύσασ,                     δόξας ἐπιθέσθαι τυραννίδι καὶ καταγνωσθείσ, ἀνῃρέθη. ταῦτα μὲν οὖν                     ἐπράχθη κατὰ τοῦτον τὸν ἐνιαυτόν. ἐπ΄                     ἄρχοντος δ΄ ̓αθήνησι Τιμοσθένους ἐν ̔ρώμῃ τὴν ὑπατικὴν ἀρχὴν                     διεδέξαντο Καίσων Φάβιος καὶ Λεύκιος Αἰμίλιος Μάμερκοσ. ἐπὶ δὲ                     τούτων κατὰ τὴν Σικελίαν πολλή τις εἰρήνη κατεῖχε τὴν νῆσον, τῶν                     μὲν Καρχηδονίων εἰς τέλος τεταπεινωμένων, τοῦ δὲ Γέλωνος ἐπιεικῶς                     προεστηκότος τῶν Σικελιωτῶν καὶ πολλὴν εὐνομίαν τε καὶ πάντων τῶν                     ἐπιτηδείων εὐπορίαν παρεχομένου ταῖς πόλεσι. τῶν δὲ Συρακοσίων τὰς μὲν πολυτελεῖς ἐκφορὰς νόμῳ                     καταλελυκότων καὶ τὰς εἰωθυίας δαπάνας εἰς τοὺς τελευτῶντας γίνεσθαι                     περιῃρηκότων, ἐγγεγραμμένων δὲ ἐν τῷ νόμῳ καὶ τῶν παντελῶς λιτῶν                     ἐνταφίων, ὁ βασιλεὺς Γέλων βουλόμενος τὴν τοῦ δήμου σπουδὴν ἐν                     ἅπασι διαφυλάττειν, τὸν περὶ τῆς ταφῆς νόμον ἐφ΄ ἑαυτοῦ βέβαιον                     ἐτήρησεν· ὑπὸ γὰρ ἀρρωστίας συνεχόμενος                     καὶ τὸ ζῆν ἀπελπίσασ, τὴν μὲν βασιλείαν παρέδωκεν ̔ιέρωνι τῷ                     πρεσβυτάτῳ τῶν ἀδελφῶν, περὶ δὲ τῆς ἑαυτοῦ ταφῆς ἐνετείλατο                     διαστελλόμενος ἀκριβῶς τηρῆσαι τὸ νόμιμον. διὸ καὶ τελευτήσαντος                     αὐτοῦ τὴν ἐκφορὰν κατὰ τὴν ἐπαγγελίαν αὐτοῦ συνετέλεσεν ὁ                     διαδεξάμενος τὴν βασιλείαν. ἐτάφη δ΄                     αὐτοῦ τὸ σῶμα κατὰ τὸν ἀγρὸν τῆς γυναικὸς ἐν ταῖς καλουμέναις                     ̓εννέα τύρσεσιν, οὔσαις τῷ βάρει τῶν ἔργων θαυμασταῖσ. ὁ δὲ                     ὄχλος ἐκ τῆς πόλεως ἅπας συνηκολούθησεν, ἀπέχοντος τοῦ τόπου                     σταδίους διακοσίουσ. ἐνταῦθα δ΄ αὐτοῦ                     ταφέντος ὁ μὲν δῆμος τάφον ἀξιόλογον ἐπιστήσας ἡρωικαῖς τιμαῖς                     ἐτίμησε τὸν Γέλωνα, ὕστερον δὲ τὸ μὲν μνῆμα ἀνεῖλον Καρχηδόνιοι                     στρατεύσαντες ἐπὶ Συρακούσασ, τὰς δὲ τύρσεις ̓αγαθοκλῆς κατέβαλε διὰ                     τὸν φθόνον. ἀλλ΄ ὅμως οὔτε Καρχηδόνιοι διὰ τὴν ἔχθραν οὔτε                     ̓αγαθοκλῆς διὰ τὴν ἰδίαν κακίαν οὔτε ἄλλος οὐδεὶς ἠδυνήθη τοῦ                     Γέλωνος ἀφελέσθαι τὴν δόξαν· ἡ γὰρ τῆς                     ἱστορίας δικαία μαρτυρία τετήρηκε τὴν περὶ αὐτοῦ φήμην, κηρύττουσα                     διαπρυσίως εἰς ἅπαντα τὸν αἰῶνα. δίκαιον γὰρ ἅμα καὶ συμφέρον                     ἐστὶ τῷ κοινῷ βίῳ διὰ τὴν ἱστορίαν τοὺς μὲν πονηροὺς τῶν ἐν                     ταῖς ἐξουσίαις γεγενημένων βλασφημεῖσθαι, τοὺς δὲ εὐεργετικοὺς                     τυγχάνειν ἀθανάτου μνήμησ· οὕτω γὰρ μάλιστα συμβήσεται πολλοὺς ἐπὶ                     τὴν κοινὴν εὐεργεσίαν προτρέπεσθαι τῶν μεταγενεστέρων. Γέλων μὲν οὖν ἑπταετῆ                     χρόνον ἐβασίλευσεν, ̔ιέρων δ΄ ὁ ἀδελφὸς αὐτοῦ διαδεξάμενος τὴν                     ἀρχὴν ἐβασίλευσε τῶν Συρακοσίων ἔτη ἕνδεκα καὶ μῆνας ὀκτώ.                         κατὰ δὲ τὴν ̔ελλάδα ̓αθηναῖοι μὲν                     μετὰ τὴν ἐν Πλαταιαῖς νίκην μετεκόμισαν ἐκ Τροιζῆνος καὶ Σαλαμῖνος                     τέκνα καὶ γυναῖκας εἰς τὰς ̓αθήνασ, εὐθὺς δὲ καὶ τὴν πόλιν                     ἐπεχείρησαν τειχίζειν καὶ τῶν ἄλλων τῶν πρὸς ἀσφάλειαν ἀνηκόντων                     ἐπιμέλειαν ἐποιοῦντο. Λακεδαιμόνιοι δ΄                     ὁρῶντες τοὺς ̓αθηναίους ἐν ταῖς ναυτικαῖς δυνάμεσι περιπεποιημένους                     δόξαν μεγάλην, ὑπώπτευσαν αὐτῶν τὴν αὔξησιν, καὶ διέγνωσαν κωλύειν                     τοὺς ̓αθηναίους ἀνοικοδομεῖν τὰ τείχη. εὐθὺς οὖν πρέσβεις ἐξέπεμψαν εἰς τὰς ̓αθήνας τοὺς λόγῳ μὲν                     συμβουλεύσοντας κατὰ τὸ παρὸν μὴ τειχίζειν τὴν πόλιν διὰ τὸ μὴ                     συμφέρειν κοινῇ τοῖς ̔́ελλησι· τὸν γὰρ Ξέρξην, εἰ πάλιν παραγενηθείη                     μετὰ μειζόνων δυνάμεων, ἕξειν ἑτοίμους πόλεις τετειχισμένας ἐκτὸς                     Πελοποννήσου, ἐξ ὧν ὁρμώμενον ῥᾳδίως καταπολεμήσειν τοὺς ̔́ελληνασ.                     οὐ πειθομένων δ΄ αὐτῶν, οἱ πρέσβεις προσιόντες τοῖς οἰκοδομοῦσι                     προσέταττον ἀφίστασθαι τῶν ἔργων τὴν ταχίστην. ἀπορουμένων δὲ τῶν ̓αθηναίων ὅ,τι χρὴ πράττειν,                     Θεμιστοκλῆσ, ἀποδοχῆς τότε παρ΄ αὐτοῖς τυγχάνων τῆς μεγίστησ,                     συνεβούλευεν ἔχειν ἡσυχίαν· ἐὰν γὰρ βιάζωνται, ῥᾳδίως τοὺς                     Λακεδαιμονίους μετὰ τῶν Πελοποννησίων στρατεύσαντας κωλύσειν αὐτοὺς                     τειχίζειν τὴν πόλιν. ἐν ἀπορρήτοις δὲ                     τῇ βουλῇ προεῖπεν, ὡς αὐτὸς μὲν μετά τινων ἄλλων πορεύσεται                     πρεσβευτὴς εἰς Λακεδαίμονα, διδάξων τοὺς Λακεδαιμονίους περὶ τοῦ                     τειχισμοῦ, τοῖς δὲ ἄρχουσι παρήγγειλεν, ὅταν ἐκ Λακεδαίμονος ἔλθωσι                     πρέσβεις εἰς τὰς ̓αθήνασ, παρακατέχειν αὐτούσ, ἕως ἂν αὐτὸς ἐκ                     τῆς Λακεδαίμονος ἀνακάμψῃ, ἐν τοσούτῳ δὲ πανδημεὶ τειχίζειν τὴν                     πόλιν, καὶ τούτῳ τῷ τρόπῳ κρατήσειν αὐτοὺς ἀπεφαίνετο τῆς                     προθέσεωσ. ὑπακουσάντων δὲ τῶν ̓αθηναίων, οἱ μὲν περὶ τὸν Θεμιστοκλέα                     πρέσβεις προῆγον εἰς τὴν Σπάρτην, οἱ δὲ ̓αθηναῖοι μετὰ μεγάλης                     σπουδῆς ᾠκοδόμουν τὰ τείχη, οὔτ΄ οἰκίας οὔτε τάφου φειδόμενοι.                     συνελαμβάνοντο δὲ τῶν ἔργων οἵ τε παῖδες καὶ αἱ γυναῖκες καὶ                     καθόλου πᾶς ξένος καὶ δοῦλοσ, οὐδενὸς ἀπολειπομένου τῆς προθυμίασ.                         παραδόξως δὲ τῶν ἔργων ἀνυομένων                     διά τε τὰς πολυχειρίας καὶ τὰς τῶν ἁπάντων προθυμίασ, ὁ μὲν                     Θεμιστοκλῆς ἀνακληθεὶς ὑπὸ τῶν ἀρχόντων καὶ ἐπιτιμηθεὶς περὶ τῆς                     τειχοποιίας ἠρνήσατο τὴν οἰκοδομίαν, καὶ παρεκάλεσε τοὺς ἄρχοντας μὴ                     πιστεύειν κεναῖς φήμαισ, ἀλλ΄ ἀποστέλλειν πρέσβεις ἀξιοπίστους εἰς                     τὰς ̓αθήνασ· διὰ γὰρ τούτων εἴσεσθαι τἀληθέσ· καὶ τούτων ἐγγυητὴν                     ἑαυτὸν παρεδίδου καὶ τοὺς μεθ΄ ἑαυτοῦ συμπρεσβεύοντασ. πεισθέντες δὲ οἱ Λακεδαιμόνιοι τοὺς μὲν περὶ τὸν                     Θεμιστοκλέα παρεφύλαττον, εἰς δὲ τὰς ̓αθήνας ἀπέστειλαν τοὺς                     ἐπιφανεστάτους κατασκεψομένουσ, περὶ ὧν ἦν χρεία πολυπραγμονῆσαι. τοῦ                     δὲ χρόνου διεξελθόντοσ, οἱ μὲν ̓αθηναῖοι τὸ τεῖχος ἔφθασαν ἐφ΄                     ἱκανὸν κατεσκευακότεσ, τοὺς δὲ τῶν Λακεδαιμονίων πρέσβεις ἐλθόντας                     εἰς τὰς ̓αθήνας καὶ μετ΄ ἀνατάσεων καὶ ἀπειλῶν ἐπιτιμῶντας                     παρέδωκαν εἰς φυλακήν, φήσαντες τότε ἀφήσειν, ὅταν κἀκεῖνοι τοὺς                     περὶ Θεμιστοκλέα πρέσβεις ἀπολύσωσι. τούτῳ δὲ τῷ τρόπῳ καταστρατηγηθέντες οἱ Λάκωνες ἠναγκάσθησαν                     ἀπολῦσαι τοὺς ̓αθηναίων πρέσβεισ, ἵνα τοὺς ἰδίους ἀπολάβωσιν. ὁ                     δὲ Θεμιστοκλῆς τοιούτῳ στρατηγήματι τειχίσας τὴν πατρίδα συντόμως καὶ                     ἀκινδύνωσ, μεγάλης ἀποδοχῆς ἔτυχε παρὰ τοῖς πολίταισ. ἅμα δὲ τούτοις                     πραττομένοις ̔ρωμαίοις πρὸς Αἰκολανοὺς καὶ τοὺς τὸ Τοῦσκλον                     κατοικοῦντας συνέστη πόλεμοσ, καὶ πρὸς μὲν Αἰκολανοὺς μάχην                     συνάψαντες ἐνίκησαν καὶ πολλοὺς τῶν πολεμίων ἀνεῖλον, μετὰ δὲ ταῦτα                     τὸ Τοῦσκλον ἐξεπολιόρκησαν καὶ τὴν τῶν Αἰκολανῶν πόλιν                     ἐχειρώσαντο. τοῦ δ΄ ἐνιαυσίου χρόνου διεληλυθότος                     ̓αθήνησι μὲν ἦν ἄρχων ̓αδείμαντοσ, ἐν ̔ρώμῃ δὲ κατεστάθησαν                     ὕπατοι Μάρκος Φάβιος Οὐιβλανὸς καὶ Λεύκιος Οὐαλέριος Πόπλιοσ.                     ἐπὶ δὲ τούτων Θεμιστοκλῆς διὰ τὴν στρατηγίαν καὶ ἀγχίνοιαν                     ἀποδοχῆς ἔτυχεν οὐ μόνον παρὰ τοῖς πολίταισ, ἀλλὰ καὶ παρὰ πᾶσι                     τοῖς ̔́ελλησι. διὸ καὶ μετεωριζόμενος                     ἐπὶ τῇ δόξῃ πολὺ μείζοσιν ἄλλαις ἐπιβολαῖς ἐχρήσατο πρὸς                     αὔξησιν ἡγεμονίας ἀνηκούσαις τῇ πατρίδι. τοῦ γὰρ καλουμένου                     Πειραιῶς οὐκ ὄντος λιμένος κατ΄ ἐκείνους τοὺς χρόνουσ, ἀλλ΄                     ἐπινείῳ χρωμένων τῶν ̓αθηναίων τῷ προσαγορευομένῳ Φαληρικῷ,                     μικρῷ παντελῶς ὄντι, ἐπενόησε τὸν Πειραιᾶ κατασκευάζειν λιμένα,                     μικρᾶς μὲν προσδεόμενον κατασκευῆσ, δυνάμενον δὲ γενέσθαι λιμένα                     κάλλιστον καὶ μέγιστον τῶν κατὰ τὴν ̔ελλάδα. ἤλπιζεν οὖν τούτου προσγενομένου τοῖς ̓αθηναίοις                     δυνήσεσθαι τὴν πόλιν ἀντιποιήσασθαι τῆς κατὰ θάλατταν ἡγεμονίασ·                     τριήρεις γὰρ τότε πλείστας ἐκέκτηντο, καὶ διὰ τὴν συνέχειαν τῶν                     ναυμαχιῶν ἐμπειρίαν καὶ δόξαν μεγάλην τῶν ναυτικῶν ἀγώνων                     περιεπεποίηντο. πρὸς δὲ τούτοις τοὺς μὲν                     ̓́ιωνας ὑπελάμβανε διὰ τὴν συγγένειαν ἰδίους ἕξειν, τοὺς δὲ ἄλλους                     τοὺς κατὰ τὴν ̓ασίαν ̔́ελληνας δι΄ ἐκείνους ἐλευθερώσειν, ἀποκλινεῖν                     τε ταῖς εὐνοίαις πρὸς τοὺς ̓αθηναίους διὰ τὴν εὐεργεσίαν, τοὺς δὲ                     νησιώτας ἅπαντας καταπεπληγμένους τὸ μέγεθος τῆς ναυτικῆς δυνάμεως                     ἑτοίμως ταχθήσεσθαι μετὰ τῶν δυναμένων καὶ βλάπτειν καὶ ὠφελεῖν τὰ                     μέγιστα. τοὺς γὰρ Λακεδαιμονίους ἑώρα                     περὶ μὲν τὰς πεζὰς δυνάμεις εὖ κατεσκευασμένουσ, πρὸς δὲ τοὺς ἐν                     ταῖς ναυσὶν ἀγῶνας ἀφυεστάτουσ. ταῦτ΄ οὖν διαλογισάμενος ἔκρινε                     φανερῶς μὲν τὴν ἐπιβολὴν μὴ λέγειν, ἀκριβῶς γινώσκων τοὺς                     Λακεδαιμονίους κωλύσοντασ, ἐν ἐκκλησίᾳ δὲ διελέχθη τοῖς πολίταις                     ὅτι μεγάλων πραγμάτων καὶ συμφερόντων τῇ πόλει βούλεται γενέσθαι                     σύμβουλός τε καὶ εἰσηγητήσ, ταῦτα δὲ φανερῶς μὲν λέγειν μὴ                     συμφέρειν, δι΄ ὀλίγων δὲ ἀνδρῶν ἐπιτελεῖν προσήκειν· διόπερ ἠξίου                     τὸν δῆμον δύο ἄνδρας προχειρισάμενον οἷς ἂν μάλιστα πιστεύσῃ,                     τούτοις ἐπιτρέπειν περὶ τοῦ πράγματοσ. πεισθέντος δὲ τοῦ πλήθουσ, ὁ δῆμος εἵλετο δύο ἄνδρασ, ̓αριστείδην                     καὶ Ξάνθιππον, οὐ μόνον κατ΄ ἀρετὴν προκρίνας αὐτούσ, ἀλλὰ καὶ                     πρὸς τὸν Θεμιστοκλέα τούτους ὁρῶν ἁμιλλωμένους περὶ δόξης καὶ                     πρωτείων, καὶ διὰ τοῦτο ἀλλοτρίως ἔχοντας πρὸς αὐτόν. οὗτοι δὲ κατ΄ ἰδίαν ἀκούσαντες τοῦ                     Θεμιστοκλέους τὴν ἐπιβολήν, ἐδήλωσαν τῷ δήμῳ διότι καὶ μεγάλα καὶ                     συμφέροντα τῇ πόλει καὶ δυνατὰ καθέστηκε τὰ λεγόμενα ὑπὸ τοῦ                     Θεμιστοκλέουσ. τοῦδὲ δήμου θαυμάσαντος                     ἅμα τὸν ἄνδρα καὶ ὑποπτεύσαντος μήποτε τυραννίδα τινὰ                     κατασκευασόμενος ἑαυτῷ τηλικαύταις καὶ τοιαύταις ἐπιβολαῖς ἐγχειρῇ,                     φανερῶς αὐτὸν ἐκέλευον ἀποφαίνεσθαι τὰ δεδογμένα. ὁ δὲ πάλιν ἔφησε                     μὴ συμφέρειν τῷ δήμῳ φανερῶς δηλοῦσθαι περὶ τῶν ἐπινοηθέντων.                         πολλῷ δὲ μᾶλλον θαυμάσαντος τοῦ                     δήμου τὴν δεινότητα καὶ μεγαλοφροσύνην τἀνδρόσ, ἐκέλευον ἐν                     ἀπορρήτοις εἰπεῖν τῇ βουλῇ τὰ δεδογμένα· κἂν αὕτη κρίνῃ τὰ                     δυνατὰ λέγειν καὶ συμφέροντα, τότε ὡς ἂν συμβουλεύσῃ πρὸς τὸ τέλος                     ἄξειν αὐτοῦ τὴν ἐπιβολήν. διόπερ τῆς                     βουλῆς πυθομένης τὰ κατὰ μέροσ, καὶ κρινάσης λέγειν αὐτὸν τὰ                     συμφέροντα τῇ πόλει καὶ δυνατά, τὸ λοιπὸν ἤδη συγχωρήσαντος τοῦ                     δήμου μετὰ τῆς βουλῆς ἔλαβε τὴν ἐξουσίαν πράττειν ὅ,τι βούλεται.                     ἕκαστος δ΄ ἐκ τῆς ἐκκλησίας ἐχωρίζετο θαυμάζων μὲν τὴν ἀρετὴν                     τἀνδρόσ, μετέωρος δ΄ ὢν καὶ καραδοκῶν τὸ τέλος τῆς ἐπιβολῆσ.                         ὁ δὲ                     Θεμιστοκλῆς λαβὼν τὴν ἐξουσίαν τοῦ πράττειν, καὶ πᾶσαν ὑπουργίαν                     ἔχων ἑτοίμην τοῖς ἐγχειρουμένοισ, πάλιν ἐπενόησε καταστρατηγῆσαι                     τοὺς Λακεδαιμονίουσ· ᾔδει γὰρ ἀκριβῶς ὅτι καθάπερ ἐπὶ τοῦ τῆς                     πόλεως τειχισμοῦ διεκώλυσαν οἱ Λακεδαιμόνιοι, τὸν αὐτὸν τρόπον ἐπὶ                     τῆς κατασκευῆς τοῦ λιμένος ἐγχειρήσουσι διακόπτειν τῶν ̓αθηναίων τὰς                     ἐπιβολάσ. ἔδοξεν οὖν αὐτῷ πρὸς μὲν                     τοὺς Λακεδαιμονίους πρέσβεις ἀποστεῖλαι τοὺς διδάξοντας συμφέρειν τοῖς                     κοινοῖς τῆς ̔ελλάδος πράγμασιν ἔχειν ἀξιόχρεων λιμένα πρὸς τὴν ἀπὸ                     τῶν Περσῶν ἐσομένην στρατείαν. διὰ δὲ τούτου τοῦ τρόπου τοὺς                     Σπαρτιάτας ἀμβλυτέρους ποιήσας πρὸς τὸ κωλύειν, αὐτὸς εἴχετο τῶν                     ἔργων, καὶ τῶν πάντων συμφιλοτιμουμένων ταχέως συνέβη γενέσθαι καὶ                     παραδόξως κατασκευασθῆναι τὸν λιμένα. ἔπεισε δὲ τὸν δῆμον καθ΄ ἕκαστον ἐνιαυτὸν πρὸς ταῖς ὑπαρχούσαις                     ναυσὶν εἴκοσι τριήρεις προσκατασκευάζειν, καὶ τοὺς μετοίκους καὶ τοὺς                     τεχνίτας ἀτελεῖς ποιῆσαι, ὅπως ὄχλος πολὺς πανταχόθεν εἰς τὴν πόλιν                     κατέλθῃ καὶ πλείους τέχνας κατασκευάσωσιν εὐχερῶσ· ἀμφότερα γὰρ                     ταῦτα χρησιμώτατα πρὸς τὰς τῶν ναυτικῶν δυνάμεων κατασκευὰς ὑπάρχειν                     ἔκρινεν. οἱ μὲν οὖν ̓αθηναῖοι περὶ ταῦτα ἠσχολοῦντο. Λακεδαιμόνιοι δὲ Παυσανίαν τὸν ἐν Πλαταιαῖς                     στρατηγήσαντα καταστήσαντες ναύαρχον προσέταξαν ἐλευθεροῦν τὰς                     ̔ελληνίδας πόλεισ, ὅσαι βαρβαρικαῖς φυλακαῖς διέμενον ἔτι                     φρουρούμεναι. οὗτος δὲ πεντήκοντα μὲν                     τριήρεις ἐκ Πελοποννήσου λαβών, τριάκοντα δὲ παρ΄ ̓αθηναίων                     μεταπεμψάμενοσ, ὧν ̓αριστείδης ἡγεῖτο, πρῶτον μὲν εἰς τὴν Κύπρον                     ἔπλευσε καὶ τῶν πόλεων τὰς ἔτι φρουρὰς ἐχούσας Περσικὰς                     ἠλευθέρωσε, μετὰ δὲ ταῦτα πλεύσας ἐπὶ                     τὸν ̔ελλήσποντον Βυζάντιον μὲν ὑπὸ Περσῶν κρατούμενον ἐχειρώσατο,                     καὶ τῶν ἄλλων βαρβάρων οὓς μὲν ἀνελὼν, οὓς δ΄ ἐκβαλὼν ἠλευθέρωσε                     τὴν πόλιν, πολλοὺς δ΄ ἐν αὐτῇ Περσῶν ἀξιολόγους ζωγρήσας ἄνδρας                     παρέδωκεν εἰς φυλακὴν Γογγύλῳ τῷ ̓ερετριεῖ, τῷ μὲν λόγῳ πρὸς                     τιμωρίαν τηρήσοντι, τῷ δ΄ ἔργῳ διασώσοντι πρὸς Ξέρξην· συνετέθειτο                     γὰρ δι΄ ἀπορρήτων φιλίαν πρὸς τὸν βασιλέα, καὶ τὴν θυγατέρα τοῦ                     Ξέρξου γαμεῖν ἔμελλεν, ἵνα προδῷ τοὺς ̔́ελληνασ. ἦν δ΄ ὁ ταῦτα πραττόμενος ̓αρτάβαζος στρατηγόσ, καὶ                     χρημάτων πλῆθος ἐχορήγει λάθρᾳ τῷ Παυσανίᾳ πρὸς τὸ διὰ τούτων                     φθείρειν τοὺς εὐθέτους τῶν ̔ελλήνων. ἐγένετο δὲ καταφανὴς καὶ                     τιμωρίας ἔτυχε τοιῷδέ τινι τρόπῳ. ζηλώσαντος γὰρ αὐτοῦ τὴν Περσικὴν τρυφὴν καὶ τυραννικῶς                     προσφερομένου τοῖς ὑποτεταγμένοισ, χαλεπῶς ἔφερον ἅπαντεσ, μάλιστα δὲ                     οἱ τεταγμένοι τῶν ̔ελλήνων ἐπί τινος ἡγεμονίασ. διόπερ τῶν κατὰ τὴν στρατιὰν καὶ κατὰ ἔθνη καὶ                     κατὰ πόλεις ἀλλήλοις ὁμιλούντων καὶ τοῦ Παυσανίου τῆς βαρύτητος                     καταλαλούντων, Πελοποννήσιοί τινες μὲν καταλιπόντες αὐτὸν εἰς                     Πελοπόννησον ἀπέπλευσαν, καὶ πρέσβεις ἀποστείλαντες κατηγόρουν τοῦ                     Παυσανίου, ̓αριστείδης δὲ ὁ ̓αθηναῖος τῷ καιρῷ χρώμενος ἐμφρόνως                     ἐν ταῖς κοινολογίαις ἀνελάμβανε τὰς πόλεις καὶ διὰ τῆς ὁμιλίας                     προσαγόμενος ἰδίας ἐποίησε τοῖς ̓αθηναίοισ. ἔτι δὲ μᾶλλον συνήργησε                     καὶ τὸ αὐτόματον τοῖς ̓αθηναίοις διὰ ταύτας τὰς αἰτίασ. Παυσανίας ἦν                     συντεθειμένος ὥστε τοὺς τὰς ἐπιστολὰς παρ΄ αὐτοῦ κομίζοντας πρὸς τὸν                     βασιλέα μὴ ἀνακάμπτειν μηδὲ γίνεσθαι μηνυτὰς τῶν ἀπορρήτων· δι΄ ἣν                     αἰτίαν ἀναιρουμένων αὐτῶν ὑπὸ τῶν ἀπολαμβανόντων τὰς ἐπιστολὰς                     συνέβαινε μηδένα διασώζεσθαι. ἃ δὴ                     συλλογισάμενός τις τῶν βιβλιαφόρων ἀνέῳξε τὰς ἐπιστολάσ, καὶ γνοὺς                     ἀληθὲς ὂν τὸ περὶ τὴν ἀναίρεσιν τῶν κομιζόντων τὰ γράμματα,                     ἀνέδωκε τοῖς ἐφόροις τὰς ἐπιστολάσ. τούτων δὲ ἀπιστούντων διὰ τὸ ἀνεῳγμένας αὐτοῖς τὰς ἐπιστολὰς                     ἀναδεδόσθαι, καὶ πίστιν ἑτέραν βεβαιοτέραν ζητούντων, ἐπηγγείλατο                     παραδώσειν αὐτὸν ὁμολογοῦντα. πορευθεὶς                     οὖν ἐπὶ Ταίναρον καὶ καθεζόμενος ἐπὶ τῷ τοῦ Ποσειδῶνος ἱερῷ                     διπλῆν σκηνὴν περιεβάλετο, καὶ τοὺς μὲν ἐφόρους καὶ τῶν ἄλλων                     Σπαρτιατῶν τινας κατέκρυψε, τοῦ δὲ Παυσανίου παραγενομένου πρὸς αὐτὸν                     καὶ πυνθανομένου τὴν αἰτίαν τῆς ἱκετείασ, ἐμέμψατο αὐτῷ καθ΄ ὅσον                     εἰς τὴν ἐπιστολὴν ἐνέγραψε τὸν κατ΄ αὐτοῦ θάνατον. τοῦ δὲ Παυσανίου φήσαντος μεταμελεῖσθαι καὶ                     συγγνώμην αἰτουμένου τοῖς ἀγνοηθεῖσιν, ἔτι δὲ δεηθέντος ὅπως                     συγκρύψῃ, καὶ δωρεὰς μεγάλας ὑπισχνουμένου, αὐτοὶ μὲν διελύθησαν, οἱ                     δ΄ ἔφοροι καὶ οἱ μετ΄ αὐτῶν ἀκριβῶς μαθόντες τἀληθὲς τότε μὲν                     ἡσυχίαν ἔσχον, ὕστερον δὲ τῶν Λακεδαιμονίων τοῖς ἐφόροις                     συλλαμβανόντων, προαισθόμενος ἔφθασε καὶ κατέφυγεν εἰς ἱερὸν τὸ τῆς                     ̓αθηνᾶς τῆς Χαλκιοίκου. ἀπορουμένων δὲ                     τῶν Λακεδαιμονίων εἰ τιμωρήσονται τὸν ἱκέτην, λέγεται τὴν μητέρα τοῦ                     Παυσανίου καταντήσασαν εἰς τὸ ἱερὸν ἄλλο μὲν μηδὲν μήτ΄ εἰπεῖν                     μήτε πρᾶξαι, πλίνθον δὲ βαστάσασαν ἀναθεῖναι κατὰ τὴν εἰς τὸ ἱερὸν                     εἴσοδον, καὶ τοῦτο πράξασαν ἐπανελθεῖν εἰς τὴν ἰδίαν οἰκίαν.                         τοὺς δὲ Λακεδαιμονίους τῇ τῆς                     μητρὸς κρίσει συνακολουθήσαντας ἐνοικοδομῆσαι τὴν εἴσοδον, καὶ τούτῳ                     τῷ τρόπῳ συναναγκάσαι τὸν Παυσανίαν λιμῷ καταστρέψαι τὸν βίον. τὸ                     μὲν οὖν σῶμα τοῦ τελευτήσαντος συνεχωρήθη τοῖς προσήκουσι καταχῶσαι,                     τὸ δὲ δαιμόνιον τῆς τῶν ἱκετῶν σωτηρίας καταλυθείσης ἐπεσήμηνε·                         τῶν γὰρ Λακεδαιμονίων περί τινων                     ἄλλων ἐν Δελφοῖς χρηστηριαζομένων, ὁ θεὸς ἔδωκε χρησμὸν κελεύων                     ἀποκαταστῆσαι τῇ θεῷ τὸν ἱκέτην. διόπερ οἱ Σπαρτιᾶται τὴν μαντείαν ἀδύνατον νομίζοντες εἶναι,                     ἠπόρουν ἐφ΄ ἱκανὸν χρόνον, οὐ δυνάμενοι ποιῆσαι τὸ προσταττόμενον                     ὑπὸ τοῦ θεοῦ· ὅμως δ΄ ἐκ τῶν ἐνδεχομένων βουλευσάμενοι κατεσκεύασαν                     εἰκόνας δύο τοῦ Παυσανίου χαλκᾶσ, καὶ ἀνέθηκαν εἰς τὸ ἱερὸν τῆς                     ̓αθηνᾶσ. ἡμεῖς δὲ παρ΄ ὅλην τὴν ἱστορίαν                     εἰωθότες τῶν ἀγαθῶν ἀνδρῶν διὰ τῶν ἐπιλεγομένων ἐπαίνων αὔξειν                     τὴν δόξαν, τοῖς δὲ φαύλοις ἐπὶ τῆς τελευτῆς ἐπιφθέγγεσθαι τὰς                     ἁρμοζούσας βλασφημίασ, οὐκ ἐάσομεν τὴν Παυσανίου κακίαν καὶ                     προδοσίαν ἀκατηγόρητον. τίς γὰρ οὐκ ἂν                     θαυμάσαι τούτου τὴν ἄνοιαν, ὃς εὐεργέτης γενόμενος τῆς ̔ελλάδος                     καὶ νικήσας τὴν ἐν Πλαταιαῖς μάχην καὶ πολλὰς ἄλλας ἐπαινουμένας                     πράξεις ἐπιτελεσάμενοσ, οὐχ ὅπως τὸ παρὸν ἀξίωμα διεφύλαξεν, ἀλλ΄                     ἀγαπήσας τῶν Περσῶν τὸν πλοῦτον καὶ τὴν τρυφήν, ἅπασαν τὴν                     προϋπάρχουσαν εὐδοξίαν κατῄσχυνεν; ἐπαρθεὶς γὰρ ταῖς εὐτυχίαις τὴν μὲν Λακωνικὴν ἀγωγὴν ἐστύγησε,                     τὴν δὲ τῶν Περσῶν ἀκολασίαν καὶ τρυφὴν ἐμιμήσατο, ὃν ἥκιστα                     ἐχρῆν ζηλῶσαι τὰ τῶν βαρβάρων ἐπιτηδεύματα· οὐ γὰρ ἑτέρων                     πεπυσμένοσ, ἀλλ΄ αὐτὸς ἔργῳ πεῖραν εἰληφὼς ἐγίνωσκε πόσῳ τῆς τῶν                     Περσῶν τρυφῆς ἡ πάτριος δίαιτα πρὸς ἀρετὴν διέφερεν. ἀλλὰ γὰρ αὐτὸς μὲν διὰ                     τὴν ἰδίαν κακίαν οὐ μόνον τῆς ἀξίας ἔτυχε τιμωρίασ, ἀλλὰ καὶ                     τοῖς πολίταις αἴτιος κατέστη τοῦ τὴν κατὰ θάλατταν ἡγεμονίαν                     ἀποβαλεῖν· ἐκ παραθέσεως γὰρ ἡ ̓αριστείδου στρατηγία παρὰ τοῖς                     συμμάχοις θεωρουμένη, καὶ διὰ τὴν εἰς τοὺς ὑποτεταγμένους ὁμιλίαν                     καὶ τὰς ἄλλας ἀρετάσ, ἐποίησε πάντας ὥσπερ ἀπὸ μιᾶς ὁρμῆς                     ἀποκλῖναι πρὸς τοὺς ̓αθηναίουσ. διὸ καὶ                     τοῖς μὲν ἐκ τῆς Σπάρτης πεμπομένοις ἡγεμόσιν οὐκέτι προσεῖχον,                     ̓αριστείδην δὲ θαυμάζοντες καὶ πάντα προθύμως ὑπακούοντες ἐποίησαν                     χωρὶς κινδύνου παραλαβεῖν τὴν κατὰ θάλατταν ἀρχήν. εὐθὺς οὖν ὁ μὲν                     ̓αριστείδης συνεβούλευε τοῖς συμμάχοις ἅπασι κοινὴν ἄγουσι σύνοδον                     ἀποδεῖξαι τὴν Δῆλον κοινὸν ταμιεῖον, καὶ τὰ χρήματα πάντα τὰ                     συναγόμενα εἰς ταύτην κατατίθεσθαι, πρὸς δὲ τὸν ἀπὸ τῶν Περσῶν                     ὑποπτευόμενον πόλεμον τάξαι φόρον ταῖς πόλεσι πάσαις κατὰ δύναμιν,                     ὥστε γίνεσθαι τὸ πᾶν ἄθροισμα ταλάντων πεντακοσίων καὶ ἑξήκοντα.                         ταχθεὶς δὲ ἐπὶ τὴν διάταξιν τῶν                     φόρων, οὕτως ἀκριβῶς καὶ δικαίως τὸν διαμερισμὸν ἐποίησεν ὥστε                     πάσας τὰς πόλεις εὐδοκῆσαι. διὸ καὶ δοκῶν ἕν τι τῶν ἀδυνάτων                     ἔργων συντετελεκέναι, μεγίστην ἐπὶ δικαιοσύνῃ δόξαν ἐκτήσατο καὶ                     διὰ τὴν ὑπερβολὴν τῆς δικαιοσύνης δίκαιος ἐπωνομάσθη. ὑφ΄ ἕνα δὲ καὶ τὸν αὐτὸν καιρὸν ἡ μὲν τοῦ                     Παυσανίου κακία τῆς κατὰ θάλατταν ἡγεμονίας ἐστέρησε τοὺς πολίτασ,                     ἡ ̓αριστείδου δὲ κατὰ πᾶν ἀρετὴ τὰς ̓αθήνας τὴν οὐκ οὖσαν                     στρατηγίαν ἐποίησε κτήσασθαι. ταῦτα μὲν οὖν ἐπράχθη κατὰ τοῦτον τὸν                     ἐνιαυτόν. ἐπ΄ ἄρχοντος δ΄ ̓αθήνησι Φαίδωνος                     ̓ολυμπιὰς μὲν ἤχθη ἕκτη πρὸς ταῖς ἑβδομήκοντα, καθ΄ ἣν ἐνίκα                     στάδιον Σκαμάνδριος Μυτιληναῖοσ, ἐν ̔ρώμῃ δ΄ ὑπῆρχον ὕπατοι                     Καίσων Φάβιος καὶ Σπόριος Φούριος Μενέλλαιοσ. ἐπὶ δὲ τούτων Λεωτυχίδας ὁ τῶν Λακεδαιμονίων                     βασιλεὺς ἐτελεύτησεν ἄρξας ἔτη εἴκοσι καὶ δύο, τὴν δὲ ἀρχὴν                     διαδεξάμενος ̓αρχίδαμος ἐβασίλευσεν ἔτη τετταράκοντα καὶ δύο.                     ἐτελεύτησε δὲ καὶ ̓αναξίλας ὁ ̔ρηγίου καὶ Ζάγκλης τύραννοσ,                     δυναστεύσας ἔτη δέκα ὀκτώ, τὴν δὲ τυραννίδα διεδέξατο Μίκυθοσ,                     πιστευθεὶς ὥστε ἀποδοῦναι τοῖς τέκνοις τοῦ τελευτήσαντος οὖσι νέοις                     τὴν ἡλικίαν. ̔ιέρων δὲ ὁ βασιλεὺς τῶν                     Συρακοσίων μετὰ τὴν τοῦ Γέλωνος τελευτὴν τὸν μὲν ἀδελφὸν Πολύζηλον                     ὁρῶν εὐδοκιμοῦντα παρὰ τοῖς Συρακοσίοισ, καὶ νομίζων αὐτὸν ἔφεδρον                     ὑπάρχειν τῆς βασιλείασ, ἔσπευδεν ἐκποδὼν ποιήσασθαι, αὐτὸς δὲ                     ξενολογῶν καὶ περὶ αὑτὸν σύστημα ξένων παρασκευάζων ὑπελάμβανεν                     ἀσφαλῶς καθέξειν τὴν βασιλείαν. διὸ καὶ                     Συβαριτῶν πολιορκουμένων ὑπὸ Κροτωνιατῶν καὶ δεομένων βοηθῆσαι,                     στρατιώτας πολλοὺς κατέγραψεν εἰς τὴν στρατιάν, ἣν παρεδίδου                     Πολυζήλῳ τἀδελφῷ νομίζων αὐτὸν ὑπὸ τῶν Κροτωνιατῶν                     ἀναιρεθήσεσθαι. τοῦ δὲ Πολυζήλου πρὸς                     τὴν στρατείαν οὐχ ὑπακούσαντος διὰ τὴν ῥηθεῖσαν ὑποψίαν, δι΄ ὀργῆς                     εἶχε τὸν ἀδελφόν, καὶ φυγόντος πρὸς Θήρωνα τὸν ̓ακραγαντίνων                     τύραννον, καταπολεμῆσαι τοῦτον παρεσκευάζετο. μετὰ δὲ ταῦτα Θρασυδαίου τοῦ Θήρωνος ἐπιστατοῦντος                     τῆς τῶν ̔ιμεραίων πόλεως βαρύτερον τοῦ καθήκοντοσ, συνέβη τοὺς                     ̔ιμεραίους ἀπαλλοτριωθῆναι παντελῶς ἀπ΄ αὐτοῦ. πρὸς μὲν οὖν τὸν πατέρα πορεύεσθαί τε καὶ                     κατηγορεῖν ἀπεδοκίμαζον, νομίζοντες οὐχ ἕξειν ἴσον ἀκουστήν· πρὸς                     δὲ τὸν ̔ιέρωνα πρέσβεις ἀπέστειλαν κατηγοροῦντες τοῦ Θρασυδαίου καὶ                     ἐπαγγελλόμενοι τήν τε πόλιν ἐκείνῳ παραδώσειν καὶ συνεπιθήσεσθαι τοῖς                     περὶ τὸν Θήρωνα. ὁ δὲ ̔ιέρων κρίνας                     εἰρηνικῶς διαλύσασθαι πρὸς τὸν Θήρωνα, προύδωκε τοὺς ̔ιμεραίους καὶ                     τὰ βεβουλευμένα λαθραίως ἐμήνυσεν. διόπερ Θήρων ἐξετάσας τὰ κατὰ                     τὴν βουλήν, καὶ τὴν μήνυσιν ἀληθινὴν εὑρίσκων, πρὸς μὲν τὸν                     ̔ιέρωνα διελύσατο καὶ τὸν Πολύζηλον εἰς τὴν προϋπάρχουσαν εὔνοιαν                     ἀποκατέστησε, τῶν δὲ ̔ιμεραίων τοὺς ἐναντίους πολλοὺς ὄντας                     συλλαβὼν ἀπέσφαξεν. ̔ιέρων δὲ τούς τε                     Ναξίους καὶ τοὺς Καταναίους ἐκ τῶν πόλεων ἀναστήσασ, ἰδίους                     οἰκήτορας ἀπέστειλεν, ἐκ μὲν Πελοποννήσου πεντακισχιλίους ἀθροίσασ,                     ἐκ δὲ Συρακουσῶν ἄλλους τοσούτους προσθείσ· καὶ τὴν μὲν Κατάνην                     μετωνόμασεν Αἴτνην, τὴν δὲ χώραν οὐ μόνον τὴν Καταναίαν, ἀλλὰ καὶ                     πολλὴν τῆς ὁμόρου προσθεὶς κατεκληρούχησε, μυρίους πληρώσας οἰκήτορασ.                         τοῦτο δ΄ ἔπραξε σπεύδων ἅμα μὲν                     ἔχειν βοήθειαν ἑτοίμην ἀξιόλογον πρὸς τὰς ἐπιούσας χρείασ, ἅμα δὲ                     καὶ ἐκ τῆς γενομένης μυριάνδρου πόλεως τιμὰς ἔχειν ἡρωικάσ. τοὺς δὲ                     Ναξίους καὶ τοὺς Καταναίους ἐκ τῶν πατρίδων ἀνασταθέντας μετῴκισεν                     εἰς τοὺς Λεοντίνουσ, καὶ μετὰ τῶν ἐγχωρίων προσέταξε κατοικεῖν τὴν                     πόλιν. Θήρων δὲ μετὰ τὴν ̔ιμεραίων                     σφαγὴν ὁρῶν τὴν πόλιν οἰκητόρων δεομένην, συνῴκισεν εἰς ταύτην τούς                     τε Δωριεῖς καὶ τῶν ἄλλων τοὺς βουλομένους ἐπολιτογράφησεν. οὗτοι μὲν οὖν μετ΄ ἀλλήλων καλῶς                     πολιτευόμενοι διετέλεσαν ἔτη πεντήκοντα καὶ ὀκτώ· τότε δὲ τῆς πόλεως                     ὑπὸ Καρχηδονίων χειρωθείσης καὶ κατασκαφείσησ, διέμεινεν ἀοίκητος                     μέχρι τῶν καθ΄ ἡμᾶς καιρῶν. ἐπ΄ ἄρχοντος δ΄                     ̓αθήνησι Δρομοκλείδου ̔ρωμαῖοι μὲν κατέστησαν ὑπάτους Μάρκον                     Φάβιον καὶ Γναῖον Μάλλιον. ἐπὶ δὲ τούτων Λακεδαιμόνιοι τὴν τῆς                     θαλάττης ἡγεμονίαν ἀποβεβληκότες ἀλόγωσ, βαρέως ἔφερον· διὸ καὶ                     τοῖς ἀφεστηκόσιν ἀπ΄ αὐτῶν ̔́ελλησι χαλεπῶς ἔχοντεσ, ἠπείλουν                     ἐπιθήσειν αὐτοῖς τὴν προσήκουσαν τιμωρίαν. συναχθείσης δὲ τῆς γερουσίας ἐβουλεύοντο περὶ τοῦ                     πολέμου τοῦ πρὸς τοὺς ̓αθηναίους ὑπὲρ τῆς κατὰ θάλατταν ἡγεμονίασ.                         ὁμοίως δὲ καὶ τῆς κοινῆς ἐκκλησίας                     συναχθείσησ, οἱ μὲν νεώτεροι καὶ τῶν ἄλλων οἱ πολλοὶ φιλοτίμως                     εἶχον ἀνακτήσασθαι τὴν ἡγεμονίαν, νομίζοντεσ, ἐὰν αὐτὴν                     περιποιήσωνται, χρημάτων τε πολλῶν εὐπορήσειν καὶ καθόλου τὴν Σπάρτην                     μείζονα ποιήσεσθαι καὶ δυνατωτέραν, τούς τε τῶν ἰδιωτῶν οἴκους πολλὴν                     ἐπίδοσιν λήψεσθαι πρὸς εὐδαιμονίαν. ἀνεμιμνήσκοντο δὲ καὶ τῆς ἀρχαίας μαντείασ, ἐν ᾗ προσέταξεν                     αὐτοῖς ὁ θεὸς σκοπεῖν, ὅπως μὴ χωλὴν ἔχωσι τὴν ἡγεμονίαν, καὶ                     τὸν χρησμὸν ἔφασαν εἰς οὐδὲν ἕτερον ἢ τὸ παρὸν λέγειν· χωλὴν γὰρ                     αὐτοῖς ὑπάρξειν τὴν ἀρχήν, ἐὰν οὐσῶν δυεῖν ἡγεμονιῶν τὴν ἑτέραν                     ἀποβάλωσι. πάντων δὲ σχεδὸν τῶν πολιτῶν                     πρὸς ταύτην τὴν ὑπόθεσιν ὡρμημένων, καὶ τῆς γερουσίας συνεδρευούσης                     περὶ τούτων, οὐδεὶς ἤλπισεν οὐδένα τολμήσειν συμβουλεῦσαι ἕτερόν                     τι. τῶν δὲ ἐκ τῆς γερουσίας τισ, ὄνομα                     μὲν ̔ετοιμαρίδασ, τὸ δὲ γένος ἀφ΄ ̔ηρακλέους ὢν καὶ δι΄ ἀρετὴν                     ἀποδοχῆς τυγχάνων παρὰ τοῖς πολίταισ, ἐπεχείρησε συμβουλεύειν ἐᾶν                     τοὺς ̓αθηναίους ἐπὶ τῆς ἡγεμονίασ· μὴ συμφέρειν γὰρ τῇ Σπάρτῃ                     τῆς θαλάττης ἀμφισβητεῖν· πρὸς παράδοξον δὲ ὑπόθεσιν εἰπεῖν                     εὐπορήσας λόγους ἁρμόζοντασ, παρὰ τὴν προσδοκίαν ἔπεισε τὴν                     γερουσίαν καὶ τὸν δῆμον. τέλος δὲ οἱ                     Λακεδαιμόνιοι κρίναντες τὸν ̔ετοιμαρίδαν συμφέροντα λέγειν ἀπέστησαν                     τῆς περὶ τὸν πόλεμον πρὸς τοὺς ̓αθηναίους ὁρμῆσ. ̓αθηναῖοι δὲ τὸ μὲν πρῶτον προσεδόκων μέγαν πόλεμον                     ἕξειν πρὸς τοὺς Λακεδαιμονίους περὶ τῆς κατὰ θάλατταν ἡγεμονίασ,                     καὶ διὰ τοῦτο τριήρεις κατεσκεύαζον πλείους καὶ χρημάτων πλῆθος                     ἐπορίζοντο καὶ τοῖς συμμάχοις ἐπιεικῶς προσεφέροντο· ὡς δὲ τὰ                     δοχθέντα τοῖς Λακεδαιμονίοις ἐπύθοντο, τοῦ μὲν φόβου τοῦ κατὰ τὸν                     πόλεμον ἀπελύθησαν, περὶ δὲ τὴν αὔξησιν τῆς ἰδίας πόλεως                     ἠσχολοῦντο. ἐπ΄ ἄρχοντος δ΄ ̓αθήνησιν                     ̓ακεστορίδου ἐν ̔ρώμῃ τὴν ὕπατον ἀρχὴν διεδέξαντο Καίσων Φάβιος                     καὶ Τίτος Οὐεργίνιοσ. ἐπὶ δὲ τούτων ̔ιέρων μὲν ὁ βασιλεὺς τῶν                     Συρακοσίων, παραγενομένων πρὸς αὐτὸν πρέσβεων ἐκ Κύμης τῆς ̓ιταλίας                     καὶ δεομένων βοηθῆσαι πολεμουμένοις ὑπὸ Τυρρηνῶν θαλαττοκρατούντων,                     ἐξέπεμψεν αὐτοῖς συμμαχίαν τριήρεις ἱκανάσ. οἱ δὲ τῶν νεῶν τούτων ἡγεμόνες ἐπειδὴ κατέπλευσαν                     εἰς τὴν Κύμην, μετὰ τῶν ἐγχωρίων μὲν ἐναυμάχησαν πρὸς τοὺς                     Τυρρηνούσ, πολλὰς δὲ ναῦς αὐτῶν διαφθείραντες καὶ μεγάλῃ ναυμαχίᾳ                     νικήσαντεσ, τοὺς μὲν Τυρρηνοὺς ἐταπείνωσαν, τοὺς δὲ Κυμαίους                     ἠλευθέρωσαν τῶν φόβων, καὶ ἀπέπλευσαν ἐπὶ Συρακούσασ. ἐπ΄ ἄρχοντος δ΄ ̓αθήνησι Μένωνος ̔ρωμαῖοι μὲν                     ὑπάτους κατέστησαν Λεύκιον Αἰμίλιον Μάμερκον καὶ Γάιον Κορνήλιον                     Λέντουλον, κατὰ δὲ τὴν ̓ιταλίαν πόλεμος ἐνέστη Ταραντίνοις πρὸς                     τοὺς ̓ιάπυγασ· περὶ γὰρ ὁμόρου χώρας                     ἀμφισβητούντων πρὸς ἀλλήλουσ, ἐπὶ μέν τινας χρόνους διετέλουν                     ἁψιμαχοῦντες καὶ λεηλατοῦντες τὰς ἀλλήλων χώρασ, ἀεὶ δὲ μᾶλλον τῆς                     διαφορᾶς συναυξομένης καὶ πολλάκις φόνων γινομένων, τὸ τελευταῖον εἰς                     ὁλοσχερῆ φιλοτιμίαν ὥρμησαν. οἱ μὲν                     οὖν ̓ιάπυγες τήν τε παρ΄ αὑτῶν δύναμιν παρεσκευάζοντο καὶ τὴν παρὰ                     τῶν ὁμόρων συμμαχίαν συνέλαβον, καὶ τοὺς σύμπαντας ἤθροισαν ὑπὲρ                     τοὺς δισμυρίουσ· οἱ δὲ Ταραντῖνοι πυθόμενοι τὸ μέγεθος τῆς ἐπ΄                     αὐτοὺς ἠθροισμένης δυνάμεωσ, τούς τε πολιτικοὺς στρατιώτας ἤθροισαν                     καὶ ̔ρηγίνων συμμάχων ὄντων πολλοὺς προσελάβοντο. γενομένης δὲ μάχης ἰσχυρᾶς καὶ πολλῶν παρ΄                     ἀμφοτέροις πεσόντων, τὸ τελευταῖον οἱ ̓ιάπυγες ἐνίκησαν. τῶν δὲ                     ἡττηθέντων εἰς δύο μέρη σχισθέντων κατὰ τὴν φυγήν, καὶ τῶν μὲν εἰς                     Τάραντα τὴν ἀναχώρησιν ποιουμένων, τῶν δὲ εἰς τὸ ̔ρήγιον φευγόντων,                     παραπλησίως τούτοις καὶ οἱ ̓ιάπυγες ἐμερίσθησαν. οἱ μὲν οὖν τοὺς Ταραντίνους διώξαντες ὀλίγου                     διαστήματος ὄντος πολλοὺς τῶν ἐναντίων ἀνεῖλον, οἱ δὲ τοὺς                     ̔ρηγίνους διώκοντες ἐπὶ τοσοῦτον ἐφιλοτιμήθησαν ὥστε συνεισπεσεῖν                     τοῖς φεύγουσιν εἰς τὸ ̔ρήγιον καὶ τῆς πόλεως κυριεῦσαι. μετὰ δὲ ταῦτα ̓αθήνησι μὲν ἦρχε Χάρησ, ἐν ̔ρώμῃ                     δὲ ὕπατοι καθειστήκεσαν Τίτος Μινούνιος καὶ Γάιος ̔οράτιος                     Πολύειδοσ, ἤχθη δὲ παρ΄ ̓ηλείοις ̓ολυμπιὰς ἑβδομηκοστὴ καὶ ἑβδόμη,                     καθ΄ ἣν ἐνίκα στάδιον Δάνδης ̓αργεῖοσ. ἐπὶ δὲ τούτων κατὰ μὲν                     τὴν Σικελίαν Θήρων ὁ ̓ακραγαντίνων δυνάστης ἐτελεύτησεν ἄρξας ἔτη                     δέκα καὶ ἕξ, τὴν δὲ ἀρχὴν διεδέξατο Θρασυδαῖος ὁ υἱόσ. ὁ μὲν οὖν Θήρων τὴν ἀρχὴν ἐπιεικῶς                     διῳκηκώσ, καὶ ζῶν μεγάλης ἀποδοχῆς ἐτύγχανε παρὰ τοῖς πολίταις καὶ                     τελευτήσας ἡρωικῶν ἔτυχε τιμῶν, ὁ δὲ υἱὸς αὐτοῦ καὶ ζῶντος ἔτι                     τοῦ πατρὸς βίαιος ἦν καὶ φονικὸς καὶ τελευτήσαντος ἦρχε τῆς                     πατρίδος παρανόμως καὶ τυραννικῶσ. διὸ                     καὶ ταχέως ἀπιστηθεὶς ὑπὸ τῶν ὑποτεταγμένων διετέλεσεν                     ἐπιβουλευόμενος καὶ βίον ἔχων μισούμενον· ὅθεν ταχέως τῆς ἰδίας                     παρανομίας οἰκείαν ἔσχε τὴν τοῦ βίου καταστροφήν. μετὰ γὰρ τὴν τοῦ                     πατρὸς Θήρωνος τελευτὴν πολλοὺς μισθοφόρους ἀθροίσας καὶ τῶν                     ̓ακραγαντίνων καὶ ̔ιμεραίων προσκαταλέξασ, τοὺς ἅπαντας ἤθροισεν                     ὑπὲρ τοὺς δισμυρίους ἱππεῖς καὶ πεζούσ. μετὰ δὲ τούτων μέλλοντος αὐτοῦ πολεμεῖν τοῖς Συρακοσίοισ, ̔ιέρων                     ὁ βασιλεὺς παρασκευασάμενος δύναμιν ἀξιόλογον ἐστράτευσεν ἐπὶ τὸν                     ̓ακράγαντα. γενομένης δὲ μάχης ἰσχυρᾶς πλεῖστοι παραταξαμένων                     ̔ελλήνων πρὸς ̔́ελληνας ἔπεσον. τῇ μὲν                     οὖν μάχῃ ἐπροτέρησαν οἱ Συρακόσιοι, κατεκόπησαν δὲ τῶν μὲν                     Συρακοσίων εἰς δισχιλίουσ, τῶν δὲ ἄλλων ὑπὲρ τοὺς τετρακισχιλίουσ.                     μετὰ δὲ ταῦτα Θρασυδαῖος μὲν ταπεινωθεὶς ἐξέπεσεν ἐκ τῆς ἀρχῆσ,                     καὶ φυγὼν εἰς Μεγαρεῖς τοὺς Νισαίους καλουμένουσ, ἐκεῖ θανάτου                     καταγνωσθεὶς ἐτελεύτησεν· οἱ δ΄ ̓ακραγαντῖνοι κομισάμενοι τὴν                     δημοκρατίαν, διαπρεσβευσάμενοι πρὸς ̔ιέρωνα τῆς εἰρήνης ἔτυχον.                         κατὰ δὲ τὴν ̓ιταλίαν ̔ρωμαίοις πρὸς                     Οὐηιεντανοὺς ἐνστάντος πολέμου μεγάλη μάχη συνέστη περὶ τὴν                     ὀνομαζομένην Κρεμέραν. τῶν δὲ ̔ρωμαίων ἡττηθέντων συνέβη πολλοὺς                     αὐτῶν πεσεῖν, ὧν φασί τινες τῶν συγγραφέων καὶ τοὺς Φαβίους τοὺς                     τριακοσίουσ, συγγενεῖς ἀλλήλων ὄντας καὶ διὰ τοῦτο μιᾷ                     περιειλημμένους προσηγορίᾳ. ταῦτα μὲν οὖν ἐπράχθη κατὰ τοῦτον τὸν                     ἐνιαυτόν. ἐπ΄ ἄρχοντος δ΄ ̓αθήνησι Πραξιέργου                     ̔ρωμαῖοι μὲν ὑπάτους κατέστησαν Αὖλον Οὐεργίνιον Τρίκοστον καὶ                     Γάιον Σερουίλιον Στροῦκτον. ἐπὶ δὲ τούτων ̓ηλεῖοι μὲν πλείους καὶ                     μικρὰς πόλεις οἰκοῦντες εἰς μίαν συνῳκίσθησαν τὴν ὀνομαζομένην                     ̓͂ηλιν. Λακεδαιμόνιοι δὲ ὁρῶντες τὴν                     μὲν Σπάρτην διὰ τὴν Παυσανίου τοῦ στρατηγοῦ προδοσίαν ταπεινῶς                     πράττουσαν, τοὺς δὲ ̓αθηναίους εὐδοκιμοῦντας διὰ τὸ μηδένα παρ΄                     αὐτοῖς πολίτην ἐπὶ προδοσίᾳ κατεγνῶσθαι, ἔσπευδον τὰς ̓αθήνας ταῖς                     ὁμοίαις περιβαλεῖν διαβολαῖσ. διόπερ                     εὐδοκιμοῦντος παρ΄ αὐτοῖς Θεμιστοκλέους καὶ μεγάλην δόξαν ἔχοντος                     ἐπ΄ ἀρετῇ, κατηγόρησαν προδοσίαν αὐτοῦ, φάσκοντες φίλον γενέσθαι τοῦ                     Παυσανίου μέγιστον, καὶ μετὰ τούτου συντεθεῖσθαι κοινῇ προδοῦναι τὴν                     ̔ελλάδα τῷ Ξέρξῃ. διελέγοντο δὲ καὶ                     τοῖς ἐχθροῖς τοῦ Θεμιστοκλέουσ, παροξύνοντες αὐτοὺς πρὸς τὴν                     κατηγορίαν, καὶ χρήματα ἔδοσαν, διδάσκοντες ὅτι Παυσανίας μὲν κρίνας                     προδιδόναι τοὺς ̔́ελληνας ἐδήλωσε τὴν ἰδίαν ἐπιβολὴν Θεμιστοκλεῖ                     καὶ παρεκάλεσε κοινωνεῖν τῆς προθέσεωσ, ὁ δὲ Θεμιστοκλῆς οὔτε                     προσεδέξατο τὴν ἔντευξιν οὔτε διαβάλλειν ἔκρινε δεῖν ἄνδρα φίλον.                         οὐ μὴν ἀλλὰ κατηγορηθεὶς ὁ                     Θεμιστοκλῆς τότε μὲν ἀπέφυγε τὴν τῆς προδοσίας κρίσιν. διὸ καὶ τὸ                     μὲν πρῶτον μετὰ τὴν ἀπόλυσιν μέγας ἦν παρὰ τοῖς ̓αθηναίοισ·                     ἠγάπων γὰρ αὐτὸν ἐπὶ τοῖς πεπραγμένοις διαφερόντως οἱ πολῖται· μετὰ                     δὲ ταῦτα οἱ μὲν φοβηθέντες αὐτοῦ τὴν ὑπεροχήν, οἱ δὲ φθονήσαντες                     τῇ δόξῃ, τῶν μὲν εὐεργεσιῶν ἐπελάθοντο, τὴν δ΄ ἰσχὺν αὐτοῦ καὶ                     τὸ φρόνημα ταπεινοῦν ἔσπευδον. πρῶτον μὲν οὖν αὐτὸν ἐκ τῆς πόλεως                     μετέστησαν, τοῦτον τὸν ὀνομαζόμενον ὀστρακισμὸν ἐπαγαγόντες αὐτῷ,                     ὃς ἐνομοθετήθη μὲν ἐν ταῖς ̓αθήναις μετὰ τὴν κατάλυσιν τῶν                     τυράννων τῶν περὶ Πεισίστρατον, ὁ δὲ νόμος ἐγένετο τοιοῦτοσ.                         ἕκαστος τῶν πολιτῶν εἰς ὄστρακον                     ἔγραφε τοὔνομα τοῦ δοκοῦντος μάλιστα δύνασθαι καταλῦσαι τὴν                     δημοκρατίαν· ᾧ δ΄ ἂν ὄστρακα πλείω γένηται, φεύγειν ἐκ τῆς                     πατρίδος ἐτέτακτο πενταετῆ χρόνον. νομοθετῆσαι δὲ ταῦτα δοκοῦσιν οἱ ̓αθηναῖοι, οὐχ ἵνα τὴν κακίαν                     κολάζωσιν, ἀλλ΄ ἵνα τὰ φρονήματα τῶν ὑπερεχόντων ταπεινότερα γένηται                     διὰ τὴν φυγήν. ὁ μὲν οὖν Θεμιστοκλῆς τὸν προειρημένον τρόπον                     ἐξοστρακισθεὶς ἔφυγεν ἐκ τῆς πατρίδος εἰς ̓́αργοσ· οἱ δὲ Λακεδαιμόνιοι πυθόμενοι περὶ τούτων, καὶ                     νομίσαντες παρὰ τῆς τύχης εἰληφέναι καιρὸν ἐπιθέσθαι τῷ                     Θεμιστοκλεῖ, πάλιν εἰς τὰς ̓αθήνας ἐξαπέστειλαν πρέσβεις                     κατηγοροῦντες τοῦ Θεμιστοκλέους ὅτι τῷ Παυσανίᾳ κεκοινώνηκε τῆς                     προδοσίασ, καὶ δεῖν ἔφασαν τῶν κοινῶν τῆς ̔ελλάδος ἀδικημάτων                     εἶναι τὴν κρίσιν οὐκ ἰδίᾳ παρὰ τοῖς ̓αθηναίοισ, ἀλλ΄ ἐπὶ τοῦ                     κοινοῦ συνεδρίου τῶν ̔ελλήνων, ὅπερ εἰώθει συνεδρεύειν κατ΄ ἐκεῖνον                     τὸν χρόνον. ὁ δὲ Θεμιστοκλῆς ὁρῶν τοὺς                     Λακεδαιμονίους σπεύδοντας διαβαλεῖν τὴν πόλιν τῶν ̓αθηναίων καὶ                     ταπεινῶσαι, τοὺς δ΄ ̓αθηναίους βουλομένους ἀπολογήσασθαι περὶ τῆς                     ἐπιφερομένης αἰτίασ, ὑπέλαβεν ἑαυτὸν παραδοθήσεσθαι τῷ κοινῷ                     συνεδρίῳ. τοῦτο δ΄ ᾔδει τὰς κρίσεις οὐ                     δικαίασ, ἀλλὰ πρὸς χάριν ποιούμενον τοῖς Λακεδαιμονίοισ, τεκμαιρόμενος                     ἔκ τε τῶν ἄλλων καὶ ἐξ ὧν ἐποιήσατο περὶ τῶν ἀριστείων· οὕτω                     γὰρ οἱ κύριοι τῆς ψήφου φθονερῶς διετέθησαν πρὸς τοὺς ̓αθηναίουσ,                     ὥστε πλείους τριήρεις αὐτῶν παρεσχημένων ἢ σύμπαντες οἱ                     ναυμαχήσαντες παρέσχοντο, οὐδὲν κρείττους αὐτοὺς ἐποίησαν τῶν ἄλλων                     ̔ελλήνων. διὰ ταῦτα δὴ συνέβη τὸν                     Θεμιστοκλέα τοῖς συνέδροις ἀπιστῆσαι. καὶ γὰρ ἐκ τῆς προγεγενημένης                     ἀπολογίας ἐν ταῖς ̓αθήναις ὑπὸ τοῦ Θεμιστοκλέους ἀφορμὰς εἶχον                     οἱ Λακεδαιμόνιοι πρὸς τὴν ὕστερον γενομένην κατηγορίαν. ὁ γὰρ Θεμιστοκλῆς ἀπολογούμενος ὡμολόγει μὲν                     τὸν Παυσανίαν πρὸς αὐτὸν ἐπιστολὰς ἀπεσταλκέναι παρακαλοῦντα                     μετασχεῖν τῆς προδοσίασ, καὶ τούτῳ μεγίστῳ χρησάμενος τεκμηρίῳ                     συνίστανεν, ὅτι οὐκ ἂν παρεκάλει Παυσανίας αὐτόν, εἰ μὴ πρὸς τὴν                     ἀξίωσιν ἀντέλεγε. διὰ δὲ ταῦτα, καθάπερ προειρήκαμεν, ἔφυγεν ἐξ                     ̓́αργους πρὸς ̓́αδμητον τὸν Μολοττῶν βασιλέα· καταφυγὼν δὲ πρὸς τὴν                     ἑστίαν ἱκέτης ἐγένετο. ὁ δὲ βασιλεὺς τὸ μὲν πρῶτον προσεδέξατο                     αὐτὸν φιλοφρόνως καὶ παρεκάλει θαρρεῖν καὶ τὸ σύνολον ἐπηγγέλλετο                     φροντιεῖν αὐτοῦ τῆς ἀσφαλείασ· ἐπεὶ δὲ                     οἱ Λακεδαιμόνιοι τοὺς ἐπιφανεστάτους Σπαρτιατῶν πρέσβεις                     ἀποστείλαντες πρὸς τὸν ̓́αδμητον ἐξῄτουν αὐτὸν πρὸς τιμωρίαν,                     ἀποκαλοῦντες προδότην καὶ λυμεῶνα τῆς ὅλης ̔ελλάδοσ, πρὸς δὲ                     τούτοις μὴ παραδιδόντος αὐτὸν πολεμήσειν ἔφασαν μετὰ πάντων τῶν                     ̔ελλήνων, τὸ τηνικαῦθ΄ ὁ βασιλεὺς φοβηθεὶς μὲν τὰς ἀπειλάσ, ἐλεῶν                     δὲ τὸν ἱκέτην καὶ τὴν ἐκ τῆς παραδόσεως αἰσχύνην ἐκκλίνων, ἔπειθε                     τὸν Θεμιστοκλέα τὴν ταχίστην ἀπιέναι λάθρᾳ τῶν Λακεδαιμονίων, καὶ                     χρυσοῦ πλῆθος ἐδωρήσατο αὐτῷ ἐφόδιον τῆς φυγῆσ. ὁ δὲ Θεμιστοκλῆς πάντοθεν ἐλαυνόμενος καὶ τὸ                     χρυσίον δεξάμενος ἔφυγε νυκτὸς ἐκ τῆς τῶν Μολοττῶν χώρασ,                     συμπράττοντος αὐτῷ πάντα τὰ πρὸς φυγὴν τοῦ βασιλέωσ· εὑρὼν δὲ δύο                     νεανίσκους Λυγκηστὰς τὸ γένοσ, ἐμπορικαῖς δὲ ἐργασίαις χρωμένουσ,                     καὶ διὰ τοῦτο τῶν ὁδῶν ἐμπείρως ἔχοντασ, μετὰ τούτων ἔφυγε.                         χρώμενος δὲ νυκτεριναῖς ὁδοιπορίαις                     ἔλαθε τοὺς Λακεδαιμονίουσ, καὶ διὰ τῆς τῶν νεανίσκων εὐνοίας τε καὶ                     κακοπαθείας κατήντησεν εἰς τὴν ̓ασίαν· ἐνταῦθα δ΄ ἔχων ἰδιόξενον,                     ὄνομα μὲν Λυσιθείδην, δόξῃ δὲ καὶ πλούτῳ θαυμαζόμενον, πρὸς τοῦτον                     κατέφυγεν. ὁ δὲ Λυσιθείδης ἐτύγχανε                     φίλος ὢν Ξέρξου τοῦ βασιλέως καὶ κατὰ τὴν διάβασιν τοῦ Ξέρξου τὴν                     δύναμιν τῶν Περσῶν ἅπασαν εἱστιακώσ. διόπερ συνήθειαν μὲν ἔχων                     πρὸς τὸν βασιλέα, τὸν δὲ Θεμιστοκλέα διὰ τὸν ἔλεον σῶσαι                     βουλόμενοσ, ἐπηγγείλατο αὐτῷ πάντα συμπράξειν. ἀξιοῦντος δὲ τοῦ Θεμιστοκλέους ἀγαγεῖν αὐτὸν πρὸς                     τὸν Ξέρξην, τὸ μὲν πρῶτον ἀντεῖπεν, ἀποφαινόμενος ὅτι κολασθήσεται                     διὰ τὰς κατὰ τῶν Περσῶν αὐτῷ γεγενημένας πράξεισ, μετὰ δὲ ταῦτα                     μαθὼν τὸ συμφέρον ὑπήκουσε, καὶ παραδόξως καὶ ἀσφαλῶς αὐτὸν                     διέσωσεν εἰς τὴν Περσίδα. ἔθους γὰρ                     ὄντος παρὰ τοῖς Πέρσαις τὸν ἄγοντα παλλακὴν τῷ βασιλεῖ κομίζειν                     ταύτην ἐπὶ ἀπήνης κεκρυμμένησ, καὶ τῶν ἀπαντώντων μηδένα                     πολυπραγμονεῖν μηδὲ κατ΄ ὄψιν ἀπαντῆσαι τῇ ἀγομένῃ, ἀφορμῇ ταύτῃ                     συνέβη χρήσασθαι πρὸς τὴν ἐπιβολὴν τὸν Λυσιθείδην. παρασκευασάμενος γὰρ τὴν ἀπήνην πολυτελέσι                     παραπετάσμασι κεκοσμημένην, εἰς ταύτην ἐνέθηκε τὸν Θεμιστοκλέα, καὶ                     μετὰ πάσης ἀσφαλείας διασώσας ἐνέτυχε τῷ βασιλεῖ, καὶ πεφυλαγμένως                     ὁμιλήσας ἔλαβε παρ΄ αὐτοῦ πίστεις μηδὲν ἀδικήσειν τὸν ἄνδρα.                     εἰσαγαγὼν δὲ αὐτὸν πρὸς τὸν βασιλέα, κἀκείνου δόντος τῷ                     Θεμιστοκλεῖ λόγον καὶ μαθόντος ὡς οὐδὲν ἠδίκησεν, ἀπελύθη τῆς                     τιμωρίασ. δόξας δὲ παραδόξως ὑπ΄ ἐχθροῦ διασεσῶσθαι, πάλιν εἰς μείζονας                     κινδύνους ἐνέπεσε διὰ τοιαύτας αἰτίασ· Μανδάνη Δαρείου μὲν ἦν                     θυγάτηρ τοῦ φονεύσαντος τοὺς μάγουσ, ἀδελφὴ δὲ γνησία τοῦ Ξέρξου,                     μεγίστης δ΄ ἀποδοχῆς τυγχάνουσα παρὰ τοῖς Πέρσαισ. αὕτη τῶν υἱῶν ἐστερημένη καθ΄ ὃν καιρὸν                     Θεμιστοκλῆς περὶ Σαλαμῖνα κατεναυμάχησε τὸν στόλον τῶν Περσῶν,                     χαλεπῶς ἔφερε τὴν ἀναίρεσιν τῶν τέκνων, καὶ διὰ τὸ μέγεθος τῆς                     συμφορᾶς ἠλεεῖτο παρὰ τοῖς πλήθεσιν. αὕτη πυθομένη τὴν παρουσίαν τοῦ Θεμιστοκλέουσ, ἦλθεν εἰς τὰ                     βασίλεια πενθίμην ἐσθῆτα λαβοῦσα, καὶ μετὰ δακρύων ἱκέτευε τὸν                     ἀδελφὸν ἐπιθεῖναι τιμωρίαν τῷ Θεμιστοκλεῖ. ὡς δ΄ οὐ προσεῖχεν                     αὐτῇ, περιῄει τοὺς ἀρίστους τῶν Περσῶν ἀξιοῦσα καὶ καθόλου τὰ                     πλήθη παροξύνουσα πρὸς τὴν τοῦ Θεμιστοκλέους τιμωρίαν. τοῦ δ΄ ὄχλου συνδραμόντος ἐπὶ τὰ βασίλεια καὶ μετὰ                     κραυγῆς ἐξαιτοῦντος ἐπὶ τιμωρίαν τὸν Θεμιστοκλέα, ὁ μὲν βασιλεὺς                     ἀπεκρίνατο δικαστήριον καταστήσειν ἐκ τῶν ἀρίστων Περσῶν, καὶ τὸ                     κριθὲν τεύξεσθαι συντελείασ· πάντων δὲ                     συνευδοκησάντων, καὶ δοθέντος ἱκανοῦ χρόνου εἰς τὴν παρασκευὴν τῆς                     κρίσεωσ, ὁ μὲν Θεμιστοκλῆς μαθὼν τὴν Περσίδα διάλεκτον, καὶ ταύτῃ                     χρησάμενος κατὰ τὴν ἀπολογίαν, ἀπελύθη τῶν ἐγκλημάτων. ὁ δὲ βασιλεὺς περιχαρὴς γενόμενος ἐπὶ τῇ                     σωτηρίᾳ τἀνδρὸς μεγάλαις αὐτὸν δωρεαῖς ἐτίμησε· γυναῖκα γὰρ αὐτῷ                     πρὸς γάμου κοινωνίαν ἔζευξε Περσίδα, εὐγενείᾳ τε καὶ κάλλει                     διαφέρουσαν, ἔτι δὲ κατ΄ ἀρετὴν ἐπαινουμένην, οἰκετῶν τε πλῆθος                        πρὸς διακονίαν καὶ παντοδαπῶν ἐκπωμάτων καὶ τὴν ἄλλην χορηγίαν πρὸς                     ἀπόλαυσιν καὶ τρυφὴν ἁρμόζουσαν. ἐδωρήσατο δ΄ αὐτῷ καὶ πόλεις τρεῖς πρὸς διατροφὴν καὶ ἀπόλαυσιν                     εὐθέτουσ, Μαγνησίαν μὲν τὴν ἐπὶ τῷ Μαιάνδρῳ, πλεῖστον τῶν κατὰ                     τὴν ̓ασίαν πόλεων ἔχουσαν σῖτον, εἰς ἄρτουσ, Μυοῦντα δὲ εἰς                     ὄψον, ἔχουσαν θάλατταν εὔιχθυν, Λάμψακον δέ, ἀμπελόφυτον ἔχουσαν                     χώραν πολλήν, εἰς οἶνον. Θεμιστοκλῆς μὲν οὖν ἀπολυθεὶς τοῦ παρ΄ ̔́ελλησι                     φόβου, καὶ παραδόξως ὑπὸ μὲν τῶν τὰ μέγιστα εὐεργετηθέντων                     φυγαδευθείσ, ὑπὸ δὲ τῶν τὰ δεινότατα παθόντων εὐεργετηθείσ, ἐν                     ταύταις ταῖς πόλεσι κατεβίωσε πάντων τῶν πρὸς ἀπόλαυσιν ἀγαθῶν                     εὐπορούμενοσ, καὶ τελευτήσας ἐν τῇ Μαγνησίᾳ ταφῆς ἔτυχεν                     ἀξιολόγου καὶ μνημείου τοῦ ἔτι νῦν διαμένοντοσ. ἔνιοι δὲ τῶν συγγραφέων φασὶ τὸν Ξέρξην                     ἐπιθυμήσαντα πάλιν στρατεύειν ἐπὶ τὴν ̔ελλάδα παρακαλεῖν τὸν                     Θεμιστοκλέα στρατηγεῖν ἐπὶ τοῦ πολέμου, τὸν δὲ συγχωρήσαντα περὶ                     τούτων πίστεις λαβεῖν ἐνόρκους μὴ στρατεύσειν ἐπὶ τοὺς ̔́ελληνας                     ἄνευ Θεμιστοκλέουσ. σφαγιασθέντος δὲ                     ταύρου καὶ τῶν ὅρκων γενομένων, τὸν Θεμιστοκλέα κύλικα τοῦ αἵματος                     πληρώσαντα ἐκπιεῖν καὶ παραχρῆμα τελευτῆσαι. καὶ τὸν μὲν Ξέρξην                     ἀποστῆναι τῆς ἐπιβολῆς ταύτησ, τὸν δὲ Θεμιστοκλέα διὰ τῆς ἰδίας                     τελευτῆς ἀπολογίαν ἀπολιπεῖν καλλίστην ὅτι καλῶς ἐπολιτεύθη τὰ πρὸς                     τοὺς ̔́ελληνασ. ἡμεῖς δὲ πάρεσμεν ἐπὶ τὴν τελευτὴν ἀνδρὸς μεγίστου τῶν ̔ελλήνων,                     περὶ οὗ πολλοὶ διαμφισβητοῦσι, πότερον οὗτος ἀδικήσας τὴν πατρίδα                     καὶ τοὺς ἄλλους ̔́ελληνας ἔφυγεν εἰς Πέρσασ, ἢ τοὐναντίον ἥ τε                     πόλις καὶ πάντες οἱ ̔́ελληνες εὐεργετηθέντες μεγάλα τῆς μὲν χάριτος                     ἐπελάθοντο, τὸν δ΄ εὐεργέτην ἤγαγον αὐτὸν ἀδίκως εἰς τοὺς                     ἐσχάτους κινδύνουσ. εἰ δέ τις χωρὶς                     φθόνου τήν τε φύσιν τἀνδρὸς καὶ τὰς πράξεις ἐξετάζοι μετ΄ ἀκριβείασ,                     εὑρήσει πάντων ὧν μνημονεύομεν ἀμφοτέροις τοῖς εἰρημένοις                     πεπρωτευκότα. διὸ καὶ θαυμάσειεν ἄν τις εἰκότωσ, εἰ στερῆσαι σφᾶς                     αὐτοὺς ἀνδρὸς τοιούτου τὴν φύσιν ἠθέλησαν. τίς γὰρ ἕτεροσ, τῆς                     Σπάρτης πλέον ἰσχυούσης καὶ τοῦ ναυτικοῦ τὴν ἡγεμονίαν ἔχοντος                     Εὐρυβιάδου τοῦ Σπαρτιάτου, ταῖς ἰδίαις πράξεσιν ἀφείλετ΄ ἂν τῆς                     Σπάρτης ταύτην τὴν δόξαν; τίνα δ΄ ἄλλον ἱστορήκαμεν μιᾷ πράξει                     ποιήσαντα διενεγκεῖν αὑτὸν μὲν τῶν ἡγεμόνων, τὴν δὲ πόλιν τῶν                     ̔ελληνίδων πόλεων, τοὺς δ΄ ̔́ελληνας τῶν βαρβάρων; ἐπὶ τίνος δὲ                     στρατηγοῦντος ἐλάττονας ἀφορμὰς ἢ μείζονας κινδύνους συνέβη γενέσθαι;                         τίς δὲ πρὸς ἅπασαν τὴν ἐκ τῆς                     ̓ασίας δύναμιν ἀναστάτῳ τῇ πόλει παραταχθεὶς ἐνίκησε; τίς δὲ τοῖς                     ἔργοις ἐν εἰρήνῃ τὴν πατρίδα δυνατὴν κατεσκεύασε τοιούτοισ; τίς δὲ                     πολέμου μεγίστου κατασχόντος αὐτὴν διέσωσε, μιᾷ δ΄ ἐπινοίᾳ τῇ περὶ                     τοῦ ζεύγματος γενομένῃ τὴν πεζὴν τῶν πολεμίων δύναμιν ἐξ ἡμίσους                     μέρους ἐταπείνωσεν, ὥστ΄ εὐχείρωτον γενέσθαι τοῖς ̔́ελλησι; διόπερ ὅταν τὸ μέγεθος τῶν ἔργων αὐτοῦ                     θεωρήσωμεν, καὶ σκοποῦντες τὰ κατὰ μέρος εὕρωμεν ἐκεῖνον μὲν ὑπὸ                     τῆς πόλεως ἠτιμασμένον, τὴν δὲ πόλιν διὰ τὰς ἐκείνου πράξεις                     ἐπαιρομένην, εἰκότως τὴν δοκοῦσαν εἶναι τῶν ἁπασῶν πόλεων σοφωτάτην                     καὶ ἐπιεικεστάτην χαλεπωτάτην πρὸς ἐκεῖνον εὑρίσκομεν γεγενημένην.                         περὶ μὲν                     οὖν τῆς Θεμιστοκλέους ἀρετῆς εἰ καὶ πεπλεονάκαμεν παρεκβάντεσ, ἀλλ΄                     οὖν οὐκ ἄξιον ἐκρίναμεν τὴν ἀρετὴν αὐτοῦ παραλιπεῖν                     ἀνεπισήμαντον· ἅμα δὲ τούτοις πραττομένοις κατὰ τὴν ̓ιταλίαν                     Μίκυθος μὲν ὁ τὴν δυναστείαν ἔχων ̔ρηγίου καὶ                     Ζάγκλης πόλιν ἔκτισε Πυξοῦντα. ἐπ΄                     ἄρχοντος δ΄ ̓αθήνησι Δημοτίωνος ̔ρωμαῖοι μὲν ὑπάτους κατέστησαν                     Πούπλιον Οὐαλέριον Ποπλικόλαν καὶ Γάιον Ναύτιον ̔ροῦφον. ἐπὶ δὲ                     τούτων ̓αθηναῖοι στρατηγὸν ἑλόμενοι Κίμωνα τὸν Μιλτιάδου καὶ                     δύναμιν ἀξιόλογον παραδόντεσ, ἐξέπεμψαν ἐπὶ τὴν παράλιον τῆς ̓ασίας                     βοηθήσοντα μὲν ταῖς συμμαχούσαις πόλεσιν, ἐλευθερώσοντα δὲ τὰς                     Περσικαῖς ἔτι φρουραῖς κατεχομένασ. οὗτος δὲ παραλαβὼν τὸν στόλον ἐν Βυζαντίῳ, καὶ καταπλεύσας ἐπὶ                     πόλιν τὴν ὀνομαζομένην ̓ηιόνα, ταύτην μὲν Περσῶν κατεχόντων                     ἐχειρώσατο, Σκῦρον δὲ Πελασγῶν ἐνοικούντων καὶ Δολόπων                     ἐξεπολιόρκησε, καὶ κτίστην ̓αθηναῖον καταστήσας κατεκληρούχησε τὴν                     χώραν. μετὰ δὲ ταῦτα μειζόνων πράξεων                     ἄρξασθαι διανοούμενοσ, κατέπλευσεν εἰς τὸν Πειραιᾶ, καὶ προσλαβόμενος                     πλείους τριήρεις καὶ τὴν ἄλλην χορηγίαν ἀξιόλογον παρασκευασάμενοσ,                     τότε μὲν ἐξέπλευσεν ἔχων τριήρεις διακοσίασ, ὕστερον δὲ                     μεταπεμψάμενος παρὰ τῶν ̓ιώνων καὶ τῶν ἄλλων ἁπάντων τὰς ἁπάσας                     εἶχε τριακοσίασ. πλεύσας οὖν μετὰ                     παντὸς τοῦ στόλου πρὸς τὴν Καρίαν, τῶν παραθαλαττίων πόλεων ὅσαι                     μὲν ἦσαν ἐκ τῆς ̔ελλάδος ἀπῳκισμέναι, ταύτας παραχρῆμα συνέπεισεν                     ἀποστῆναι τῶν Περσῶν, ὅσαι δ΄ ὑπῆρχον δίγλωττοι καὶ φρουρὰς                     ἔχουσαι Περσικάσ, βίαν προσάγων ἐπολιόρκει. προσαγαγόμενος δὲ τὰς                     κατὰ τὴν Καρίαν πόλεισ, ὁμοίως καὶ τὰς ἐν τῇ Λυκίᾳ πείσας                     προσελάβετο. παρὰ δὲ τῶν ἀεὶ                     προστιθεμένων συμμάχων προσλαβόμενος ναῦς ἐπὶ πλέον ηὔξησε τὸν                     στόλον. οἱ δὲ Πέρσαι τὸ μὲν πεζὸν στράτευμα δι΄ ἑαυτῶν κατεσκεύασαν,                     τὸ δὲ ναυτικὸν ἤθροισαν ἔκ τε Φοινίκης καὶ Κύπρου καὶ Κιλικίασ·                     ἐστρατήγει δὲ τῶν Περσικῶν δυνάμεων Τιθραύστησ, υἱὸς ὢν Ξέρξου                     νόθοσ. Κίμων δὲ πυνθανόμενος τὸν στόλον                     τῶν Περσῶν διατρίβειν περὶ τὴν Κύπρον, καὶ πλεύσας ἐπὶ τοὺς                     βαρβάρουσ, ἐναυμάχησε διακοσίαις καὶ πεντήκοντα ναυσὶ πρὸς τριακοσίας                     καὶ τετταράκοντα. γενομένου δ΄ ἀγῶνος ἰσχυροῦ καὶ τῶν στόλων                     ἀμφοτέρων λαμπρῶς ἀγωνιζομένων, τὸ τελευταῖον ἐνίκων οἱ ̓αθηναῖοι,                     καὶ πολλὰς μὲν τῶν ἐναντίων ναῦς διέφθειραν, πλείους δὲ τῶν ἑκατὸν                     σὺν αὐτοῖς τοῖς ἀνδράσιν εἷλον. τῶν                     δὲ λοιπῶν νεῶν καταφυγουσῶν εἰς τὴν Κύπρον,οἱ μὲν ἐν αὐταῖς                     ἄνδρες εἰς τὴν γῆν ἀπεχώρησαν, αἱ δὲ νῆες κεναὶ τῶν βοηθούντων                     οὖσαι τοῖς πολεμίοις ἐγενήθησαν ὑποχείριοι. μετὰ δὲ ταῦτα ὁ μὲν Κίμων οὐκ ἀρκεσθεὶς τηλικαύτῃ                     νίκῃ παραχρῆμα παντὶ τῷ στόλῳ προσκατῆρεν ἐπὶ τὸ πεζὸν τῶν                     Περσῶν στρατόπεδον, οὔσης τῆς παρεμβολῆς παρὰ τὸν Εὐρυμέδοντα                     ποταμόν. βουλόμενος δὲ καταστρατηγῆσαι τοὺς βαρβάρουσ, ἐνεβίβασεν εἰς                     τὰς αἰχμαλωτίδας ναῦς τῶν ἰδίων τοὺς ἀρίστουσ, δοὺς τιάρας καὶ τὴν                     ἄλλην κατασκευὴν περιθεὶς Περσικήν. οἱ                     δὲ βάρβαροι προσπλέοντος ἄρτι τοῦ στόλου ταῖς Περσικαῖς ναυσὶ καὶ                     παρασκευαῖς ψευσθέντες ὑπέλαβον τὰς ἰδίας τριήρεις εἶναι. διόπερ                     οὗτοι μὲν προσεδέξαντο τοὺς ̓αθηναίους ὡς φίλους ὄντασ, ὁ δὲ                     Κίμων ἤδη νυκτὸς ἐπιγενομένης ἐκβιβάσας τοὺς στρατιώτασ, καὶ                     προσδεχθεὶς ὡς φίλος ὑπ΄ αὐτῶν, εἰσέπεσεν εἰς τὴν στρατοπεδείαν τῶν                     βαρβάρων. ταραχῆς δὲ μεγάλης γενομένης                     παρὰ τοῖς Πέρσαισ, οἱ μὲν περὶ τὸν Κίμωνα πάντας τοὺς                     ἐντυγχάνοντας ἔκτειναν, καὶ τὸν μὲν στρατηγὸν τῶν βαρβάρων τὸν                     ἕτερον Φερενδάτην, ἀδελφιδοῦν τοῦ βασιλέωσ, ἐν τῇ σκηνῇ                     καταλαβόντες ἐφόνευσαν, τῶν δ΄ ἄλλων οὓς μὲν ἔκτεινον, οὓς δὲ                     κατετραυμάτιζον, πάντας δὲ διὰ τὸ παράδοξον τῆς ἐπιθέσεως φεύγειν                     ἠνάγκασαν, καθόλου δ΄ ἔκπληξις ἅμα καὶ ἄγνοια τοιαύτη κατεῖχε τοὺς                     Πέρσασ, ὥσθ΄ οἱ πλείους τοὺς ἐπιτιθεμένους αὐτοῖς οἵτινες ἦσαν                     οὐκ ἐγίνωσκον. τοὺς μὲν γὰρ ̔́ελληνας                     οὐχ ὑπελάμβανον ἥκειν πρὸς αὐτοὺς μετὰ δυνάμεωσ, τὸ σύνολον μηδ΄                     ἔχειν αὐτοὺς πεζὴν στρατιὰν πεπεισμένοι· τοὺς δὲ Πισίδασ, ὄντας                     ὁμόρους καὶ τὰ πρὸς αὐτοὺς ἀλλοτρίως ἔχοντασ, ὑπελάμβανον ἥκειν                     μετὰ δυνάμεωσ. διὸ καὶ νομίσαντες ἀπὸ τῆς ἠπείρου τὴν ἐπιφορὰν                     εἶναι τῶν πολεμίων, πρὸς τὰς ναῦς ὡς πρὸς φιλίας ἔφευγον. τῆς δὲ νυκτὸς οὔσης ἀσελήνου καὶ σκοτεινῆς                     συνέβαινε τὴν ἄγνοιαν πολὺ μᾶλλον αὔξεσθαι καὶ μηδένα τἀληθὲς                     δύνασθαι ἰδεῖν. διὸ καὶ πολλοῦ φόνου                     γενομένου διὰ τὴν ἀταξίαν τῶν βαρβάρων, ὁ μὲν Κίμων προειρηκὼς τοῖς                     στρατιώταις πρὸς τὸν ἀρθησόμενον πυρσὸν συντρέχειν, ἦρε πρὸς ταῖς                     ναυσὶ σύσσημον, εὐλαβούμενος μὴ διεσπαρμένων τῶν στρατιωτῶν καὶ πρὸς                     ἁρπαγὴν ὁρμησάντων γένηταί τι παράλογον. πάντων δὲ πρὸς τὸν πυρσὸν ἀθροισθέντων καὶ παυσαμένων τῆς ἁρπαγῆσ,                     τότε μὲν εἰς τὰς ναῦς ἀπεχώρησαν, τῇ δ΄ ὑστεραίᾳ τρόπαιον                     στήσαντες ἀπέπλευσαν εἰς τὴν Κύπρον, νενικηκότες δύο καλλίστας νίκασ,                     τὴν μὲν κατὰ γῆν, τὴν δὲ κατὰ θάλατταν· οὐδέπω γὰρ μνημονεύονται                     τοιαῦται καὶ τηλικαῦται πράξεις γενέσθαι κατὰ τὴν αὐτὴν ἡμέραν καὶ                     ναυτικῷ καὶ πεζῷ στρατοπέδῳ. Κίμων δὲ διὰ τῆς ἰδίας στρατηγίας καὶ                     ἀρετῆς μεγάλα κατωρθωκώσ, περιβόητον ἔσχε τὴν δόξαν οὐ μόνον παρὰ                     τοῖς πολίταισ, ἀλλὰ καὶ παρὰ τοῖς ἄλλοις ̔́ελλησιν. αἰχμαλώτους γὰρ                     εἰλήφει τριακοσίας καὶ τετταράκοντα ναῦσ, ἄνδρας δὲ ὑπὲρ τοὺς                     δισμυρίουσ, χρημάτων δὲ πλῆθος ἀξιόλογον. οἱ δὲ Πέρσαι τηλικούτοις ἐλαττώμασι περιπεπτωκότες ἄλλας τριήρεις                     πλείους κατεσκεύασαν, φοβούμενοι τὴν τῶν ̓αθηναίων αὔξησιν. ἀπὸ γὰρ                     τούτων τῶν χρόνων ἡ πόλις τῶν ̓αθηναίων πολλὴν ἐπίδοσιν ἐλάμβανε,                     χρημάτων τε πλήθει κατασκευασθεῖσα καὶ δόξης μεγάλης ἐν ἀνδρείᾳ καὶ                     στρατηγίᾳ τυχοῦσα. ὁ δὲ δῆμος τῶν                     ̓αθηναίων δεκάτην ἐξελόμενος ἐκ τῶν λαφύρων ἀνέθηκε τῷ θεῷ, καὶ                     τὴν ἐπιγραφὴν ἐπὶ τὸ κατασκευασθὲν ἀνάθημα ἐνέγραψε τήνδε, ἐξ οὗ γ΄ Εὐρώπην ̓ασίας δίχα πόντος ἔνειμε καὶ πόλιας θνητῶν θοῦρος ̓́αρης ἐπέχει, οὐδέν πω τοιοῦτον ἐπιχθονίων γένετ΄ ἀνδρῶν ἔργον ἐν ἠπείρῳ καὶ κατὰ πόντον ἅμα. οἵδε γὰρ ἐν Κύπρῳ Μήδους πολλοὺς ὀλέσαντες Φοινίκων ἑκατὸν ναῦς ἕλον ἐν πελάγει ἀνδρῶν πληθούσασ, μέγα δ΄ ἔστενεν ̓ασὶς ὑπ΄ αὐτῶν πληγεῖσ΄ ἀμφοτέραις χερσὶ κράτει πολέμου. σιμονιδες φρ. 10ϙ διεηλ ταῦτα μὲν οὖν ἐπράχθη κατὰ τοῦτον τὸν                     ἐνιαυτόν. ἐπ΄ ἄρχοντος δ΄ ̓αθήνησι Φαίωνος ἐν ̔ρώμῃ τὴν ὕπατον                     ἀρχὴν διεδέξαντο Λεύκιος Φούριος Μεδιολανὸς καὶ Μάρκος Μανίλιος                     Οὐάσων. ἐπὶ δὲ τούτων μεγάλη τις καὶ παράδοξος ἐγένετο συμφορὰ                     τοῖς Λακεδαιμονίοισ· ἐν γὰρ τῇ Σπάρτῃ γενομένων σεισμῶν μεγάλων                     συνέβη πεσεῖν τὰς οἰκίας ἐκ θεμελίων καὶ τῶν Λακεδαιμονίων πλείους                     τῶν δισμυρίων φθαρῆναι. ἐπὶ πολὺν δὲ                     χρόνον συνεχῶς τῆς πόλεως καταφερομένης καὶ τῶν οἰκιῶν πιπτουσῶν                     πολλὰ σώματα τοῖς πτώμασι τῶν τοίχων ἀπολαμβανόμενα διεφθάρη, οὐκ                     ὀλίγον δὲ τῶν κατὰ τὰς οἰκίας χρημάτων ὁ σεισμὸς ἐλυμήνατο.                         καὶ τοῦτο μὲν τὸ κακὸν ὥσπερ                     δαιμονίου τινὸς νεμεσήσαντος αὐτοῖς ἔπαθον, ἄλλους δὲ κινδύνους ὑπ΄                     ἀνθρώπων αὐτοῖς συνέβη γενέσθαι διὰ τοιαύτας αἰτίασ. Εἵλωτες καὶ Μεσσήνιοι πρὸς Λακεδαιμονίους                     ἀλλοτρίως ἔχοντες τὸ μὲν πρὸ τοῦ ἡσυχίαν εἶχον, φοβούμενοι τὴν                     τῆς Σπάρτης ὑπεροχήν τε καὶ δύναμιν· ἐπεὶ δὲ διὰ τὸν σεισμὸν                     ἑώρων τοὺς πλείους αὐτῶν ἀπολωλότασ, κατεφρόνησαν τῶν                     ἀπολελειμμένων, ὀλίγων ὄντων. διόπερ πρὸς ἀλλήλους συνθέμενοι κοινῇ                     τὸν πόλεμον ἐξήνεγκαν τὸν πρὸς τοὺς Λακεδαιμονίουσ. ὁ δὲ βασιλεὺς τῶν Λακεδαιμονίων ̓αρχίδαμος διὰ τῆς                     ἰδίας προνοίας καὶ κατὰ τὸν σεισμὸν ἔσωζε τοὺς πολίτας καὶ κατὰ                     τὸν πόλεμον γενναίως τοῖς ἐπιτιθεμένοις ἀντετάξατο. τῆς μὲν γὰρ πόλεως συνεχομένης ὑπὸ τῆς τοῦ σεισμοῦ                     δεινότητοσ, πρῶτος Σπαρτιατῶν ἐκ τῆς πόλεως ἁρπάσας τὴν πανοπλίαν                     ἐπὶ τὴν χώραν ἐξεπήδησε, καὶ τοῖς ἄλλοις πολίταις τὸ αὐτὸ                     πράττειν παρήγγειλεν. ὑπακουσάντων δὲ τῶν                     Σπαρτιατῶν, τοῦτον τὸν τρόπον οἱ περιλειφθέντες ἐσώθησαν, οὓς                     συντάξας ὁ βασιλεὺς ̓αρχίδαμος παρεσκευάζετο πολεμεῖν τοῖς                     ἀφεστηκόσιν. οἱ δὲ Μεσσήνιοι μετὰ τῶν Εἱλώτων συνταχθέντες τὸ μὲν πρῶτον                     ὥρμησαν ἐπὶ τὴν Σπάρτην, ὑπολαμβάνοντες αὐτὴν αἱρήσειν διὰ τὴν                     ἐρημίαν τῶν βοηθησόντων· ὡς δ΄ ἤκουσαν τοὺς ὑπολελειμμένους μετ΄                     ̓αρχιδάμου τοῦ βασιλέως συντεταγμένους ἑτοίμους εἶναι πρὸς τὸν ὑπὲρ                     τῆς πατρίδος ἀγῶνα, ταύτης μὲν τῆς ἐπιβολῆς ἀπέστησαν, καταλαβόμενοι                     δὲ τῆς Μεσσηνίας χωρίον ὀχυρόν, ἐκ τούτου τὴν ὁρμὴν ποιούμενοι                     κατέτρεχον τὴν Λακωνικήν. οἱ δὲ                     Σπαρτιᾶται καταφυγόντες ἐπὶ τὴν παρὰ τῶν ̓αθηναίων βοήθειαν                     προσελάβοντο παρ΄ αὐτῶν δύναμιν· οὐδὲν δ΄ ἧττον καὶ παρὰ τῶν ἄλλων                     συμμάχων ἀθροίσαντες δυνάμεις ἀξιόμαχοι τοῖς πολεμίοις ἐγενήθησαν.                     καὶ τὸ μὲν πρῶτον πολὺ προεῖχον τῶν πολεμίων, ὕστερον δὲ ὑποψίας                     γενομένης ὡς τῶν ̓αθηναίων μελλόντων ἀποκλίνειν πρὸς τοὺς                     Μεσσηνίουσ, ἀπέλυσαν αὐτῶν τὴν συμμαχίαν, φήσαντες ἱκανοὺς ἔχειν                     πρὸς τὸν ἐφεστῶτα κίνδυνον τοὺς ἄλλους συμμάχουσ. οἱ δὲ ̓αθηναῖοι δόξαντες ἑαυτοὺς ἠτιμάσθαι, τότε                     μὲν ἀπηλλάγησαν· μετὰ δὲ ταῦτα ἀλλοτρίως ἔχοντες τὰ πρὸς τοὺς                     Λακεδαιμονίους ἀεὶ μᾶλλον τὴν ἔχθραν ἐξεπύρσευον. διὸ καὶ ταύτην                     μὲν ἀρχὴν ἔλαβον τῆς ἀλλοτριότητοσ,ὕστερον δὲ αἱ πόλεις                     διηνέχθησαν, καὶ μεγάλους ἐπανελόμεναι πολέμους ἔπλησαν ἅπασαν τὴν                     ̔ελλάδα μεγάλων ἀτυχημάτων. ἀλλὰ γὰρ περὶ τούτων τὰ κατὰ μέρος ἐν                     τοῖς οἰκείοις χρόνοις ἀναγράψομεν. τότε                     δὲ οἱ Λακεδαιμόνιοι στρατεύσαντες ἐπὶ τὴν ̓ιθώμην μετὰ τῶν συμμάχων                     ἐπολιόρκουν αὐτήν. οἱ δ΄ Εἵλωτες πανδημεὶ τῶν Λακεδαιμονίων                     ἀφεστῶτες συνεμάχουν τοῖς Μεσσηνίοισ, καὶ ποτὲ μὲν ἐνίκων, ποτὲ δὲ                     ἡττῶντο. ἐπὶ δὲ ἔτη δέκα τοῦ πολέμου μὴ δυναμένου διακριθῆναι,                     διετέλουν τοῦτον τὸν χρόνον ἀλλήλους κακοποιοῦντεσ. μετὰ δὲ ταῦτα ̓αθήνησι μὲν ἦν ἄρχων Θεαγενείδησ,                     ἐν ̔ρώμῃ δ΄ ὕπατοι καθειστήκεσαν Λεύκιος Αἰμίλιος Μάμερκος καὶ                     Λεύκιος ̓ιούλιος ̓́ιουλοσ, ̓ολυμπιὰς δ΄ ἤχθη ἑβδομηκοστὴ καὶ                     ὀγδόη, καθ΄ ἣν ἐνίκα στάδιον Παρμενίδης Ποσειδωνιάτησ. ἐπὶ δὲ                     τούτων ̓αργείοις καὶ Μυκηναίοις ἐνέστη πόλεμος διὰ τοιαύτας αἰτίασ.                         Μυκηναῖοι διὰ τὸ παλαιὸν ἀξίωμα τῆς                     ἰδίας πατρίδος οὐχ ὑπήκουον τοῖς ̓αργείοισ, ὥσπερ αἱ λοιπαὶ πόλεις                     αἱ κατὰ τὴν ̓αργείαν, ἀλλὰ κατ΄ ἰδίαν ταττόμενοι τοῖς ̓αργείοις οὐ                     προσεῖχον· ἠμφισβήτουν δὲ καὶ περὶ τῶν ἱερῶν τῆς ̔́ηρασ, καὶ τὸν                     ἀγῶνα τῶν Νεμέων ἠξίουν αὐτοὶ διοικεῖν· πρὸς δὲ τούτοις τῶν                     ̓αργείων ψηφισαμένων μὴ συμμαχεῖν εἰς Θερμοπύλας τοῖς Λακεδαιμονίοισ,                     ἐὰν μὴ μέρος τῆς ἡγεμονίας αὐτοῖς παραδῶσι, μόνοι τῶν τὴν                     ̓αργείαν κατοικούντων συνεμάχησαν οἱ Μυκηναῖοι τοῖς Λακεδαιμονίοισ.                         τὸ δὲ σύνολον ὑπώπτευον αὐτούσ,                     μήποτε ἰσχύσαντες ἐπὶ πλέον τῆς ἡγεμονίας ἀμφισβητήσωσι τοῖς                     ̓αργείοις διὰ τὸ παλαιὸν φρόνημα τῆς πόλεωσ. διὰ δὴ ταύτας τὰς                     αἰτίας ἀλλοτρίως διακείμενοι, πάλαι μὲν ἔσπευδον ἆραι τὴν πόλιν,                     τότε δὲ καιρὸν εὔθετον ἔχειν ἐνόμιζον, ὁρῶντες τοὺς Λακεδαιμονίους                     τεταπεινωμένους καὶ μὴ δυναμένους τοῖς Μυκηναίοις βοηθεῖν. ἀθροίσαντες                     οὖν ἀξιόλογον δύναμιν ἔκ τε ̓́αργους καὶ ἐκ τῶν συμμαχίδων πόλεων                     ἐστράτευσαν ἐπ΄ αὐτούσ, νικήσαντες δὲ μάχῃ τοὺς Μυκηναίους καὶ                     συγκλείσαντες ἐντὸς τειχῶν ἐπολιόρκουν τὴν πόλιν. οἱ δὲ Μυκηναῖοι χρόνον μέν τινα τοὺς πολιορκοῦντας                     εὐτόνως ἠμύνοντο, μετὰ δὲ ταῦτα λειπόμενοι τῷ πολέμῳ, καὶ τῶν                     Λακεδαιμονίων μὴ δυναμένων βοηθῆσαι διὰ τοὺς ἰδίους πολέμους καὶ τὴν                     ἐκ τῶν σεισμῶν γενομένην αὐτοῖς συμφοράν, ἄλλων δ΄ οὐκ ὄντων                     συμμάχων, ἐρημίᾳ τῶν ἐπικουρούντων κατὰ κράτος ἥλωσαν. οἱ δὲ ̓αργεῖοι τοὺς Μυκηναίους                     ἀνδραποδισάμενοι καὶ δεκάτην ἐξ αὐτῶν τῷ θεῷ καθιερώσαντεσ, τὰς                     Μυκήνας κατέσκαψαν. αὕτη μὲν οὖν ἡ πόλισ, εὐδαίμων ἐν τοῖς                     ἀρχαίοις χρόνοις γενομένη καὶ μεγάλους ἄνδρας ἔχουσα καὶ πράξεις                     ἀξιολόγους ἐπιτελεσαμένη, τοιαύτην ἔσχε τὴν καταστροφήν, καὶ                     διέμεινεν ἀοίκητος μέχρι τῶν καθ΄ ἡμᾶς χρόνων. ταῦτα μὲν οὖν                     ἐπράχθη κατὰ τοῦτον τὸν ἐνιαυτόν. ἐπ΄                     ἄρχοντος δ΄ ̓αθήνησι Λυσιστράτου ̔ρωμαῖοι κατέστησαν ὑπάτους                     Λεύκιον Πινάριον Μαμερτῖνον καὶ Πούπλιον Φούριον Φίφρωνα. ἐπὶ δὲ                     τούτων ̔ιέρων ὁ τῶν Συρακοσίων βασιλεὺς τοὺς ̓αναξίλα παῖδας τοῦ                     γενομένου τυράννου Ζάγκλης εἰς Συρακούσας μεταπεμψάμενος μεγάλαις                     δωρεαῖς ἀνεμίμνησκε τῆς Γέλωνος γενομένης πρὸς τὸν πατέρα αὐτῶν                     εὐεργεσίασ, καὶ συνεβούλευεν αὐτοῖς ἤδη τὴν ἡλικίαν ἠνδρωμένοις                     ἀπαιτῆσαι λόγον παρὰ Μικύθου τοῦ ἐπιτροπεύοντοσ, καὶ τὴν δυναστείαν                     αὐτοὺς παραλαβεῖν. τούτων δ΄ ἐπανελθόντων                     εἰς τὸ ̔ρήγιον, καὶ τὸν ἐπίτροπον λόγον ἀπαιτούντων τῶν                     διῳκημένων, ὁ Μίκυθοσ, ἀνὴρ ὢν ἀγαθόσ, συνήγαγε τοὺς πατρικοὺς                     φίλους τῶν παίδων καὶ τὸν λόγον οὕτω καθαρῶς ἀπέδωκεν, ὥστε                     ἅπαντας τοὺς παρόντας θαυμάζειν τήν τε δικαιοσύνην καὶ τὴν πίστιν,                     τοὺς δὲ παῖδας μεταμεληθέντας ἐπὶ τοῖς πραχθεῖσιν ἀξιοῦν τὸν                     Μίκυθον πάλιν τὴν ἀρχὴν παραλαβεῖν, καὶ πατρὸς ἐξουσίαν ἔχοντα καὶ                     τάξιν διοικεῖν τὰ κατὰ τὴν δυναστείαν. οὐ μὴν ὁ Μίκυθός γε συνεχώρησεν, ἀλλὰ πάντα παραδοὺς ἀκριβῶς καὶ                     τὴν ἰδίαν οὐσίαν ἐνθέμενος εἰς πλοῖον ἐξέπλευσεν ἐκ τοῦ ̔ρηγίου,                     προπεμπόμενος ὑπὸ τῆς τῶν ὄχλων εὐνοίασ. οὗτος μὲν οὖν εἰς τὴν                     ̔ελλάδα κατάρας ἐν Τεγέαις τῆς ̓αρκαδίας κατεβίωσεν ἐπαινούμενοσ.                         ̔ιέρων δ΄ ὁ τῶν Συρακοσίων βασιλεὺς                     ἐτελεύτησεν ἐν τῇ Κατάνῃ, καὶ τιμῶν ἡρωικῶν ἔτυχεν, ὡς ἂν                     κτίστης γεγονὼς τῆς πόλεωσ. οὗτος μὲν οὖν ἄρξας ἔτη ἕνδεκα                     κατέλιπε τὴν βασιλείαν Θρασυβούλῳ τῷ ἀδελφῷ, ὃς ἦρξε Συρακοσίων                     ἐνιαυτὸν ἕνα. ἐπ΄ ἄρχοντος δ΄ ̓αθήνησι                     Λυσανίου ̔ρωμαῖοι κατέστησαν ὑπάτους ̓́αππιον Κλαύδιον καὶ Τίτον                     Κοί̈ντιον Καπιτώλιον. ἐπὶ δὲ τούτων Θρασύβουλος ὁ τῶν Συρακοσίων                     βασιλεὺς ἐξέπεσεν ἐκ τῆς ἀρχῆσ, περὶ οὗ τὰ κατὰ μέρος                     ἀναγράφοντας ἡμᾶς ἀναγκαῖόν ἐστι βραχὺ τοῖς χρόνοις ἀναδραμόντας                     ἀπ΄ ἀρχῆς ἅπαντα καθαρῶς ἐκθεῖναι. Γέλων ὁ Δεινομένους ἀρετῇ καὶ στρατηγίᾳ πολὺ τοὺς ἄλλους                     διενέγκας καὶ Καρχηδονίους καταστρατηγήσας ἐνίκησε παρατάξει μεγάλῃ                     τοὺς βαρβάρουσ, καθότι προείρηται· χρησάμενος δὲ ἐπιεικῶς τοῖς                     καταπολεμηθεῖσι καὶ καθόλου τοῖς πλησιοχώροις πᾶσι προσενεχθεὶς                     φιλανθρώπωσ, μεγάλης ἔτυχεν ἀποδοχῆς παρὰ τοῖς Σικελιώταισ. οὗτος μὲν οὖν ὑπὸ πάντων ἀγαπώμενος διὰ                     τὴν πρᾳότητα, διετέλεσε τὸν βίον εἰρηνικῶς μέχρι τῆς τελευτῆσ. τὴν                     δὲ βασιλείαν διαδεξάμενος ̔ιέρων ὁ πρεσβύτατος τῶν ἀδελφῶν οὐχ                     ὁμοίως ἦρχε τῶν ὑποτεταγμένων· ἦν γὰρ                     καὶ φιλάργυρος καὶ βίαιος καὶ καθόλου τῆς ἁπλότητος καὶ καλοκἀγαθίας                     ἀλλοτριώτατοσ. διὸ καὶ πλείονές τινες ἀφίστασθαι βουλόμενοι                     παρακατέσχον τὰς ἰδίας ὁρμὰς διὰ τὴν Γέλωνος δόξαν καὶ τὴν εἰς                     τοὺς ἅπαντας Σικελιώτας εὔνοιαν. μετὰ                     δὲ τὴν ̔ιέρωνος τελευτὴν παραλαβὼν τὴν ἀρχὴν Θρασύβουλος ὁ ἀδελφὸς                     ὑπερέβαλε τῇ κακίᾳ τὸν πρὸ αὐτοῦ βασιλεύσαντα. βίαιος γὰρ ὢν καὶ                     φονικὸς πολλοὺς μὲν τῶν πολιτῶν ἀνῄρει παρὰ τὸ δίκαιον, οὐκ                     ὀλίγους δὲ φυγαδεύων ἐπὶ ψευδέσι διαβολαῖς τὰς οὐσίας εἰς τὸ                     βασιλικὸν ἀνελάμβανε· καθόλου δὲ μισῶν καὶ μισούμενος ὑπὸ τῶν                     ἀδικουμένων, μισθοφόρων πλῆθος ἐξενολόγησεν, ἀντίταγμα κατασκευάζων                     ταῖς πολιτικαῖς δυνάμεσιν. ἀεὶ δὲ μᾶλλον                     τοῖς πολίταις ἀπεχθόμενοσ, καὶ πολλοὺς μὲν ὑβρίζων, τοὺς δὲ                     ἀναιρῶν, ἠνάγκασε τοὺς ἀδικουμένους ἀποστῆναι. διόπερ οἱ Συρακόσιοι                     προστησάμενοι τοὺς ἡγησομένους ὥρμησαν ἐπὶ τὴν κατάλυσιν τῆς                     τυραννίδος πανδημεί, καὶ συνταχθέντες ὑπὸ τῶν ἡγεμόνων ἀντείχοντο                     τῆς ἐλευθερίασ. Θρασύβουλος δὲ ὁρῶν                     τὴν πόλιν ὅλην ἐπ΄ αὐτὸν στρατευομένην, τὸ μὲν πρῶτον ἐπεχείρει                     λόγῳ καταπαύειν τὴν στάσιν· ὡς δ΄ ἑώρα τὴν ὁρμὴν τῶν Συρακοσίων                     ἀκατάπαυστον οὖσαν, συνήγαγεν ἔκ τε τῆς Κατάνης τοὺς κατοικισθέντας                     ὑφ΄ ̔ιέρωνος καὶ τοὺς ἄλλους συμμάχουσ, ἔτι δὲ                     καὶ μισθοφόρων πλῆθοσ, ὥστε τοὺς ἅπαντας γενέσθαι                     σχεδὸν περὶ τοὺς μυρίους πεντακισχιλίουσ. οὗτος μὲν οὖν τῆς πόλεως κατειληφὼς τὴν ὀνομαζομένην ̓αχραδινὴν                     καὶ τὴν Νῆσον ὀχυρὰν οὖσαν, καὶ ἐκ τούτων ὁρμώμενοσ, διεπολέμει                     πρὸς τοὺς ἀφεστῶτασ. οἱ δὲ Συρακόσιοι τὸ μὲν πρῶτον μέρος τῆς πόλεως                     κατελάβοντο τὴν ὀνομαζομένην Τύχην, ἐκ ταύτης δὲ ὁρμώμενοι                     πρεσβευτὰς ἀπέστειλαν εἰς Γέλαν καὶ ̓ακράγαντα καὶ Σελινοῦντα, πρὸς                     δὲ τούτοις εἰς ̔ιμέραν καὶ πρὸς τὰς τῶν Σικελῶν πόλεις τὰς ἐν τῇ                     μεσογείῳ κειμένασ, ἀξιοῦντες κατὰ τάχος συνελθεῖν καὶ συνελευθερῶσαι                     τὰς Συρακούσασ. πάντων δὲ προθύμως                     ὑπακουόντων, καὶ συντόμως ἀποστειλάντων τῶν μὲν πεζοὺς καὶ ἱππεῖς                     στρατιώτασ, τῶν δὲ ναῦς μακρὰς κεκοσμημένας εἰς ναυμαχίαν, ταχὺ                     συνήχθη δύναμις ἀξιόχρεως τοῖς Συρακοσίοισ. διὸ καὶ τὰς ναῦς                     καταρτίσαντες οἱ Συρακόσιοι καὶ τὴν πεζὴν δύναμιν ἐκτάξαντεσ,                     ἑτοίμους ἑαυτοὺς ἀπέδειξαν καὶ πεζῇ καὶ κατὰ θάλατταν                     διαγωνίζεσθαι. ὁ δὲ Θρασύβουλος                     ἐγκαταλειπόμενος ὑπὸ τῶν συμμάχων καὶ τὰς ἐλπίδας ἐν αὐτοῖς ἔχων                     τοῖς μισθοφόροισ, τῆς μὲν ̓αχραδινῆς καὶ τῆς Νήσου κύριος ἦν, τὸ                     δὲ λοιπὸν μέρος τῆς πόλεως κατεῖχον οἱ Συρακόσιοι. μετὰ δὲ ταῦτα ὁ                     μὲν Θρασύβουλος ταῖς ναυσὶν ἐπιπλεύσας ἐπὶ τοὺς πολεμίουσ, καὶ                     λειφθεὶς τῇ ναυμαχίᾳ, συχνὰς μὲν τριήρεις ἀπέβαλε, ταῖς δ΄ ἄλλαις                     κατέφυγεν εἰς τὴν Νῆσον. ὁμοίως δὲ καὶ                     τὴν πεζὴν δύναμιν προαγαγὼν ἐκ τῆς ̓αχραδινῆς καὶ παραταξάμενος ἐν                     τοῖς προαστείοις ἡττήθη, καὶ πολλοὺς ἀποβαλὼν ἠναγκάσθη πάλιν εἰς                     τὴν ̓αχραδινὴν ἀποχωρῆσαι. τέλος δὲ ἀπογνοὺς τὴν τυραννίδα                     διεπρεσβεύσατο πρὸς τοὺς Συρακοσίουσ, καὶ συνθέμενος τὰ πρὸς αὐτοὺς                     ὑπόσπονδος ἀπῆλθεν εἰς Λοκρούσ. οἱ δὲ                     Συρακόσιοι τοῦτον τὸν τρόπον ἐλευθερώσαντες τὴν πατρίδα τοῖς μὲν                     μισθοφόροις συνεχώρησαν ἀπελθεῖν ἐκ τῶν Συρακουσῶν, τὰς δὲ ἄλλας                     πόλεις τὰς τυραννουμένας ἢ φρουρὰς ἐχούσας ἐλευθερώσαντες                     ἀποκατέστησαν ταῖς πόλεσι τὰς δημοκρατίασ. ἀπὸ δὲ τούτων τῶν χρόνων εἰρήνην ἔχουσα πολλὴν ἐπίδοσιν ἔλαβε                     πρὸς εὐδαιμονίαν, καὶ διεφύλαξε τὴν δημοκρατίαν ἔτη σχεδὸν ἑξήκοντα                     μέχρι τῆς Διονυσίου τυραννίδοσ. Θρασύβουλος δὲ καλῶς θεμελιωθεῖσαν βασιλείαν παραλαβών, διὰ τὴν                     ἰδίαν κακίαν αἰσχρῶς ἀπέβαλε τὴν ἀρχήν, καὶ φυγὼν εἰς Λοκροὺς                     ἐνταῦθα τὸν λοιπὸν χρόνον ἰδιωτεύων κατεβίωσεν. ἅμα δὲ τούτοις                     πραττομένοις ἐν τῇ ̔ρώμῃ τότε πρώτως κατεστάθησαν δήμαρχοι τέτταρεσ,                     Γάιος Σικίνιος καὶ Λεύκιος Νεμετώριοσ, πρὸς δὲ τούτοις Μάρκος                     Δουίλλιος καὶ Σπόριος ̓ακίλιοσ. τοῦ δ΄                     ἐνιαυσίου χρόνου διεληλυθότος ̓αθήνησι μὲν ἦρχε Λυσίθεοσ, ἐν                     ̔ρώμῃ δ΄ ὕπατοι καθειστήκεσαν Λεύκιος Οὐαλέριος Ποπλικόλας καὶ                     Τίτος Αἰμίλιος Μάμερκοσ. ἐπὶ δὲ τούτων κατὰ τὴν ̓ασίαν                     ̓αρτάβανοσ, τὸ μὲν γένος ̔υρκάνιοσ, δυνάμενος δὲ πλεῖστον παρὰ τῷ                     βασιλεῖ Ξέρξῃ καὶ τῶν δορυφόρων ἀφηγούμενοσ, ἔκρινεν ἀνελεῖν τὸν                     Ξέρξην καὶ τὴν βασιλείαν εἰς ἑαυτὸν μεταστῆσαι. ἀνακοινωσάμενος δὲ                     τὴν ἐπιβουλὴν πρὸς Μιθριδάτην τὸν εὐνοῦχον, ὃς ἦν κατακοιμιστὴς                     τοῦ βασιλέως καὶ τὴν κυριωτάτην ἔχων πίστιν, ἅμα δὲ καὶ συγγενὴς                     ὢν ̓αρταβάνου καὶ φίλος ὑπήκουσε πρὸς τὴν ἐπιβουλήν. ὑπὸ τούτου δὲ νυκτὸς εἰσαχθεὶς ὁ ̓αρτάβανος                     εἰς τὸν κοιτῶνα, καὶ τὸν Ξέρξην ἀνελών, ὥρμησεν ἐπὶ τοὺς υἱοὺς                     τοῦ βασιλέωσ. ἦσαν δὲ οὗτοι τρεῖς τὸν ἀριθμόν, Δαρεῖος μὲν ὁ                     πρεσβύτατος καὶ ̓αρταξέρξησ, ἐν τοῖς βασιλείοις διατρίβοντεσ, ὁ δὲ                     τρίτος ̔υστάσπης ἀπόδημος ὢν κατ΄ ἐκεῖνον τὸν καιρόν· εἶχε γὰρ                     τὴν ἐν Βάκτροις σατραπείαν. ὁ δ΄ οὖν                     ̓αρτάβανος παραγενόμενος ἔτι νυκτὸς οὔσης πρὸς τὸν ̓αρταξέρξην                     ἔφησε Δαρεῖον τὸν ἀδελφὸν αὐτοῦ φονέα γεγονέναι τοῦ πατρὸς καὶ                     τὴν βασιλείαν εἰς ἑαυτὸν περισπᾶν. συνεβούλευσεν οὖν αὐτῷ πρὸ τοῦ κατασχεῖν ἐκεῖνον τὴν ἀρχὴν                     σκοπεῖν ὅπως μὴ δουλεύσῃ διὰ ῥᾳθυμίαν, ἀλλὰ βασιλεύσῃ τὸν φονέα                     τοῦ πατρὸς τιμωρησάμενοσ· ἐπηγγείλατο δ΄ αὐτῷ συνεργοὺς παρέξεσθαι                     τοὺς δορυφόρους τοῦ βασιλέωσ. πεισθέντος                     δὲ τοῦ ̓αρταξέρξου καὶ παραχρῆμα μετὰ τῶν δορυφόρων ἀνελόντος τὸν                     ἀδελφὸν Δαρεῖον, ὁρῶν αὑτῷ τὴν ἐπιβολὴν εὐροοῦσαν, καὶ παραλαβὼν                     τοὺς ἰδίους υἱοὺς καὶ φήσας καιρὸν ἔχειν τὴν βασιλείαν                     κατακτήσασθαι, παίει τῷ ξίφει τὸν ̓αρταξέρξην. ὁ δὲ τρωθεὶς καὶ οὐδὲν παθὼν ὑπὸ τῆς πληγῆς                     ἠμύνατο τὸν ̓αρτάβανον καὶ κατενέγκας αὐτοῦ πληγὴν καιρίαν                     ἀπέκτεινε. παραδόξως δὲ σωθεὶς ὁ ̓αρταξέρξης καὶ τὸν φονέα τοῦ                     πατρὸς τετιμωρημένος παρέλαβε τὴν τῶν Περσῶν βασιλείαν. Ξέρξης μὲν                     οὖν τὸν εἰρημένον τρόπον ἐτελεύτησε, βασιλεύσας τῶν Περσῶν ἔτη                     πλείω τῶν εἴκοσι, τὴν δὲ ἀρχὴν διαδεξάμενος ὁ ̓αρταξέρξης                     ἐβασίλευσεν ἔτη τετταράκοντα. ἐπ΄ ἄρχοντος δ΄                     ̓αθήνησιν ̓αρχεδημίδου ̔ρωμαῖοι μὲν κατέστησαν ὑπάτους Αὖλον                     Οὐεργίνιον καὶ Τίτον Μινούκιον, ̓ολυμπιὰς δ΄ ἤχθη ἑβδομηκοστὴ καὶ                     ἐνάτη, καθ΄ ἣν ἐνίκα στάδιον Ξενοφῶν Κορίνθιοσ. ἐπὶ δὲ τούτων                     ἀποστάντες Θάσιοι ἀπὸ ̓αθηναίων, μετάλλων ἀμφισβητοῦντεσ,                     ἐκπολιορκηθέντες ὑπὸ τῶν ̓αθηναίων ἠναγκάσθησαν πάλιν ὑπ΄ ἐκείνους                     τάττεσθαι. ὁμοίως δὲ καὶ Αἰγινήτας                     ἀποστάντας ̓αθηναῖοι χειρωσόμενοι τὴν Αἴγιναν πολιορκεῖν                     ἐπεχείρησαν· αὕτη γὰρ ἡ πόλις τοῖς κατὰ θάλατταν ἀγῶσι πολλάκις                     εὐημεροῦσα φρονήματός τε πλήρης ἦν καὶ χρημάτων καὶ τριήρων                     εὐπορεῖτο, καὶ τὸ σύνολον ἀλλοτρίως ἀεὶ διέκειτο πρὸς ̓αθηναίουσ.                         διόπερ στρατεύσαντες ἐπ΄ αὐτὴν τὴν                     χώραν ἐδῄωσαν, καὶ τὴν Αἴγιναν πολιορκοῦντες ἔσπευδον ἑλεῖν κατὰ                     κράτοσ. καθόλου γὰρ ἐπὶ πολὺ τῇ δυνάμει προκόπτοντες οὐκέτι τοῖς                     συμμάχοις ὥσπερ πρότερον ἐπιεικῶς ἐχρῶντο, ἀλλὰ βιαίως καὶ                     ὑπερηφάνως ἦρχον. διόπερ οἱ πολλοὶ τῶν                     συμμάχων τὴν βαρύτητα φέρειν ἀδυνατοῦντες ἀλλήλοις διελέγοντο περὶ                     ἀποστάσεωσ, καί τινες τοῦ κοινοῦ συνεδρίου καταφρονήσαντες κατ΄ ἰδίαν                     ἐτάττοντο. ἅμα δὲ τούτοις πραττομένοις                     ̓αθηναῖοι θαλαττοκρατοῦντες εἰς ̓αμφίπολιν ἐξέπεμψαν οἰκήτορας                     μυρίουσ, οὓς μὲν ἐκ τῶν πολιτῶν, οὓς δ΄ ἐκ τῶν συμμάχων                     καταλέξαντεσ, καὶ τὴν χώραν κατακληρουχήσαντες μέχρι μέν τινος ἐκράτουν                     τῶν Θρᾳκῶν, ὕστερον δὲ αὐτῶν ἀναβάντων εἰς Θρᾴκην συνέβη πάντας                     τοὺς εἰσβαλόντας εἰς τὴν χώραν τῶν Θρᾳκῶν ὑπὸ τῶν ̓ηδωνῶν                     καλουμένων διαφθαρῆναι. ἐπ΄ ἄρχοντος δ΄ ̓αθήνησι                     Τληπολέμου ̔ρωμαῖοι κατέστησαν ὑπάτους Τίτον Κοί̈ντιον καὶ Κόιντον                     Σερουίλιον Στροῦκτον. ἐπὶ δὲ τούτων ̓αρταξέρξης ὁ βασιλεὺς τῶν                     Περσῶν ἄρτι τὴν βασιλείαν ἀνακτησάμενοσ, τὸ μὲν πρῶτον κολάσας τοὺς                     μετεσχηκότας τῆς τοῦ πατρὸς ἀναιρέσεως διέταξε τὰ κατὰ τὴν βασιλείαν                     συμφερόντως αὐτῷ. τῶν μὲν γὰρ                     ὑπαρχόντων σατραπῶν τοὺς ἀλλοτρίως ἔχοντας πρὸς αὐτὸν ἀπέστησε,                     τῶν δὲ αὑτοῦ φίλων ἐπιλέξας τοὺς εὐθέτους παρέδωκε τὰς σατραπείασ.                     ἐπεμελήθη δὲ καὶ τῶν προσόδων καὶ τῆς δυνάμεων κατασκευῆσ, καὶ                     καθόλου τὴν βασιλείαν ὅλην ἐπιεικῶς διοικῶν μεγάλης ἀποδοχῆς                     ἐτύγχανε παρὰ τοῖς Πέρσαισ. οἱ δὲ τὴν                     Αἴγυπτον κατοικοῦντες πυθόμενοι τὴν Ξέρξου τελευτὴν καὶ τὴν ὅλην                     ἐπίθεσιν καὶ ταραχὴν ἐν τῇ βασιλείᾳ τῶν Περσῶν, ἔκριναν                     ἀντέχεσθαι τῆς ἐλευθερίασ. εὐθὺς οὖν ἀθροίσαντες δύναμιν ἀπέστησαν                     τῶν Περσῶν, καὶ τοὺς φορολογοῦντας τὴν Αἴγυπτον τῶν Περσῶν                     ἐκβαλόντες κατέστησαν βασιλέα τὸν ὀνομαζόμενον ̓ιναρώ. οὗτος δὲ τὸ μὲν πρῶτον ἐκ τῶν ἐγχωρίων κατέλεγε                     στρατιώτασ, μετὰ δὲ ταῦτα καὶ μισθοφόρους ἐκ τῶν ἀλλοεθνῶν ἀθροίζων                     κατεσκεύαζε δύναμιν ἀξιόχρεων. ἔπεμψε δὲ καὶ πρὸς ̓αθηναίους                     πρέσβεις περὶ συμμαχίασ, ὑπισχνούμενος αὐτοῖσ, ἐὰν ἐλευθερώσωσι τοὺς                     Αἰγυπτίουσ, κοινὴν αὐτοῖς παρέξεσθαι τὴν βασιλείαν καὶ πολλαπλασίους                     τῆς εὐεργεσίας ἀποδώσειν χάριτασ. οἱ δὲ                     ̓αθηναῖοι κρίναντες συμφέρειν αὐτοῖς τοὺς μὲν Πέρσας εἰς τὸ δυνατὸν                     ταπεινοῦν, τοὺς δὲ Αἰγυπτίους ἰδίους ἑαυτοῖς παρασκευάσαι πρὸς τὰ                     παράλογα τῆς τύχησ, ἐψηφίσαντο τριακοσίαις τριήρεσι βοηθεῖν τοῖς                     Αἰγυπτίοισ. οἱ μὲν οὖν ̓αθηναῖοι μετὰ                     πολλῆς προθυμίας περὶ τὴν τοῦ στόλου παρασκευὴν ἐγίνοντο. ̓αρταξέρξης                     δὲ πυθόμενος τὴν ἀπόστασιν τῶν Αἰγυπτίων καὶ τὰς εἰς τὸν πόλεμον                     παρασκευάσ, ἔκρινε δεῖν τῷ μεγέθει τῶν δυνάμεων ὑπερᾶραι τοὺς                     Αἰγυπτίουσ. εὐθὺς οὖν ἐξ ἁπασῶν τῶν σατραπειῶν κατέλεγε στρατιώτας                     καὶ ναῦς κατεσκεύαζε, καὶ τῆς ἄλλης ἁπάσης παρασκευῆς ἐπιμέλειαν                     ἐποιεῖτο. καὶ τὰ μὲν κατὰ τὴν ̓ασίαν καὶ τὴν Αἴγυπτον ἐν τούτοις                     ἦν. κατὰ δὲ τὴν Σικελίαν ἄρτι                     καταλελυμένης τῆς ἐν ταῖς Συρακούσαις τυραννίδος καὶ πασῶν τῶν κατὰ                     τὴν νῆσον πόλεων ἠλευθερωμένων, πολλὴν ἐπίδοσιν ἐλάμβανεν ἡ σύμπασα                     Σικελία πρὸς εὐδαιμονίαν· εἰρήνην γὰρ ἔχοντες οἱ Σικελιῶται καὶ                     χώραν ἀγαθὴν νεμόμενοι, διὰ τὸ πλῆθος τῶν καρπῶν ταχὺ ταῖς οὐσίαις                     ἀνέτρεχον καὶ τὴν χώραν ἐπλήρωσαν οἰκετῶν καὶ κτηνῶν καὶ τῆς                     ἄλλης εὐδαιμονίασ, μεγάλας μὲν λαμβάνοντες προσόδουσ, οὐδὲν δὲ εἰς                     τοὺς εἰωθότας πολέμους ἀναλίσκοντεσ. μετὰ δὲ ταῦτα πάλιν εἰς πολέμους καὶ στάσεις ἐνέπεσον διὰ τοιαύτας                     τινὰς αἰτίασ. καταλύσαντες τὴν Θρασυβούλου τυραννίδα συνήγαγον                     ἐκκλησίαν, καὶ περὶ τῆς ἰδίας δημοκρατίας βουλευσάμενοι πάντες                     ὁμογνωμόνως ἐψηφίσαντο Διὸς μὲν ἐλευθερίου κολοττιαῖον ἀνδριάντα                     κατασκευάσαι, κατ΄ ἐνιαυτὸν δὲ θύειν ἐλευθέρια καὶ ἀγῶνας ἐπιφανεῖς                     ποιεῖν κατὰ τὴν αὐτὴν ἡμέραν, ἐν ᾗ τὸν τύραννον καταλύσαντες                     ἠλευθέρωσαν τὴν πατρίδα· θύειν δ΄ ἐν τοῖς ἀγῶσι τοῖς θεοῖς ταύρους                     τετρακοσίους καὶ πεντήκοντα, καὶ τούτους δαπανᾶν εἰς τὴν τῶν πολιτῶν                     εὐωχίαν. τὰς δὲ ἀρχὰς ἁπάσας τοῖς                     ἀρχαίοις πολίταις ἀπένεμον· τοὺς δὲ ξένους τοὺς ἐπὶ τοῦ Γέλωνος                     πολιτευθέντας οὐκ ἠξίουν μετέχειν ταύτης τῆς τιμῆσ, εἴτε οὐκ ἀξίους                     κρίναντεσ, εἴτε καὶ ἀπιστοῦντες μήποτε συντεθραμμένοι τυραννίδι καὶ                     μονάρχῳ συνεστρατευμένοι νεωτερίζειν ἐπιχειρήσωσιν· ὅπερ καὶ συνέβη                     γενέσθαι. τοῦ γὰρ Γέλωνος πλείονας τῶν μυρίων πολιτογραφήσαντος ξένους                     μισθοφόρουσ, ἐκ τούτων περιελείποντο πλείους τῶν ἑπτακισχιλίων κατὰ                     τοὺς ὑποκειμένους καιρούσ. οὗτοι τῆς ἐκ τῶν ἀρχαιρεσιῶν τιμῆς                     ἀπελαυνόμενοι χαλεπῶς ἔφερον, καὶ συμφρονήσαντες ἀπέστησαν τῶν                     Συρακοσίων, καὶ τῆς πόλεως κατελάβοντο τήν τε ̓αχραδινὴν καὶ τὴν                     Νῆσον, ἀμφοτέρων τῶν τόπων τούτων ἐχόντων ἴδιον τεῖχος καλῶς                     κατεσκευασμένον. οἱ δὲ Συρακόσιοι πάλιν                     ἐμπεσόντες εἰς ταραχὴν τὸ λοιπὸν τῆς πόλεως κατεῖχον, καὶ τὸ πρὸς                     τὰς ̓επιπολὰς τετραμμένον αὐτῆς ἀπετείχισαν καὶ πολλὴν ἀσφάλειαν                     ἑαυτοῖς κατεσκεύασαν· εὐθὺς γὰρ τῆς ἐπὶ τὴν χώραν ἐξόδου τοὺς                     ἀφεστηκότας εὐχερῶς εἶργον καὶ ταχὺ τῶν ἐπιτηδείων ἐποίησαν                     ἀπορεῖν. οἱ δὲ ξένοι τοῖς μὲν πλήθεσιν                     ἐλείποντο τῶν Συρακοσίων, ταῖς δὲ ἐμπειρίαις ταῖς κατὰ πόλεμον πολὺ                     προεῖχον· διὸ καὶ γινομένων κατὰ τὴν πόλιν ἐπιθέσεων καὶ κατὰ μέρος                     συμπλοκῶν, ταῖς μὲν μάχαις οἱ ξένοι ἐπροτέρουν, εἰργόμενοι δὲ τῆς                     χώρας ἐλείποντο ταῖς παρασκευαῖς καὶ τροφῆς ἐσπάνιζον. καὶ τὰ μὲν                     κατὰ τὴν Σικελίαν ἐν τούτοις ἦν. ἐπ΄                     ἄρχοντος δ΄ ̓αθήνησι Κόνωνος ἐν ̔ρώμῃ, τὴν ὕπατον ἀρχὴν εἶχον                     Κόιντος Φάβιος Οὐιβουλανὸς καὶ Τιβέριος Αἰμίλιος Μάμερκοσ. ἐπὶ                     δὲ τούτων ̓αρταξέρξης μὲν ὁ βασιλεὺς τῶν Περσῶν κατέστησε στρατηγὸν                     ἐπὶ τὸν πρὸς Αἰγυπτίους πόλεμον ̓αχαιμένην τὸν Δαρείου μὲν υἱόν,                     ἑαυτοῦ δὲ θεῖον· τούτῳ δὲ παραδοὺς στρατιωτῶν ἱππέων τε καὶ πεζῶν                     ὑπὲρ τὰς τριάκοντα μυριάδας προσέταξε καταπολεμῆσαι τοὺς Αἰγυπτίουσ.                         οὗτος μὲν οὖν ἐπειδὴ κατήντησεν                     εἰς Αἴγυπτον, κατεστρατοπέδευσε πλησίον τοῦ Νείλου, καὶ τὴν δύναμιν                     ἐκ τῆς ὁδοιπορίας ἀναλαβὼν παρεσκευάζετο τὰ πρὸς τὴν μάχην· οἱ δ΄                     Αἰγύπτιοι συνηθροικότες ἐκ τῆς Λιβύης καὶ τῆς Αἰγύπτου τὴν                     δύναμιν, ἀνέμενον τὴν παρὰ τῶν ̓αθηναίων συμμαχίαν. καταπλευσάντων δὲ τῶν ̓αθηναίων εἰς τὴν Αἴγυπτον                     μετὰ διακοσίων νεῶν, καὶ μετὰ τῶν Αἰγυπτίων παραταξαμένων πρὸς τοὺς                     Πέρσασ, ἐγένετο μάχη καρτερά. καὶ μέχρι μέν τινος οἱ Πέρσαι τοῖς                     πλήθεσι προέχοντες ἐπλεονέκτουν, μετὰ δὲ ταῦτα τῶν ̓αθηναίων                     βιασαμένων καὶ τοὺς καθ΄ ἑαυτοὺς τεταγμένους τρεψαμένων καὶ πολλοὺς                     ἀναιρούντων, τὸ λοιπὸν πλῆθος τῶν βαρβάρων πρὸς φυγὴν ὥρμησε.                         πολλοῦ δὲ κατὰ τὴν φυγὴν γενομένου                     φόνου, τὸ τελευταῖον οἱ μὲν Πέρσαι τὸ πλέον μέρος τῆς δυνάμεως                     ἀποβαλόντες κατέφυγον ἐπὶ τὸ καλούμενον Λευκὸν τεῖχοσ, οἱ δ΄                     ̓αθηναῖοι ταῖς ἰδίαις ἀνδραγαθίαις νίκημα περιπεποιημένοι συνεδίωξαν                     τοὺς βαρβάρους εἰς τὸ προκείμενον χωρίον, καὶ οὐκ ἀφίσταντο τῆς                     πολιορκίασ. ̓αρταξέρξης δὲ πυθόμενος τὴν                     τῶν ἰδίων ἧτταν, τὸ μὲν πρῶτον ἀπέστειλέ τινας τῶν φίλων μετὰ                     πολλῶν χρημάτων εἰς τὴν Λακεδαίμονα, καὶ τοὺς Λακεδαιμονίους ἠξίου                     πόλεμον ἐξενεγκεῖν τοῖς ̓αθηναίοισ, νομίζων οὕτω τοὺς ἐν Αἰγύπτῳ                     νικῶντας ̓αθηναίους ἀποπλεύσειν εἰς τὰς ̓αθήνας βοηθήσοντας τῇ                     πατρίδι· τῶν δὲ Λακεδαιμονίων οὔτε                     χρήματα δεξαμένων οὔτε ἄλλως προσεχόντων τοῖς ὑπὸ Περσῶν                     ἀξιουμένοις ἀπογνοὺς τὴν ἀπὸ τῶν Λακεδαιμονίων βοήθειαν ὁ                     ̓αρταξέρξης ἄλλας δυνάμεις παρεσκευάζετο· ἐπιστήσας δὲ αὐτοῖς                     ἡγεμόνας ̓αρτάβαζον καὶ Μεγάβυζον, ἄνδρας ἀρετῇ διαφέροντασ,                     ἐξέπεμψε πολεμήσοντας τοῖς Αἰγυπτίοισ. ἐπ΄                     ἄρχοντος δ΄ ̓αθήνησιν Εὐθίππου ̔ρωμαῖοι κατέστησαν ὑπάτους Κόιντον                     Σερουίλιον καὶ Σπόριον Ποστούμιον ̓αλβῖνον. ἐπὶ δὲ τούτων κατὰ                     τὴν ̓ασίαν ̓αρτάβαζος καὶ Μεγάβυζος ἐκπεμφθέντες ἐπὶ τὸν πρὸς                     Αἰγυπτίους πόλεμον ἀνέζευξαν ἐκ τῆς Περσίδοσ, ἔχοντες στρατιώτας                     ἱππεῖς τε καὶ πεζοὺς πλείους τῶν τριάκοντα μυριάδων. ὡς δ΄ ἦλθον εἰς Κιλικίαν καὶ Φοινίκην, τὰς μὲν                     πεζὰς δυνάμεις ἀνελάμβανον ἐκ τῆς ὁδοιπορίασ, ναῦς δὲ προσέταξαν                     κατασκευάζειν τοῖς τε Κυπρίοις καὶ Φοίνιξι καὶ τοῖς τὴν Κιλικίαν                     οἰκοῦσι. καταρτισθεισῶν δὲ τριήρων τριακοσίων, ταύτας ἐκόσμησαν                     ἐπιβάταις τε τοῖς κρατίστοις καὶ ὅπλοις καὶ βέλεσι καὶ τοῖς ἄλλοις                     τοῖς πρὸς ναυμαχίαν χρησίμοισ. οὗτοι μὲν                     οὖν περὶ τὰς παρασκευὰς ἐγίνοντο καὶ γυμνασίας τῶν στρατιωτῶν                     ἐποιοῦντο καὶ συνείθιζον ἅπαντας ταῖς πολεμικαῖς ἐμπειρίαισ, καὶ                     περὶ ταῦτα διέτριψαν σχεδόν τι τὸν ὑποκείμενον ἐνιαυτόν· οἱ δὲ κατὰ τὴν Αἴγυπτον ̓αθηναῖοι τοὺς περὶ                     τὴν Μέμφιν καταφυγόντας εἰς τὸ Λευκὸν τεῖχος ἐπολιόρκουν·                     ἀμυνομένων δὲ τῶν Περσῶν εὐρώστως οὐ δυνάμενοι τὸ χωρίον ἑλεῖν,                     ἔμειναν ἐπὶ τῆς πολιορκίας τὸν ἐνιαυτόν. κατὰ δὲ τὴν Σικελίαν Συρακόσιοι μὲν πολεμοῦντες τοῖς                     ἀφεστηκόσι ξένοις συνεχεῖς προσβολὰς ἐποιοῦντο τῇ τε ̓αχραδινῇ καὶ                     τῇ Νήσῳ, καὶ ναυμαχίᾳ μὲν ἐνίκησαν τοὺς ἀποστάντασ, πεζῇ δ΄ οὐκ                     ἴσχυον ἐκβαλεῖν ἐκ τῆς πόλεως διὰ τὴν ὀχυρότητα τῶν τόπων.                         μετὰ δὲ ταῦτα παρατάξεως γενομένης                     ἐπὶ τῆς χώρασ, καὶ τῶν ἀγωνιζομένων παρ΄ ἀμφοτέροις ἐκθύμως                     κινδυνευόντων, πεσεῖν συνέβη οὐκ ὀλίγους παρ΄ ἀμφοτέροισ, νικῆσαι δὲ                     τοὺς Συρακοσίουσ. μετὰ δὲ τὴν μάχην οἱ Συρακόσιοι τοὺς μὲν                     ἐπιλέκτουσ, ὄντας ἑξακοσίουσ, αἰτίους γενομένους τῆς νίκησ,                     ἐστεφάνωσαν ἀριστεῖα δόντες ἀργυρίου μνᾶν ἑκάστῳ. ἅμα δὲ τούτοις πραττομένοις Δουκέτιος μὲν ὁ τῶν                     Σικελῶν ἡγεμών, χαλεπῶς ἔχων τοῖς τὴν Κατάνην οἰκοῦσι διὰ τὴν                     ἀφαίρεσιν τῆς τῶν Σικελῶν χώρασ, ἐστράτευσεν ἐπ΄ αὐτούσ. ὁμοίως                     δὲ καὶ τῶν Συρακοσίων στρατευσάντων ἐπὶ τὴν Κατάνην, οὗτοι μὲν                     κοινῇ κατεκληρούχησαν τὴν χώραν καὶ τοὺς κατοικισθέντας ὑφ΄ ̔ιέρωνος                     τοῦ δυνάστου ἐπολέμουν· ἀντιταχθέντων δὲ τῶν ἐν τῇ Κατάνῃ καὶ                     λειφθέντων πλείοσι μάχαισ, οὗτοι μὲν ἐξέπεσον ἐκ τῆς Κατάνησ, καὶ                     τὴν νῦν οὖσαν Αἴτνην ἐκτήσαντο, πρὸ τούτου καλουμένην ̓́ινησσαν,                     οἱ δ΄ ἐξ ἀρχῆς ἐκ τῆς Κατάνης ὄντες ἐκομίσαντο πολλῷ χρόνῳ τὴν                     πατρίδα. τούτων δὲ πραχθέντων οἱ κατὰ                     τὴν ̔ιέρωνος δυναστείαν ἐκπεπτωκότες ἐκ τῶν ἰδίων πόλεων ἔχοντες                     τοὺς συναγωνιζομένους κατῆλθον εἰς τὰς πατρίδασ, καὶ τοὺς ἀδίκως τὰς                     ἀλλοτρίας πόλεις ἀφῃρημένους ἐξέβαλον ἐκ τῶν πόλεων· τούτων δ΄                     ἦσαν Γελῷοι καὶ ̓ακραγαντῖνοι καὶ ̔ιμεραῖοι. παραπλησίως δὲ τούτοις καὶ ̔ρηγῖνοι μετὰ Ζαγκλαίων                     τοὺς ̓αναξίλου παῖδας δυναστεύοντας ἐκβαλόντες ἠλευθέρωσαν τὰς                     πατρίδασ. μετὰ δὲ ταῦτα Καμάριναν μὲν Γελῷοι κατοικίσαντες ἐξ                     ἀρχῆς κατεκληρούχησαν· αἱ δὲ πόλεις σχεδὸν ἅπασαι πρὸς τὴν κατάλυσιν                     τῶν πολέμων ὁρμήσασαι, καὶ κοινὸν δόγμα ποιησάμεναι, πρὸς τοὺς                     κατοικοῦντας ξένους διελύθησαν, καὶ τοὺς φυγάδας καταδεξάμεναι τοῖς                     ἀρχαίοις πολίταις τὰς πόλεις ἀπέδοσαν, τοῖς δὲ ξένοις τοῖς διὰ τὰς                     δυναστείας ἀλλοτρίας τὰς πόλεις ἔχουσι συνεχώρησαν τὰ ἑαυτῶν                     ἀποκομίζειν καὶ κατοικεῖν ἅπαντας ἐν τῇ Μεσσηνίᾳ. αἱ μὲν οὖν κατὰ Σικελίαν ἐν ταῖς πόλεσι στάσεις                     καὶ ταραχαὶ τοῦτον τὸν τρόπον κατελύθησαν, αἱ δὲ πόλεις τὰς                     ἀπαλλοτρίους πολιτείας ἀποβαλοῦσαι σχεδὸν ἅπασαι τὰς ἰδίας χώρας                     κατεκληρούχησαν τοῖς πολίταις πᾶσιν. ἐπ΄                     ἄρχοντος δ΄ ̓αθήνησι Φρασικλείδου ̓ολυμπιὰς μὲν ἤχθη ὀγδοηκοστή,                     καθ΄ ἣν ἐνίκα στάδιον Τορύλλας Θετταλόσ, ̔ρωμαῖοι δ΄ ὑπάτους                     κατέστησαν Κόιντον Φάβιον καὶ Τίτον Κοίντιον Καπιτωλῖνον. ἐπὶ δὲ                     τούτων κατὰ μὲν τὴν ̓ασίαν οἱ τῶν Περσῶν στρατηγοὶ διαβάντες ἐπὶ                     τὴν Κιλικίαν ναῦς μὲν κατεσκεύασαν τριακοσίας κεκοσμημένας καλῶς πρὸς                     τὴν πολεμικὴν χρείαν, τὸ δὲ πεζὸν στρατόπεδον λαβόντες προῆγον πεζῇ                     διὰ Συρίας καὶ Φοινίκησ· συμπαραπλέοντος δὲ καὶ τοῦ στόλου τῇ                     πεζῇ στρατιᾷ κατήντησαν εἰς Μέμφιν τῆς Αἰγύπτου. καὶ τὸ μὲν πρῶτον τὴν πολιορκίαν τοῦ Λευκοῦ                     τείχους ἔλυσαν, καταπληξάμενοι τοὺς Αἰγυπτίους καὶ τοὺς ̓αθηναίουσ·                     μετὰ δὲ ταῦτα ἐμφρόνως βουλευσάμενοι κατὰ στόμα μὲν παρατάττεσθαι                     διέκλινον, στρατηγήμασι δὲ ἐφιλοτιμοῦντο καταλῦσαι τὸν πόλεμον. διόπερ                     καὶ τῶν ̓αττικῶν νεῶν ὁρμουσῶν ἐν τῇ Προσωπίτιδι λεγομένῃ νήσῳ,                     τὸν περιρρέοντα ποταμὸν διώρυξι διαλαβόντες ἤπειρον ἐποίησαν τὴν                     νῆσον. τῶν δὲ νεῶν ἄφνω καθιζουσῶν ἐπὶ                     ξηρὰν τὴν γῆν, οἱ μὲν Αἰγύπτιοι καταπλαγέντες ἐγκατέλιπον τοὺς                     ̓αθηναίους καὶ πρὸς τοὺς Πέρσας διελύσαντο· οἱ δὲ ̓αθηναῖοι                     συμμάχων ὄντες ἔρημοι καὶ τὰς ναῦς ὁρῶντες ἀχρήστους γεγενημένασ,                     ταύτας μὲν ἐνέπρησαν, ὅπως μὴ τοῖς πολεμίοις ὑποχείριοι γενηθῶσιν,                     αὐτοὶ δὲ οὐ καταπλαγέντες τὴν δεινότητα τῆς περιστάσεως παρεκάλουν                     ἀλλήλους μηδὲν ἀνάξιον πρᾶξαι τῶν προκατειργασμένων ἀγώνων. διόπερ ταῖς ἀρεταῖς ὑπερβαλλόμενοι τοὺς ἐν                     Θερμοπύλαις ὑπὲρ τῆς ̔ελλάδος ἀποθανόντασ, ἑτοίμως εἶχον                     διαγωνίζεσθαι πρὸς τοὺς πολεμίουσ. οἱ δὲ στρατηγοὶ τῶν Περσῶν                     ̓αρτάβαζος καὶ Μεγάβυζοσ, ὁρῶντες τὴν ὑπερβολὴν τῆς εὐτολμίας τῶν                     πολεμίων καὶ λογισάμενοι, διότι τούτους οὐ δυνατὸν ἀνελεῖν ἄνευ τοῦ                     πολλὰς μυριάδας ἀποβαλεῖν τῶν ἰδίων, σπονδὰς ἔθεντο πρὸς τοὺς                     ̓αθηναίουσ, καθ΄ ἃς ἔδει χωρὶς κινδύνων ἀπελθεῖν αὐτοὺς ἐκ τῆς                     Αἰγύπτου. οἱ μὲν οὖν ̓αθηναῖοι διὰ                     τὴν ἰδίαν ἀρετὴν τυχόντες τῆς σωτηρίας ἀπῆλθον ἐκ τῆς Αἰγύπτου,                     καὶ διὰ τῆς Λιβύης εἰς Κυρήνην ἀπελθόντες ἐσώθησαν παραδόξως εἰς                     τὴν πατρίδα. ἅμα δὲ τούτοις πραττομένοις                     ἐν μὲν ταῖς ̓αθήναις ̓εφιάλτης ὁ Σοφωνίδου, δημαγωγὸς ὢν καὶ τὸ                     πλῆθος παροξύνας κατὰ τῶν ̓αρεοπαγιτῶν, ἔπεισε τὸν δῆμον ψηφίσματι                     μειῶσαι τὴν ἐξ ̓αρείου πάγου βουλήν, καὶ τὰ πάτρια καὶ περιβόητα                     νόμιμα καταλῦσαι. οὐ μὴν ἀθῷός γε διέφυγε τηλικούτοις ἀνομήμασιν                     ἐπιβαλόμενοσ, ἀλλὰ τῆς νυκτὸς ἀναιρεθεὶς ἄδηλον ἔσχε τὴν τοῦ βίου                     τελευτήν. τοῦ δ΄ ἐνιαυσίου χρόνου διεληλυθότος                     ̓αθήνησι μὲν ἦν ἄρχων Φιλοκλῆσ, ἐν ̔ρώμῃ δὲ τὴν ὕπατον ἀρχὴν                     διεδέξαντο Αὖλος Ποστούμιος ̔ρηγοῦλος καὶ Σπόριος Φούριος                     Μεδιολανόσ. ἐπὶ δὲ τούτων Κορινθίοις καὶ ̓επιδαυρίοις πρὸς                     ̓αθηναίους ἐνστάντος πολέμου, ἐστράτευσαν ἐπ΄ αὐτοὺς ̓αθηναῖοι, καὶ                     γενομένης μάχης ἰσχυρᾶς ἐνίκησαν ̓αθηναῖοι. μεγάλῳδὲ στόλῳ καταπλεύσαντες πρὸς τοὺς                     ὀνομαζομένους ̔αλιεῖσ, ἀνέβησαν εἰς τὴν Πελοπόννησον, καὶ τῶν                     πολεμίων ἀνεῖλον οὐκ ὀλίγουσ. συστραφέντων δὲ τῶν Πελοποννησίων καὶ                     δύναμιν ἀξιόλογον ἀθροισάντων, συνέστη μάχη πρὸς τοὺς ̓αθηναίους                     περὶ τὴν ὀνομαζομένην Κεκρυφάλειαν, καθ΄ ἣν πάλιν ἐνίκησαν                     ̓αθηναῖοι. τοιούτων δὲ εὐημερημάτων                     αὐτοῖς γενομένων, τοὺς Αἰγινήτας ὁρῶντες πεφρονηματισμένους μὲν ταῖς                     προγεγενημέναις πράξεσιν, ἀλλοτρίως δὲ ἔχοντας πρὸς αὐτούσ, ἔγνωσαν                     καταπολεμῆσαι. διὸ καὶ στόλον ἐπ΄ αὐτοὺς                     ἀξιόλογον ἀποστειλάντων τῶν ̓αθηναίων, οἱ τὴν Αἴγιναν κατοικοῦντεσ,                     μεγάλην ἐμπειρίαν ἔχοντες καὶ δόξαν τῶν κατὰ θάλατταν ἀγώνων, οὐ                     κατεπλάγησαν τὴν ὑπεροχὴν τῶν ̓αθηναίων, ἔχοντες δὲ τριήρεις ἱκανὰς                     καὶ προσκατασκευάσαντες ἑτέρασ, ἐναυμάχησαν, καὶ λειφθέντες ἀπέβαλον                     τριήρεις ἑβδομήκοντα· συντριβέντες δὲ τοῖς φρονήμασι διὰ τὸ μέγεθος                     τῆς συμφορᾶσ, ἠναγκάσθησαν εἰς τὴν ̓αθηναίων συντέλειαν καταταχθῆναι.                     ταῦτα μὲν οὖν Λεωκράτης ὁ στρατηγὸς κατεπράξατο τοῖς ̓αθηναίοισ,                     τοὺς πάντας διαπολεμήσας μῆνας ἐννέα πρὸς τοὺς Αἰγινήτασ. ἅμα δὲ τούτοις                     πραττομένοις κατὰ τὴν Σικελίαν Δουκέτιος ὁ τῶν Σικελῶν βασιλεὺσ,                     ὠνομασμένος τὸ γένοσ, ἰσχύων δὲ κατ΄ ἐκείνους τοὺς χρόνουσ,                     Μέναινον μὲν πόλιν ἔκτισε καὶ τὴν σύνεγγυς χώραν τοῖς κατοικισθεῖσι                     διεμέρισε, στρατευσάμενος δ΄ ἐπὶ πόλιν ἀξιόλογον Μοργαντῖναν, καὶ                     χειρωσάμενος αὐτήν, δόξαν ἀπηνέγκατο παρὰ τοῖς ὁμοεθνέσι. τοῦ δ΄ ἐνιαυσίου χρόνου διεληλυθότος ̓αθήνησι μὲν                     ἦρχε Βίων, ἐν ̔ρώμῃ δὲ τὴν ὕπατον ἀρχὴν διεδέξαντο Πούπλιος                     Σερουίλιος Στροῦκτος καὶ Λεύκιος Αἰβούτιος ̓́αλβασ. ἐπὶ δὲ τούτων                     Κορινθίοις καὶ Μεγαρεῦσι περὶ χώρας ὁμόρου γενομένης ἀμφισβητήσεωσ,                     εἰς πόλεμον αἱ πόλεις ἐνέπεσον. τὸ μὲν                     οὖν πρῶτον τὴν χώραν ἀλλήλων διετέλουν λεηλατοῦντες καὶ κατ΄ ὀλίγους                     συμπλοκὰς ποιούμενοι· αὐξομένης δὲ τῆς διαφορᾶς οἱ Μεγαρεῖς ἀεὶ                     μᾶλλον ἐλαττούμενοι καὶ τοὺς Κορινθίους φοβούμενοι, συμμάχους                     ἐποιήσαντο τοὺς ̓αθηναίουσ. διὸ καὶ                     πάλιν τῶν πόλεων ἐφαμίλλων ταῖς δυνάμεσι γενομένων, καὶ τῶν                     Κορινθίων μετὰ Πελοποννησίων ἀξιολόγῳ δυνάμει στρατευσάντων εἰς τὴν                     Μεγαρικήν, ̓αθηναῖοι συμμαχίαν ἔπεμψαν τοῖς Μεγαρεῦσιν, ἧς ἡγεῖτο                     Μυρωνίδησ, ἀνὴρ ἐπ΄ ἀρετῇ θαυμαζόμενοσ· γενομένης δὲ παρατάξεως                     ἰσχυρᾶς ἐπὶ πολὺν χρόνον, καὶ ταῖς ἀνδραγαθίαις ἑκατέρων                     ἐξισουμένων, τὸ τελευταῖον ἐνίκησαν ̓αθηναῖοι καὶ πολλοὺς ἀνεῖλον                     τῶν πολεμίων. οἱ Φωκεῖς ἐνεστήσαντο                     πόλεμον πρὸς Δωριεῖσ, τοὺς προγόνους μὲν Λακεδαιμονίων, οἰκοῦντας δὲ                     πόλεις τρεῖσ, Κυτίνιον καὶ Βοιὸν καὶ ̓ερινεόν, κειμένας ὑπὸ τὸν                     λόφον τὸν ὀνομαζόμενον Παρνασσόν. τὸ                     μὲν οὖν πρῶτον βίᾳ χειρωσάμενοι τοὺς Δωριεῖσ, κατέσχον αὐτῶν τὰς                     πόλεισ· μετὰ δὲ ταῦτα Λακεδαιμόνιοι μὲν Νικομήδην τὸν Κλεομένους                     ἐξέπεμψαν βοηθήσοντα τοῖς Δωριεῦσι διὰ τὴν συγγένειαν· εἶχε δ΄                     οὗτος Λακεδαιμονίους μὲν χιλίους πεντακοσίουσ, παρὰ δὲ τῶν ἄλλων                     Πελοποννησίων μυρίουσ. οὗτος μὲν οὖν                     ἐπίτροπος ὢν Πλειστώνακτος τοῦ βασιλέως παιδὸς ὄντοσ, μετὰ τοσαύτης                     δυνάμεως ἐβοήθησε τοῖς Δωριεῦσι, νικήσας δὲ τοὺς Φωκεῖς καὶ τὰς                     πόλεις ἀνακτησάμενος τούς τε Φωκεῖς καὶ Δωριεῖς διήλλαξεν. ̓αθηναῖοι δὲ                     πυθόμενοι τοὺς Λακεδαιμονίους τὸν μὲν πρὸς Φωκεῖς πόλεμον                     καταλελυκέναι, αὐτοὺς δὲ μέλλειν τὴν εἰς οἶκον ἐπάνοδον ποιεῖσθαι,                     ἔγνωσαν ἐπιθέσθαι κατὰ τὴν ὁδοιπορίαν τοῖς Λακεδαιμονίοισ.                     ἐστράτευσαν οὖν ἐπ΄ αὐτούσ, παραλαβόντες τοὺς ̓αργείους καὶ                     Θετταλούσ· καὶ πεντήκοντα μὲν ναυσί, στρατιώταις δὲ μυρίοις καὶ                     τετρακισχιλίοις ἐπιβαλοῦντες αὐτοῖς κατελάβοντο τὰς περὶ τὴν                     Γεράνειαν παρόδουσ. Λακεδαιμόνιοι δὲ                     πυνθανόμενοι τὰ κατὰ τοὺς ̓αθηναίους παρῆλθον τῆς Βοιωτίας εἰς                     Τάναγραν. τῶν δὲ ̓αθηναίων παραγενομένων εἰς τὴν Βοιωτίαν καὶ                     παρατάξεως γενομένησ, ἰσχυρὰ συνέστη μάχη· καὶ τῶν μὲν Θετταλῶν                     μεταβαλομένων ἐν τῇ μάχῃ πρὸς τοὺς Λακεδαιμονίουσ, τῶν δὲ                     ̓αθηναίων καὶ τῶν ̓αργείων οὐδὲν ἧττον διαγωνιζομένων, ἔπεσον μὲν                     οὐκ ὀλίγοι παρ΄ ἀμφοτέροισ, νυκτὸς δ΄ ἐπιλαβούσης διελύθησαν.                         μετὰ δὲ ταῦτα τοῖς ̓αθηναίοις                     κομιζομένης ἀγορᾶς πολλῆς ἐκ τῆς ̓αττικῆσ, οἱ Θετταλοὶ κρίναντες                     ἐπιθέσθαι ταύτῃ καὶ αὐτῆς ὥρας δειπνοποιησάμενοι νυκτὸς ἀπήντων                     τοῖς κομίζουσι τὰς ἀγοράσ. τῶν δὲ                     παραφυλαττόντων ̓αθηναίων ἀγνοούντων καὶ προσδεξαμένων τοὺς Θετταλοὺς                     ὡς φίλουσ, συνέβη πολλοὺς καὶ ποικίλους ἀγῶνας γενέσθαι περὶ τῆς                     ἀγορᾶσ. τὸ μὲν γὰρ πρῶτον οἱ Θετταλοί, προσδεχθέντες ὑπὸ τῶν                     πολεμίων διὰ τὴν ἄγνοιαν, ἔκτεινον τοὺς ἐντυγχάνοντασ, καὶ                     συντεταγμένοι τοῖς τεθορυβημένοις συμπλεκόμενοι πολλοὺς ἀνῄρουν.                         οἱ δὲ κατὰ τὴν στρατοπεδείαν ὄντες                     ̓αθηναῖοι πυθόμενοι τὴν τῶν Θετταλῶν ἐπίθεσιν, ἧκον κατὰ σπουδήν,                     καὶ τοὺς Θετταλοὺς ἐξ ἐφόδου τρεψάμενοι πολὺν ἐποίουν φόνον.                         ἐπιβοηθησάντων δὲ τῶν Λακεδαιμονίων                     τοῖς Θετταλοῖς συντεταγμένῃ τῇ δυνάμει, καὶ τοῖς στρατοπέδοις ὅλοις                     γενομένης παρατάξεωσ, συνέβη διὰ τὴν γενομένην φιλοτιμίαν πολλοὺς παρ΄                     ἀμφοτέροις ἀναιρεθῆναι. τέλος δὲ τῆς μάχης ἀμφίδοξον λαβούσης τὸ                     τέλοσ, συνέβη τούς τε Λακεδαιμονίους ἀμφισβητῆσαι περὶ τῆς νίκης καὶ                     τοὺς ̓αθηναίουσ. τότε μὲν οὖν ἐπιλαβούσης νυκτὸς καὶ τῆς νίκης                     ἀμφιδόξου γενομένησ, διεπρεσβεύοντο πρὸς ἀλλήλους καὶ τετραμηνιαίους                     σπονδὰς ἐποιήσαντο. τοῦ δ΄ ἐνιαυσίου χρόνου                     διεληλυθότος ̓αθήνησι μὲν ἦρχε Μνησιθείδησ, ἐν ̔ρώμῃ δ΄ ὕπατοι                     κατεστάθησαν Λούκιος Λουκράτιος καὶ Τίτος Οὐετούριος Κιχωρῖνοσ.                     ἐπὶ δὲ τούτων Θηβαῖοι μὲν τεταπεινωμένοι διὰ τὴν πρὸς Ξέρξην                     αὐτοῖς γενομένην συμμαχίαν, ἐζήτουν δι΄ οὗ τρόπου δύναιντ΄ ἂν                     ἀναλαβεῖν τὴν πάτριον ἰσχύν τε καὶ δόξαν. διὸ καὶ τῶν Βοιωτῶν ἁπάντων καταφρονούντων καὶ                     μηκέτι προσεχόντων τοῖς Θηβαίοισ, ἠξίουν τοὺς Λακεδαιμονίους τῇ                     πόλει συμπεριποιῆσαι τὴν ὅλην ἡγεμονίαν τῆς Βοιωτίασ· ἐπηγγέλλοντο                     δ΄ αὐτοῖς ἀντὶ ταύτης τῆς χάριτος ἰδίᾳ πολεμήσειν τοῖς ̓αθηναίοισ,                     ὥστε μηδεμίαν ἀνάγκην εἶναι τοῖς Σπαρτιάταις ἐκτὸς τῆς                     Πελοποννήσου δύναμιν ἐξαγαγεῖν πεζήν. οἱ                     δὲ Λακεδαιμόνιοι   κρίναντες συμφέροντα λέγειν αὐτούσ, καὶ                     νομίζοντες τὰς Θήβασ, ἐὰν αὐξήσωσιν, ἔσεσθαι τῆς τῶν ̓αθηναίων                     ὥσπερ ἀντίπαλόν τινα· διόπερ ἔχοντες τότε περὶ Τάναγραν ἕτοιμον                     καὶ μέγα στρατόπεδον, τῆς μὲν τῶν Θηβαίων πόλεως μείζονα τὸν                     περίβολον κατεσκεύασαν, τὰς δ΄ ἐν Βοιωτίᾳ πόλεις ἠνάγκασαν                     ὑποτάττεσθαι τοῖς Θηβαίοισ. οἱ δὲ                     ̓αθηναῖοι τὴν ἐπιβολὴν τῶν Λακεδαιμονίων διακόψαι σπεύδοντεσ, δύναμιν                     ἀξιόλογον συνεστήσαντο, καὶ στρατηγὸν εἵλοντο Μυρωνίδην τὸν Καλλίου.                     οὗτος δὲ καταλέξας τῶν πολιτῶν τοὺς ἱκανοὺς παρήγγειλεν αὐτοῖσ,                     ἐκθέμενος ἡμέραν ἐν ᾗ τὴν ἐκ τῆς πόλεως ἀνάζευξιν ἤμελλε                     ποιεῖσθαι. ἐπεὶ δ΄ ὁ συντεταγμένος καιρὸς                     ἧκε, καὶ τῶν στρατιωτῶν τινες οὐ κατήντησαν πρὸς τὴν ὡρισμένην                     ἀφορμήν, ἀναλαβὼν τοὺς προσεληλυθότας προῆγεν εἰς τὴν Βοιωτίαν. τῶν                     δὲ ἡγεμόνων τινὲς καὶ τῶν φίλων ἔφασαν δεῖν ἀναμένειν τοὺς                     καθυστεροῦντασ, ὁ δὲ Μυρωνίδησ, συνετὸς ὢν ἅμα καὶ δραστικὸς                     στρατηγόσ, οὐκ ἔφησεν ἀναμενεῖν· ἀπεφαίνετο γὰρ τοὺς μὲν ἑκουσίως                     καθυστεροῦντας τῆς ἐξόδου καὶ κατὰ τὴν μάχην ἀγεννῶς καὶ δειλῶς                     ἕξειν, καὶ διὰ τοῦτο οὐδὲ τοὺς ὑπὲρ τῆς πατρίδος κινδύνους                     ὑποστήσεσθαι, τοὺς δ΄ ἑτοίμους κατὰ τὴν συντεταγμένην ἡμέραν                     παραγενηθέντας φανεροὺς εἶναι διότι καὶ τὴν ἐν τῷ πολέμῳ τάξιν οὐ                     καταλείψουσιν· ὅπερ καὶ συνέβη γενέσθαι. ὀλίγους γὰρ προάγων στρατιώτασ, καὶ τούτους ἀρίστους ταῖς                     ἀνδραγαθίαισ, παρετάξατο κατὰ τὴν Βοιωτίαν πρὸς πολλαπλασίουσ, καὶ                     κατὰ κράτος περιεγένετο τῶν ἀντιταχθέντων. δοκεῖ δ΄ ἡ πρᾶξις αὕτη μηδεμιᾶς ἀπολείπεσθαι τῶν ἐν                     τοῖς ἔμπροσθεν χρόνοις γεγενημένων παρατάξεων τοῖς ̓αθηναίοισ· ἥ τε                     γὰρ ἐν Μαραθῶνι γενομένη νίκη καὶ τὸ περὶ Πλαταιὰς κατὰ Περσῶν                     προτέρημα καὶ τἄλλα τὰ περιβόητα τῶν ̓αθηναίων ἔργα δοκεῖ μηδὲν                     προέχειν τῆς μάχης ἧς ἐνίκησε Μυρωνίδης τοὺς Βοιωτούσ. ἐκείνων γὰρ αἱ μὲν ἐγένοντο πρὸς βαρβάρουσ,                     αἱ δὲ συνετελέσθησαν μετ΄ ἄλλων συμμάχων, ταύτην δὲ τὴν παράταξιν                     ̓αθηναῖοι μόνοι διακινδυνεύσαντες ἐνίκησαν καὶ πρὸς ̔ελλήνων τοὺς                     ἀρίστου διηγωνίσαντο. δοκοῦσι γὰρ οἱ                     Βοιωτοὶ κατὰ τὰς τῶν δεινῶν ὑπομονὰς καὶ τοὺς πολεμικοὺς ἀγῶνας                     μηδενὸς λείπεσθαι τῶν ἄλλων· ὕστερον γοῦν αὐτοὶ Θηβαῖοι περὶ                     Λεῦκτρα καὶ Μαντίνειαν μόνοι πρὸς Λακεδαιμονίους ἅπαντας καὶ τοὺς                     συμμάχους παραταξάμενοι μεγίστην μὲν δόξαν ἐπ΄ ἀνδρείᾳ κατεκτήσαντο,                     τῆς δ΄ ̔ελλάδος ἁπάσης ἡγεμόνες ἀνελπίστως ἐγενήθησαν. τῶν δὲ συγγραφέων, καίπερ τῆς μάχης ταύτης                     ἐπιφανοῦς γεγενημένησ, οὐδεὶς οὔτε τὸν τρόπον αὐτῆς οὔτε τὴν                     διάταξιν ἀνέγραψε. Μυρωνίδης μὲν οὖν ἐπιφανεῖ μάχῃ νικήσας τοὺς                     Βοιωτοὺς ἐνάμιλλος ἐγενήθη τοῖς πρὸ αὐτοῦ γενομένοις ἡγεμόσιν                     ἐπιφανεστάτοισ, Θεμιστοκλεῖ καὶ Μιλτιάδῃ καὶ Κίμωνι. ὁ δὲ Μυρωνίδης μετὰ τὴν γενομένην νίκην Τάναγραν                     μὲν ἐκπολιορκήσασ, περιεῖλεν αὐτῆς τὰ τείχη, τὴν δὲ Βοιωτίαν                     ἅπασαν ἐπιὼν ἔτεμνε καὶ κατέφθειρε καὶ τοῖς στρατιώταις διελὼν τὰ                     λάφυρα πάντας ὠφελείαις ἁδραῖς ἐκόσμησεν. οἱ δὲ Βοιωτοὶ                     παροξυνθέντες ἐπὶ τῇ διαφθορᾷ τῆς χώρασ, συνεστράφησαν πανδημεί, καὶ                     στρατεύσαντες ἤθροισαν μεγάλην δύναμιν. γενομένης δὲ μάχης ἐν                     Οἰνοφύτοις τῆς Βοιωτίασ, καὶ τὸ δεινὸν ἀμφοτέρων ταῖς ψυχαῖς                     ἐρρωμένως ὑπομενόντων, διημέρευσαν ἐν τῇ μάχῃ· μόγις δὲ τῶν                     ̓αθηναίων τρεψαμένων τοὺς Βοιωτούσ, ὁ Μυρωνίδης πασῶν τῶν κατὰ τὴν                     Βοιωτίαν πόλεων ἐγκρατὴς ἐγένετο πλὴν Θηβῶν. μετὰ δὲ ταῦτα ἐκ τῆς Βοιωτίας ἀναζεύξας                     ἐστράτευσεν ἐπὶ Λοκροὺς τοὺς ὀνομαζομένους ̓οπουντίουσ. τούτους δὲ                     ἐξ ἐφόδου χειρωσάμενοσ, καὶ λαβὼν ὁμήρουσ, ἐνέβαλεν εἰς τὴν                     Παρνασίαν. παραπλησίως δὲ τοῖς Λοκροῖς                     καὶ τοὺς Φωκεῖς καταπολεμήσασ, καὶ λαβὼν ὁμήρουσ, ἀνέζευξεν εἰς τὴν                     Θετταλίαν, ἐγκαλῶν μὲν περὶ τῆς γενομένης προδοσίασ, προστάττων δὲ                     καταδέχεσθαι τοὺς φυγάδασ· τῶν δὲ Φαρσαλίων οὐ προσδεχομένων,                     ἐπολιόρκει τὴν πόλιν. ἐπεὶ δὲ τὴν μὲν                     πόλιν οὐκ ἠδύνατο βίᾳ χειρώσασθαι, τὴν δὲ πολιορκίαν πολὺν χρόνον                     ὑπέμενον οἱ Φαρσάλιοι, τὸ τηνικαῦτα ἀπογνοὺς τὰ κατὰ τὴν Θετταλίαν                     ἐπανῆλθεν εἰς τὰς ̓αθήνασ. Μυρωνίδης μὲν οὖν ἐν ὀλίγῳ χρόνῳ                     μεγάλας πράξεις ἐπιτελεσάμενος περιβόητον ἔσχε τὴν δόξαν παρὰ τοῖς                     πολίταισ. ταῦτα μὲν οὖν ἐπράχθη κατὰ τοῦτον τὸν ἐνιαυτόν. ἐπ΄ ἄρχοντος δ΄ ̓αθήνησι Καλλίου παρὰ μὲν ̓ηλείοις                     ̓ολυμπιὰς ἤχθη μία πρὸς ταῖς ὀγδοήκοντα, καθ΄ ἣν ἐνίκα στάδιον                     Πολύμναστος Κυρηναῖοσ, ἐν ̔ρώμῃ δ΄ ὑπῆρχον ὕπατοι Σερούιος                     Σουλπίκιος καὶ Πούπλιος Οὐολούμνιος ̓αμεντῖνοσ. ἐπὶ δὲ τούτων Τολμίδης ὁ τεταγμένος ἐπὶ τῆς                     ναυτικῆς δυνάμεωσ, ἁμιλλώμενος πρὸς τὴν Μυρωνίδου ἀρετήν τε καὶ                     δόξαν, ἔσπευδεν ἀξιόλογόν τι κατεργάσασθαι. διὸ καὶ κατ΄ ἐκείνους τοὺς καιροὺς μηδενὸς πρότερον                     πεπορθηκότος τὴν Λακωνικήν, παρεκάλεσε τὸν δῆμον δῃῶσαι τὴν τῶν                     Σπαρτιατῶν χώραν, ἐπηγγέλλετο δὲ χιλίους ὁπλίτας παραλαβὼν εἰς τὰς                     τριήρεις μετὰ τούτων πορθήσειν μὲν τὴν Λακωνικήν, ταπεινώσειν δὲ τὴν                     τῶν Σπαρτιατῶν δόξαν. συγχωρησάντων δὲ                     τῶν ̓αθηναίων, βουλόμενος λαθραίως πλείονας ὁπλίτας ἐξαγαγεῖν,                     τεχνάζεταί τι τοιοῦτον. οἱ μὲν πολῖται διελάμβανον αὐτὸν καταλέξειν                     εἰς τὴν στρατιὰν τῶν νέων τοὺς ἀκμάζοντας ταῖς ἡλικίαις καὶ τοῖς                     σώμασιν εὐρωστοτάτουσ· ὁ δὲ Τολμίδης σπεύδων μὴ μόνον τοὺς                     τεταγμένους χιλίους ἐξαγαγεῖν εἰς τὴν στρατείαν, προσιὼν ἑκάστῳ τῶν                     νέων καὶ τῇ ῥώμῃ διαφερόντων ἔλεγεν ὡς μέλλει καταλέγειν αὐτόν·                     κρεῖττον οὖν ἔφησεν ἐθελοντὴν στρατεύειν μᾶλλον ἢ διὰ τῶν                     καταλόγων ἀναγκασθῆναι δοκεῖν. ἐπεὶ δὲ                     πλείους τῶν τρισχιλίων τούτῳ τῷ λόγῳ συνέπεισεν ἐθελοντὴν                     ἀπογράφεσθαι, τοὺς δὲ λοιποὺς οὐκέτι σπεύδοντας ἑώρα, τότε τοὺς                     ὡμολογημένους χιλίους κατέλεξεν ἐκ τῶν ἄλλων. ὡς δ΄ αὐτῷ καὶ τἄλλα τὰ πρὸς τὴν στρατείαν                     ἡτοίμαστο, πεντήκοντα μὲν τριήρεσιν ἀνήχθη καὶ τετρακισχιλίοις                     ὁπλίταισ, καταπλεύσας δὲ τῆς Λακωνικῆς εἰς Μεθώνην, τοῦτο μὲν τὸ                     χωρίον εἷλε, τῶν δὲ Λακεδαιμονίων βοηθησάντων ἀνέζευξε, καὶ                     παραπλεύσας εἰς τὸ Γύθειον, ἐπίνειον τῶν Λακεδαιμονίων, χειρωσάμενος                     δὲ καὶ ταύτην τὴν πόλιν καὶ τὰ νεώρια τῶν Λακεδαιμονίων ἐμπρήσασ,                     τὴν χώραν ἐδῄωσεν. ἐκεῖθεν δὲ                     ἀναχθεὶς ἔπλευσε τῆς Κεφαλληνίας εἰς Ζάκυνθον· ταύτην δὲ                     χειρωσάμενος καὶ πάσας τὰς ἐν τῇ Κεφαλληνίᾳ πόλεις προσαγαγόμενοσ,                     εἰς τὸ πέραν διέπλευσε καὶ κατῆρεν εἰς Ναύπακτον. ὁμοίως δὲ καὶ                     ταύτην ἐξ ἐφόδου λαβών, κατῴκισεν εἰς ταύτην Μεσσηνίων τοὺς                     ἐπισήμουσ, ὑποσπόνδους ὑπὸ Λακεδαιμονίων ἀφεθέντασ· κατὰ γὰρ τὸν αὐτὸν χρόνον οἱ Λακεδαιμόνιοι πρὸς                     τοὺς Εἵλωτας καὶ Μεσσηνίους πεπολεμηκότες ἐπὶ πλέον, τότε                     κρατήσαντες ἀμφοτέρων τοὺς μὲν ἐξ ̓ιθώμης ὑποσπόνδους ἀφῆκαν,                     καθότι προείρηται, τῶν δ΄ Εἱλώτων τοὺς αἰτίους τῆς ἀποστάσεως                     κολάσαντες τοὺς ἄλλους κατεδουλώσαντο. ἐπ΄                     ἄρχοντος δ΄ ̓αθήνησι Σωσιστράτου ̔ρωμαῖοι μὲν ὑπάτους κατέστησαν                     Πούπλιον Οὐαλέριον Ποπλικόλαν καὶ Γάιον Κλώδιον ̔ρήγιλλον. ἐπὶ                     δὲ τούτων Τολμίδης μὲν περὶ τὴν Βοιωτίαν διέτριβεν, ̓αθηναῖοι δὲ                     Περικλέα τὸν Ξανθίππου, τῶν ἀγαθῶν ἀνδρῶν, στρατηγὸν κατέστησαν,                     καὶ δόντες αὐτῷ τριήρεις πεντήκοντα καὶ χιλίους ὁπλίτας ἐξέπεμψαν                     ἐπὶ τὴν Πελοπόννησον. οὗτος δὲ τῆς                     Πελοποννήσου πολλὴν ἐπόρθησεν, εἰς δὲ τὴν ̓ακαρνανίαν διαβὰς πλὴν                     Οἰνιαδῶν ἁπάσας τὰς πόλεις προσηγάγετο. οἱ μὲν οὖν ̓αθηναῖοι κατὰ                     τοῦτον τὸν ἐνιαυτὸν πλείστων πόλεων ἦρξαν, ἐπ΄ ἀνδρείᾳ δὲ καὶ                     στρατηγίᾳ μεγάλην δόξαν κατεκτήσαντο. ἐπ΄                     ἄρχοντος δ΄ ̓αθήνησιν ̓αρίστωνος ̔ρωμαῖοι μὲν κατέστησαν ὑπάτους                     Κόιντον Φάβιον Οὐιβουλανὸν καὶ Λεύκιον Κορνήλιον Κουριτῖνον. ἐπὶ                     δὲ τούτων ̓αθηναίοις καὶ Πελοποννησίοις πενταετεῖς ἐγένοντο σπονδαί,                     Κίμωνος τοῦ ̓αθηναίου συνθεμένου ταύτασ. κατὰ δὲ τὴν Σικελίαν ̓εγεσταίοις καὶ Λιλυβαίταις ἐνέστη πόλεμος                     περὶ χώρας τῆς πρὸς τῷ Μαζάρῳ ποταμῷ· γενομένης δὲ μάχης ἰσχυρᾶς                     συνέβη πολλοὺς παρ΄ ἀμφοτέροις ἀναιρεθῆναι καὶ τῆς φιλοτιμίας μὴ                     λῆξαι τὰς πόλεισ. μετὰ δὲ τὴν                     πολιτογραφίαν τὴν ἐν ταῖς πόλεσι γενομένην καὶ τὸν ἀναδασμὸν τῆς                     χώρασ, πολλῶν εἰκῇ καὶ ὡς ἔτυχε πεπολιτογραφημένων, ἐνόσουν αἱ                     πόλεις καὶ πάλιν εἰς πολιτικὰς στάσεις καὶ ταραχὰς ἐνέπιπτον· μάλιστα                     δὲ τὸ κακὸν ἐπεπόλασεν ἐν ταῖς Συρακούσαισ. Τυνδαρίδης γάρ τις τοὔνομα, θράσους καὶ τόλμης                     γέμων ἄνθρωποσ, τὸ μὲν πρῶτον πολλοὺς τῶν πενήτων ἀνελάμβανε, καὶ                     σωματοποιῶν τούτους ἑαυτῷ πρὸς τυραννίδα ἑτοίμους ἐποίει δορυφόρουσ.                     μετὰ δὲ ταῦτα ἤδη φανερὸς ὢν ὅτι δυναστείας ὀρέγεται, θανάτου                     κρίσιν ὑποσχὼν κατεδικάσθη. ἀπαγομένου                     δὲ εἰς τὸ δεσμωτήριον οἱ πολυωρηθέντες ὑπ΄ αὐτοῦ συνεστράφησαν καὶ                     τοῖς ἀπάγουσι τὰς χεῖρας ἐπέφερον. ταραχῆς δὲ γενομένης κατὰ τὴν                     πόλιν, συνεστράφησαν οἱ χαριέστατοι τῶν πολιτῶν, καὶ τοὺς νεωτερίσαντας                     συναρπάσαντες ἅμα τῷ Τυνδαρίδῃ ἀνεῖλον. πλεονάκις δὲ τούτου                     γινομένου, καὶ τῶν ἀνδρῶν τυραννίδος ἐπιθυμούντων, ὁ δῆμος ἐπηνέχθη                     μιμήσασθαι τοὺς ̓αθηναίουσ, καὶ νόμον θεῖναι παραπλήσιον τῷ παρ΄                     ἐκείνοις γεγραμμένῳ περὶ ὀστρακισμοῦ. παρὰ γὰρ ̓αθηναίοις ἕκαστον τῶν                     πολιτῶν ἔδει γράφειν εἰς ὄστρακον τοὔνομα τοῦ δοκοῦντος μάλιστα                     δύνασθαι τυραννεῖν τῶν πολιτῶν, παρὰ δὲ τοῖς Συρακοσίοις εἰς πέταλον                     ἐλαίας γράφεσθαι τὸν δυνατώτατον τῶν πολιτῶν, διαριθμηθέντων δὲ τῶν                     πετάλων τὸν πλεῖστα πέταλα λαβόντα φεύγειν πενταετῆ χρόνον. τούτῳ γὰρ τῷ τρόπῳ διελάμβανον ταπεινώσειν                     τὰ φρονήματα τῶν πλεῖστον ἰσχυόντων ἐν ταῖς πατρίσι· καθόλου γὰρ οὐ                     πονηρίας κολάσεις ἐλάμβανον παρὰ τῶν παρανομούντων, ἀλλὰ δυνάμεως καὶ                     αὐξήσεως τῶν ἀνδρῶν ἐποίουν ταπείνωσιν. οἱ μὲν οὖν ̓αθηναῖοι                     τοῦτο τὸ γένος τῆς νομοθεσίας ὠνόμασαν ἀπὸ τοῦ συμβεβηκότος                     ὀστρακισμόν, οἱ δὲ Συρακόσιοι πεταλισμόν. οὗτος δὲ ὁ νόμος διέμεινε παρὰ μὲν τοῖς ̓αθηναίοις ἐπὶ πολὺν                     χρόνον, παρὰ δὲ τοῖς Συρακοσίοις κατελύθη ταχὺ διὰ τοιαύτας τινὰς                     αἰτίασ. τῶν μεγίστων ἀνδρῶν                     φυγαδευομένων οἱ χαριέστατοι τῶν πολιτῶν καὶ δυνάμενοι διὰ τῆς ἰδίας                     ἀρετῆς πολλὰ τῶν κοινῶν ἐπανορθοῦν ἀφίσταντο τῶν δημοσίων πράξεων,                     καὶ διὰ τὸν ἀπὸ τοῦ νόμου φόβον ἰδιωτεύοντες διετέλουν,                     ἐπιμελόμενοι δὲ τῆς ἰδίας οὐσίας εἰς τρυφὴν ἀπέκλινον, οἱ δὲ                     πονηρότατοι τῶν πολιτῶν καὶ τόλμῃ διαφέροντες ἐφρόντιζον τῶν δημοσίων                     καὶ τὰ πλήθη πρὸς ταραχὴν καὶ νεωτερισμὸν προετρέποντο. διόπερ στάσεων γινομένων πάλιν, καὶ τῶν πολλῶν εἰς                     διαφορὰς ἐκτρεπομένων, πάλιν ἡ πόλις εἰς συνεχεῖς καὶ μεγάλας                     ἐνέπιπτε ταραχάσ· ἐπεπόλαζε γὰρ δημαγωγῶν πλῆθος καὶ συκοφαντῶν, καὶ                     λόγου δεινότης ὑπὸ τῶν νεωτέρων ἠσκεῖτο, καὶ καθόλου πολλοὶ τὰ                     φαῦλα τῶν ἐπιτηδευμάτων ἀντὶ τῆς παλαιᾶς καὶ σπουδαίας ἀγωγῆς                     ἠλλάττοντο, καὶ ταῖς μὲν οὐσίαις διὰ τὴν εἰρήνην προέκοπτον, τῆς δ΄                     ὁμονοίας καὶ τοῦ δικαιοπραγεῖν ὀλίγη τις ἐγίνετο φροντίσ. διόπερ οἱ Συρακόσιοι μεταγνόντες τὸν περὶ τοῦ                     πεταλισμοῦ νόμον κατέλυσαν, ὀλίγον χρόνον αὐτῷ χρησάμενοι. καὶ τὰ                     μὲν κατὰ τὴν Σικελίαν ἐν τούτοις ἦν. ἐπ΄                     ἄρχοντος δ΄ ̓αθήνησι Λυσικράτους ἐν ̔ρώμῃ κατεστάθησαν ὕπατοι                     Γάιος Ναύτιος ̔ρούτιλος καὶ Λεύκιος Μινούκιος Καρουτιανόσ. ἐπὶ                     δὲ τούτων Περικλῆς ὁ τῶν ̓αθηναίων στρατηγὸς ἀποβὰς εἰς                     Πελοπόννησον ἐδῄωσε τὴν τῶν Σικυωνίων χώραν. ἐπεξελθόντων δ΄ ἐπ΄ αὐτὸν τῶν Σικυωνίων πανδημεὶ                     καὶ μάχης γενομένησ, ὁ Περικλῆς νικήσας καὶ πολλοὺς κατὰ τὴν φυγὴν                     ἀνελὼν κατέκλεισεν αὐτοὺς εἰς πολιορκίαν. προσβολὰς δὲ ποιούμενος                     τοῖς τείχεσι, καὶ μὴ δυνάμενος ἑλεῖν τὴν πόλιν, ἔτι δὲ καὶ τῶν                     Λακεδαιμονίων ἀποστειλάντων βοήθειαν τοῖς πολιορκουμένοισ, ἀνέζευξεν                     ἐκ τῆς Σικυῶνοσ· εἰς δὲ τὴν ̓ακαρνανίαν πλεύσας καὶ τὴν τῶν                     Οἰνιαδῶν χώραν καταδραμὼν καὶ λαφύρων πλῆθος ἀθροίσασ, ἀπέπλευσεν                     ἐκ τῆς ̓ακαρνανίασ. μετὰ δὲ ταῦτα                     ἐλθὼν εἰς Χερρόνησον χιλίοις τῶν πολιτῶν κατεκληρούχησε τὴν χώραν.                     ἅμα δὲ τούτοις πραττομένοις Τολμίδης ὁ ἕτερος στρατηγὸς εἰς τὴν                     Εὔβοιαν παρελθὼν ἄλλοις χιλίοις πολίταις ταύτην καὶ τὴν τῶν Ναξίων                     γῆν διένειμε. κατὰ δὲ τὴν Σικελίαν                     Τυρρηνῶν λῃζομένων τὴν θάλατταν, οἱ Συρακόσιοι ναύαρχον ἑλόμενοι                     Φάϋλλον ἔπεμψαν εἰς τὴν Τυρρηνίαν. οὗτος δ΄ ἐκπλεύσας τὸ μὲν                     πρῶτον νῆσον τὴν ὀνομαζομένην Αἰθάλειαν ἐπόρθησε, παρὰ δὲ τῶν                     Τυρρηνῶν λάθρᾳ χρήματα λαβών, ἀπέπλευσεν εἰς τὴν Σικελίαν οὐδὲν                     ἄξιον μνήμης διαπραξάμενοσ. οἱ δὲ                     Συρακόσιοι τοῦτον μὲν ὡς προδότην καταδικάσαντες ἐφυγάδευσαν, ἕτερον                     δὲ στρατηγὸν καταστήσαντες ̓απελλῆν ἐξαπέστειλαν ἐπὶ Τυρρηνοὺς                     ἔχοντα τριήρεις ἑξήκοντα. οὗτος δὲ τὴν παραθαλάττιον Τυρρηνίαν                     καταδραμών, ἀπῆρεν εἰς Κύρνον κατεχομένην ὑπὸ Τυρρηνῶν κατ΄                     ἐκείνους τοὺς χρόνουσ· πορθήσας δὲ πλεῖστα τῆς νήσου καὶ τὴν                     Αἰθάλειαν χειρωσάμενοσ, ἐπανῆλθεν εἰς τὰς Συρακούσας αἰχμαλώτων τε                     πλῆθος κομίζων καὶ τὴν ἄλλην ὠφέλειαν ἄγων οὐκ ὀλίγην. μετὰ δὲ ταῦτα Δουκέτιος ὁ τῶν Σικελῶν                     ἀφηγούμενος τὰς πόλεις ἁπάσας τὰς ὁμοεθνεῖς πλὴν τῆς ̔́υβλας εἰς                     μίαν καὶ κοινὴν ἤγαγε συντέλειαν, δραστικὸς δ΄ ὢν νεωτέρων ὠρέγετο                     πραγμάτων, καὶ παρὰ τοῦ κοινοῦ τῶν Σικελῶν ἀθροίσας δύναμιν                     ἀξιόλογον τὰς Μένασ, ἥτις ἦν αὐτοῦ πατρίσ, μετῴκισεν εἰς τὸ                     πεδίον, καὶ πλησίον τοῦ τεμένους τῶν ὀνομαζομένων Παλικῶν ἔκτισε                     πόλιν ἀξιόλογον, ἣν ἀπὸ τῶν προειρημένων θεῶν ὠνόμαζε Παλικήν.                         ἐπεὶ δὲ περὶ τῶν θεῶν τούτων                     ἐμνήσθημεν, οὐκ ἄξιόν ἐστι παραλιπεῖν τὴν περὶ τὸ ἱερὸν                     ἀρχαιότητά τε καὶ τὴν ἀπιστίαν καὶ τὸ σύνολον τὸ περὶ τοὺς                     ὀνομαζομένους κρατῆρας ἰδίωμα. μυθολογοῦσι γὰρ τὸ τέμενος τοῦτο                     διαφέρειν τῶν ἄλλων ἀρχαιότητι καὶ σεβασμῷ, πολλῶν ἐν αὐτῷ                     παραδόξων παραδεδομένων. πρῶτον μὲν γὰρ                     κρατῆρές εἰσι τῷ μεγέθει μὲν οὐ κατὰ πᾶν μεγάλοι, πηγὰς δ΄                     ἐξαισίους ἀναβάλλοντες ἐξ ἀμυθήτου τε βυθοῦ καὶ παραπλήσιον ἔχοντες                     τὴν φύσιν τοῖς λέβησι τοῖς ὑπὸ πυρὸς πολλοῦ καομένοις καὶ τὸ ὕδωρ                     διάπυρον ἀναβάλλουσιν. ἔμφασιν μὲν οὖν                     ἔχει τὸ ἀναβαλλόμενον ὕδωρ ὡς ὑπάρχει διάπυρον, οὐ μὴν ἀκριβῆ                     τὴν ἐπίγνωσιν ἔχει διὰ τὸ μηδένα τολμᾶν ἅψασθαι τούτου· τηλικαύτην                     γὰρ ἔχει κατάπληξιν ἡ τῶν ὑγρῶν ἀναβολὴ ὥστε δοκεῖν ὑπὸ θείας                     τινὸς ἀνάγκης γίνεσθαι τὸ συμβαῖνον. τὸ                     μὲν γὰρ ὕδωρ θείου κατακόρου τὴν ὄσφρησιν ἔχει, τὸ δὲ χάσμα                     βρόμον πολὺν καὶ φοβερὸν ἐξίησι· τὸ δὲ τούτων παραδοξότερον, οὔτε                     ὑπερεκχεῖται τὸ ὑγρὸν οὔτε ἀπολείπει, κίνησιν δὲ καὶ βίαν                     ῥεύματος εἰς ὕψος ἐξαιρομένην ἔχει θαυμάσιον. τοιαύτης δὲ θεοπρεπείας οὔσης περὶ τὸ τέμενοσ, οἱ                     μέγιστοι τῶν ὅρκων ἐνταῦθα συντελοῦνται, καὶ τοῖς ἐπιορκήσασι                     συντόμως ἡ τοῦ δαιμονίου κόλασις ἀκολουθεῖ· τινὲς γὰρ τῆς ὁράσεως                     στερηθέντες τὴν ἐκ τοῦ τεμένους ἄφοδον ποιοῦνται. μεγάλης δ΄ οὔσης δεισιδαιμονίασ, οἱ τὰς                     ἀμφισβητήσεις ἔχοντεσ, ὅταν ὑπό τινος ὑπεροχῆς κατισχύωνται, τῇ                     διὰ τῶν ὅρκων τούτων ἀνακρίσει κρίνονται. ἔστι δὲ τοῦτο τὸ τέμενος                     ἔκ τινων χρόνων ἄσυλον τετηρημένον, καὶ τοῖς ἀτυχοῦσιν οἰκέταις καὶ                     κυρίοις ἀγνώμοσι περιπεπτωκόσι πολλὴν παρέχεται βοήθειαν· τοὺς γὰρ εἰς τοῦτο καταφυγόντας οὐκ ἔχουσιν                     ἐξουσίαν οἱ δεσπόται βιαίως ἀπάγειν, καὶ μέχρι τούτου διαμένουσιν                     ἀσινεῖσ, μέχρι ἂν ἐπὶ διωρισμένοις φιλανθρώποις πείσαντες οἱ κύριοι                     καὶ δόντες διὰ τῶν ὅρκων τὰς περὶ τῶν ὁμολογιῶν πίστεις ἀπαγάγωσι.                         καὶ οὐδεὶς ἱστορεῖται τῶν δεδωκότων                     τοῖς οἰκέταις πίστιν ταύτην παραβάσ· οὕτω γὰρ ἡ τῶν θεῶν                     δεισιδαιμονία τοὺς ὀμόσαντας πρὸς τοὺς δούλους πιστοὺς ποιεῖ. ἔστι                     δὲ καὶ τὸ τέμενος ἐν πεδίῳ θεοπρεπεῖ κείμενον καὶ στοαῖς καὶ ταῖς                     ἄλλαις καταλύσεσιν ἱκανῶς κεκοσμημένον. περὶ μὲν οὖν τούτων ἱκανῶς                     ἡμῖν εἰρήσθω, πρὸς δὲ τὴν συνεχῆ τοῖς προϊστορημένοις διήγησιν                     ἐπάνιμεν. ὁ γὰρ Δουκέτιος τὴν Παλικὴν κτίσας                     καὶ περιλαβὼν αὐτὴν ἀξιολόγῳ τείχει, κατεκληρούχησε τὴν ὅμορον                     χώραν. συνέβη δὲ τὴν πόλιν ταύτην διὰ τὴν τῆς χώρας ἀρετὴν καὶ διὰ                     τὸ πλῆθος τῶν οἰκητόρων ταχεῖαν λαβεῖν αὔξησιν. οὐ πολὺν δὲ χρόνον εὐδαιμονήσασα κατεσκάφη, καὶ                     διέμεινεν ἀοίκητος μέχρι τῶν καθ΄ ἡμᾶς χρόνων· περὶ ὧν τὰ κατὰ                     μέρος ἀναγράψομεν ἐν τοῖς οἰκείοις χρόνοισ. καὶ τὰ μὲν κατὰ τὴν                     Σικελίαν ἐν τούτοις ἦν. κατὰ δὲ τὴν ̓ιταλίαν μετὰ τὴν κατασκαφὴν                     τῆς Συβάρεως ὑπὸ τῶν Κροτωνιατῶν ὕστερον ἔτεσιν ὀκτὼ πρὸς τοῖς                     πεντήκοντα Θετταλὸς συναγαγὼν τοὺς ὑπολοίπους τῶν Συβαριτῶν ἐξ                     ἀρχῆς ᾤκισε τὴν Σύβαριν, κειμένην ἀνὰ μέσον ποταμῶν δυοῖν, τοῦ τε                     Συβάριος καὶ Κράθιοσ. ἀγαθὴν δ΄                     ἔχοντες χώραν ταχὺ ταῖς οὐσίαις προσανέβησαν. κατασχόντες δὲ τὴν                     πόλιν ἔτη ὀλίγα πάλιν ἐξέπεσον ἐκ τῆς Συβάρεωσ· περὶ ὧν τὰ κατὰ                     μέρος ἀναγράψαι πειρασόμεθα κατὰ τὴν ἐχομένην βίβλον. δεεστ αννυς ολ. 82, 1· 4ϡ2 α. ξηρ.  ἐπ΄ ἄρχοντος δ΄ ̓αθήνησιν ̓αντιδότου ̔ρωμαῖοι                     κατέστησαν ὑπάτους Λεύκιον Ποστούμιον καὶ Μάρκον ̔οράτιον. ἐπὶ δὲ                     τούτων Δουκέτιος μὲν ὁ τῶν Σικελῶν ἔχων τὴν                     ἡγεμονίαν Αἴτνην μὲν κατελάβετο, τὸν ἡγούμενον αὐτῆς δολοφονήσασ,                     εἰς δὲ τὴν ̓ακραγαντίνων χώραν ἀναζεύξας μετὰ δυνάμεως Μότυον                     φρουρούμενον ὑπὸ τῶν ̓ακραγαντίνων ἐπολιόρκησε· τῶν δὲ ̓ακραγαντίνων                     καὶ Συρακοσίων ἐπιβοηθησάντων, συνάψας μάχην καὶ προτερήσας ἐξήλασεν                     ἀμφοτέρους ἐκ τῶν στρατοπέδων. καὶ τότε                     μὲν τοῦ χειμῶνος ἐνισταμένου διεχωρίσθησαν εἰς τὴν οἰκείαν, οἱ δὲ                     Συρακόσιοι τὸν στρατηγὸν Βόλκωνα, τῆς ἥττης αἴτιον ὄντα καὶ                     δόξαντα λάθρᾳ συμπράττειν τῷ Δουκετίῳ, καταδικάσαντες ὡς προδότην                     ἀπέκτειναν. τοῦ θέρους δὲ ἀρχομένου στρατηγὸν ἕτερον κατέστησαν, ᾧ                     δύναμιν ἀξιόλογον δόντες προσέταξαν καταπολεμῆσαι Δουκέτιον. οὗτος δὲ πορευθεὶς μετὰ τῆς δυνάμεως κατέλαβε                     τὸν Δουκέτιον στρατοπεδεύοντα περὶ τὰς Νομάσ· γενομένης δὲ παρατάξεως                     μεγάλησ, καὶ πολλῶν παρ΄ ἀμφοτέροις πιπτόντων, μόγις Συρακόσιοι                     βιασάμενοι τοὺς Σικελοὺς ἐτρέψαντο, καὶ κατὰ τὴν φυγὴν πολλοὺς                     ἀνεῖλον. τῶν δὲ διαφυγόντων οἱ πλείους μὲν εἰς τὰ φρούρια τῶν                     Σικελῶν διεσώθησαν, ὀλίγοι δὲ μετὰ Δουκετίου τῶν αὐτῶν ἐλπίδων                     μετέχειν προείλοντο. ἅμα δὲ τούτοις                     πραττομένοις ̓ακραγαντῖνοι τὸ Μότυον φρούριον κατεχόμενον ὑπὸ τῶν                     μετὰ Δουκετίου Σικελῶν ἐξεπολιόρκησαν, καὶ τὴν δύναμιν ἀπαγαγόντες                     πρὸς τοὺς Συρακοσίους νενικηκότας ἤδη κοινῇ κατεστρατοπέδευσαν.                     Δουκέτιος δὲ διὰ τὴν ἧτταν τοῖς ὅλοις συντριβείσ, καὶ τῶν                     στρατιωτῶν αὐτὸν τῶν μὲν καταλειπόντων, τῶν δ΄ ἐπιβουλευόντων, εἰς                     τὴν ἐσχάτην ἦλθεν ἀπόγνωσιν. τέλος δὲ θεωρῶν                     τοὺς ὑπολοίπους φίλους μέλλοντας αὐτῷ τὰς χεῖρας προσφέρειν, φθάσας                     αὐτοὺς καὶ νυκτὸς διαδρὰς ἀφίππευσεν εἰς τὰς Συρακούσασ. ἔτι δὲ                     νυκτὸς οὔσης παρῆλθεν εἰς τὴν ἀγορὰν τῶν Συρακοσίων, καὶ καθίσας                     ἐπὶ τῶν βωμῶν ἱκέτης ἐγένετο τῆς πόλεωσ, καὶ ἑαυτόν τε καὶ τὴν                     χώραν ἧς ἦν κύριος παρέδωκε τοῖς Συρακοσίοισ. τοῦ δὲ πλήθους διὰ τὸ παράδοξον συρρέοντος εἰς τὴν                     ἀγοράν, οἱ μὲν ἄρχοντες συνήγαγον ἐκκλησίαν καὶ προέθηκαν βουλὴν                     περὶ τοῦ Δουκετίου τί χρὴ πράττειν. ἔνιοι μὲν οὖν τῶν δημηγορεῖν εἰωθότων συνεβούλευον κολάζειν ὡς                     πολέμιον καὶ περὶ τῶν ἡμαρτημένων τὴν προσήκουσαν ἐπιθεῖναι τιμωρίαν·                     οἱ δὲ χαριέστατοι τῶν πρεσβυτέρων παριόντες ἀπεφαίνοντο σώζειν τὸν                     ἱκέτην, καὶ τὴν τύχην καὶ τὴν νέμεσιν τῶν θεῶν ἐντρέπεσθαι· δεῖν                     γὰρ σκοπεῖν οὐ τί παθεῖν ἄξιός ἐστι Δουκέτιοσ, ἀλλὰ τί πρέπει                     πρᾶξαι Συρακοσίοισ· ἀποκτεῖναι γὰρ τὸν πεπτωκότα τῇ τύχῃ μὴ                     προσῆκον, σώζειν δ΄ ἅμα τὴν πρὸς τοὺς θεοὺς εὐσέβειαν καὶ τὸν                     ἱκέτην ἄξιον εἶναι τῆς τοῦ δήμου μεγαλοψυχίασ. ὁ δὲ δῆμος ὥσπερ τινὶ μιᾷ φωνῇ σώζειν πάντοθεν                     ἐβόα τὸν ἱκέτην. Συρακόσιοι μὲν οὖν ἀπολύσαντες τῆς τιμωρίας τὸν                     Δουκέτιον ἐξέπεμψαν εἰς τὴν Κόρινθον, καὶ ἐνταῦθα προστάξαντες                     καταβιοῦν τὴν ἱκανὴν αὐτῷ χορηγίαν συναπέστειλαν. ἡμεῖς δὲ παρόντες ἐπὶ                     τὸν προηγούμενον ἐνιαυτὸν τῆς ̓αθηναίων στρατείας ἐπὶ Κύπρον                     Κίμωνος ἡγουμένου, κατὰ τὴν ἐν ἀρχῇ πρόθεσιν αὐτοῦ περιγράφομεν                     τήνδε τὴν βίβλον.   βοοκ χιι  τάδε ἔνεστιν ἐν τῇ δωδεκάτῃ τῶν Διοδώρου                 βίβλων. περὶ τῆς ̓αθηναίων                     στρατείας ἐπὶ Κύπρον.περὶ τῆς ἀποστάσεως                     τῶν Μεγαρέων ἀπὸ ̓αθηναίων.περὶ τῆς                         γενομένης μάχης περὶ Κορώνειαν ̓αθηναίοις καὶ Βοιωτοῖσ.περὶ τῆς ̓αθηναίων στρατείας ἐπὶ τὴν                         Εὔβοιαν.πόλεμος κατὰ τὴν Σικελίαν                     Συρακοσίοις πρὸς ̓ακραγαντίνουσ.κτίσις                         κατὰ τὴν ̓ιταλίαν Θουρίων καὶ στάσις πρὸς ἀλλήλουσ.ὡς Χαρώνδας ὁ Θουρῖνος νομοθέτης αἱρεθεὶς πολλῶν                     ἀγαθῶν αἴτιος ἐγένετο τῇ πατρίδι.ὡς                         Ζάλευκος νομοθετήσας ἐν Λοκροῖς μεγάλην δόξαν περιεποιήσατο.ὡς ̓αθηναῖοι τοὺς ̔εστιαιεῖς ἐκβαλόντες ἰδίους                     οἰκήτορας ἐξέπεμψαν.περὶ τοῦ γενομένου                     πολέμου Θουρίοις πρὸς Ταραντίνουσ.περὶ                     τῆς γενομένης στάσεως ἐν τῇ ̔ρώμῃ.περὶ                         τοῦ γενομένου πολέμου Σαμίοις πρὸς Μιλησίουσ.ὡς Συρακόσιοι στρατεύσαντες ἐπὶ Πικηνοὺς τὴν πόλιν                         κατέσκαψαν.ὡς κατὰ τὴν ̔ελλάδα συνέστη                     πόλεμος ὁ κληθεὶς Κορινθιακόσ.ὡς κατὰ τὴν                         ̓ιταλίαν τὸ τῶν Καμπανῶν ἔθνος συνέστη.ναυμαχία Κορινθίων πρὸς Κερκυραίουσ.ἀπόστασις Ποτιδαίας καὶ Χαλκιδέων ἀπὸ ̓αθηναίων.περὶ τῆς γενομένης στρατείας ̓αθηναίων ἐπὶ τοὺς                         Ποτιδαιάτασ.περὶ τῆς γενομένης στάσεως                     ἐν τοῖς Θουρίοισ.ὡς Μέτων ὁ ̓αθηναῖος                     πρῶτος ἐξέθηκε τὴν ἐννεακαιδεκαετηρίδα.ὡς                         τὴν ἐν ̓ιταλίᾳ ̔ηράκλειαν Ταραντῖνοι ἔκτισαν.ὡς ἐπὶ τῆς ̔ρώμης Σπόριος Μαίλιος ἐπιθέμενος                     τυραννίδι ἀνῃρέθη.περὶ τοῦ                     Πελοποννησιακοῦ κληθέντος πολέμου.περὶ τῆς                         γενομένης μάχης Βοιωτοῖς πρὸς Πλαταιεῖσ.ὡς τῆς Μεθώνης πολιορκουμένης ὑπὸ ̓αθηναίων Βρασίδας ὁ                     Σπαρτιάτης ἀριστεύσας ἐδοξάσθη.ὡς                     ̓αθηναῖοι στρατεύσαντες ἐπὶ Λοκροὺς πόλιν Θρόνιον                         ἐξεπόρθησαν.ὡς Αἰγινῆται ὑπὸ                             ̓αθηναίων ἀνασταθέντες τὰς καλουμένας Θυρέας κατῴκησαν.ὡς Λακεδαιμόνιοι στρατεύσαντες εἰς τὴν ̓αττικὴν                     τὰς κτήσεις κατέφθειραν.στρατεία ̓αθηναίων                     δευτέρα ἐπὶ τοὺς Ποτιδαιάτασ.στρατεία                         Λακεδαιμονίων εἰς ̓ακαρνανίαν καὶ ναυμαχία πρὸς ̓αθηναίουσ.στρατεία Σιτάλκου μὲν εἰς Μακεδονίαν,                     Λακεδαιμονίων δὲ εἰς τὴν ̓αττικήν.περὶ                     τῆς Λεοντίνων πρεσβείας εἰς τὰς ̓αθήνας καὶ τῆς Γοργίου τοῦ                     πρεσβεύσαντος δεινότητος ἐν τοῖς λόγοισ.περὶ τοῦ γενομένου πολέμου Λεοντίνοις πρὸς Συρακουσίουσ.ἀπόστασις Λεσβίων ἀπὸ ̓αθηναίων καὶ Πλαταιῶν                         ἅλωσις καὶ κατασκαφὴ ὑπὸ Λακεδαιμονίων.στάσις Κερκυραίων πρὸς ἀλλήλουσ.ὡς                     ̓αθηναῖοι λοιμικῇ νόσῳ περιπεσόντες πολλοὺς ἀπέβαλον τῶν                         πολιτῶν.ὡς Λακεδαιμόνιοι ̔ηράκλειαν ἐν                     τῇ Τραχῖνι πόλιν ἔκτισαν.ὡς ̓αθηναῖοι                         πολλοὺς τῶν ̓αμβρακιωτῶν ἀνελόντες ἠρήμωσαν τὴν πόλιν.περὶ τῶν Λακεδαιμονίων τῶν ἐν τῇ Σφακτηρίᾳ                     νήσῳ αἰχμαλώτων γενομένων.περὶ τῆς                     Ποστουμίου εἰς τὸν υἱὸν γενομένης ἐπιτιμήσεως ἕνεκα τῆς                         λειποταξίασ.περὶ τοῦ γενομένου πολέμου                             Λακεδαιμονίοις καὶ ̓αθηναίοις ὑπὲρ τῶν Μεγαρέων.πόλεμος Λακεδαιμονίοις καὶ ̓αθηναίοις ὑπὲρ                         Χαλκιδέων.μάχη κατὰ τὴν Βοιωτίαν                     ̓αθηναίοις πρὸς Βοιωτούσ.στρατεία                         ̓αθηναίων πρὸς τοὺς ἐν τῇ Λέσβῳ φυγάδασ.ἔκπτωσις Δηλίων ὑπὸ ̓αθηναίων.ἅλωσις                     Τορώνης καὶ κατασκαφὴ ὑπὸ ̓αθηναίων.ὡς                     ̓αθηναίων καὶ Λακεδαιμονίων ἰδίᾳ συνθεμένων συμμαχίαν                     ἀπηλλοτριώθησαν αἱ λοιπαὶ πόλεις ἀπ΄ αὐτῶν.ὡς Δήλιοι κατήχθησαν ὑπὸ ̓αθηναίων εἰς τὴν πατρίδα.ὡς Λακεδαιμόνιοι πρὸς Μαντινεῖς καὶ ̓αργείους                         ἐπολέμησαν.βυζαντίων καὶ Καλχηδονίων                     στρατεία εἰς τὴν Βιθυνίαν.περὶ τῶν                     αἰτιῶν δι΄ ἃς ἐπὶ Συρακούσας ἐστράτευσαν ̓αθηναῖοι.  δικαίως ἄν τις ἀπορήσειε τὸν νοῦν ἐπιστήσας                     τῇ κατὰ τὸν ἀνθρώπινον βίον ἀνωμαλίᾳ· οὔτε γὰρ τῶν νομιζομένων                     ἀγαθῶν οὐδὲν ὁλόκληρον εὑρίσκεται δεδομένον τοῖς ἀνθρώποις οὔτε                     τῶν κακῶν αὐτοτελὲς ἄνευ τινὸς εὐχρηστίασ. τούτου δὲ τὰς                     ἀποδείξεις ἐξέσται λαμβάνειν ἐπιστήσαντας τὴν διάνοιαν ταῖς                     προγεγενημέναις πράξεσι, καὶ μάλιστα ταῖς μεγίσταισ. ἡ γὰρ Ξέρξου τοῦ Περσῶν βασιλέως ἐπὶ τὴν                     ̔ελλάδα στρατεία διὰ τὸ μέγεθος τῶν δυνάμεων τὸν μέγιστον ἐπέστησε                     φόβον τοῖς ̔́ελλησιν, ὡς ἂν ὑπὲρ ἀνδραποδισμοῦ μελλόντων πολεμεῖν,                     καὶ προκαταδεδουλωμένων τῶν κατὰ τὴν ̓ασίαν ̔ελληνίδων πόλεων πάντες                     ὑπέλαβον καὶ τὰς κατὰ τὴν ̔ελλάδα τῆς ὁμοίας τύχης πειράσεσθαι.                         τοῦ δὲ πολέμου παρὰ τὴν προσδοκίαν                     τὸ τέλος λαβόντος παράδοξον, οὐ μόνον τῶν κινδύνων ἀπελύθησαν οἱ τὴν                     ̔ελλάδα κατοικοῦντεσ, ἀλλὰ καὶ δόξαν μεγάλην κατεκτήσαντο, καὶ                     τοσαύτης εὐπορίας ἐπληρώθη πᾶσα πόλις ̔ελληνίσ, ὥστε πάντας                     θαυμάσαι τὴν εἰς τοὐναντίον μεταβολήν. ἀπὸ τούτων γὰρ τῶν χρόνων ἐπὶ ἔτη πεντήκοντα πολλὴν ἐπίδοσιν                     ἔλαβεν ἡ ̔ελλὰς πρὸς τὴν εὐδαιμονίαν. ἐν τούτοις γὰρ τοῖς χρόνοις                     αἵ τε τέχναι διὰ τὴν εὐπορίαν ηὐξήθησαν, καὶ τότε μέγιστοι                     μνημονεύονται τεχνῖται γεγονέναι, ὧν ἐστι Φειδίας ὁ ἀγαλματοποιόσ·                     ὁμοίως δὲ καὶ τὰ κατὰ τὴν παιδείαν ἐπὶ πολὺ προέβη, καὶ φιλοσοφία                     προετιμήθη καὶ ῥητορικὴ παρὰ πᾶσι μὲν ̔́ελλησι, μάλιστα δὲ                     ̓αθηναίοισ. φιλόσοφοι μὲν γὰρ οἱ περὶ                     τὸν Σωκράτη καὶ Πλάτωνα καὶ ̓αριστοτέλην, ῥήτορες δὲ Περικλῆς καὶ                     ̓ισοκράτης καὶ οἱ τούτου μαθηταί· ὁμοίως δὲ καὶ ἄνδρες ἐπὶ                     στρατηγίᾳ διαβεβοημένοι, Μιλτιάδησ, Θεμιστοκλῆσ, ̓αριστείδησ, Κίμων,                     Μυρωνίδης καὶ ἕτεροι πλείονεσ, περὶ ὧν μακρὸν ἂν εἴη γράφειν.                         μάλιστα                     δὲ ̓αθηναῖοι τῇ τε δόξῃ καὶ ἀνδρείᾳ προκόψαντες διωνομάσθησαν καθ΄                     ὅλην σχεδὸν τὴν οἰκουμένην· ἐπὶ τοσοῦτο γὰρ τὴν ἡγεμονίαν                     ηὔξησαν, ὥστε ἄνευ Λακεδαιμονίων καὶ Πελοποννησίων ἰδίᾳ μεγάλας                     δυνάμεις Περσικὰς καὶ κατὰ γῆν καὶ κατὰ θάλατταν κατηγωνίσαντο, καὶ                     τὴν περιβόητον Περσῶν ἡγεμονίαν ἐπὶ τοσοῦτον ἐταπείνωσαν, ὥστε                     ἀναγκάσαι πάσας τὰς κατὰ τὴν ̓ασίαν πόλεις ἐλευθερῶσαι κατὰ                     συνθήκασ. ἀλλὰ περὶ μὲν τούτων                     ἀκριβέστερον τὰ κατὰ μέρος ἀνεγράψαμεν ἐν δυσὶ βίβλοισ, ταύτῃ τε                     καὶ τῇ πρὸ ταύτησ· νυνὶ δὲ ἐπὶ τὰς προκειμένας πράξεις τρεψόμεθα,                     προδιορίσαντες τοὺς οἰκείους τῇ γραφῇ χρόνουσ. ἐν μὲν οὖν τῇ πρὸ ταύτης βίβλῳ τὴν ἀρχὴν ἀπὸ                     τῆς Ξέρξου στρατείας ποιησάμενοι διήλθομεν τὰς κοινὰς πράξεις ἐπὶ                     τὸν προηγούμενον ἐνιαυτὸν τῆς ̓αθηναίων στρατείας ἐπὶ Κύπρον                     Κίμωνος ἡγουμένου· ἐν ταύτῃ δὲ ἀπὸ τῆς ̓αθηναίων στρατείας ἐπὶ                     Κύπρον ποιησάμενοι διέξιμεν ἕως ἐπὶ τὸν ψηφισθέντα πόλεμον ὑπὸ                     ̓αθηναίων πρὸς Συρακοσίουσ. ἐπ΄ ἄρχοντος γὰρ                     ̓αθήνησιν Εὐθυδήμου ̔ρωμαῖοι μὲν ὑπάτους κατέστησαν Λεύκιον                     Κοί̈ντιον Κικιννᾶτον καὶ Μάρκον Φάβιον Οὐιβουλανόν. ἐπὶ δὲ                     τούτων ̓αθηναῖοι διαπεπολεμηκότες ὑπὲρ Αἰγυπτίων πρὸς Πέρσασ, καὶ                     τὰς ναῦς ἁπάσας ἀπολωλεκότες ἐν τῇ λεγομένῃ Προσωπίτιδι νήσῳ,                     βραχὺν χρόνον διαλιπόντες ἔγνωσαν πάλιν πολεμεῖν τοῖς Πέρσαις ὑπὲρ                     τῶν κατὰ τὴν ̓ασίαν ̔ελλήνων. καταρτίσαντες δὲ στόλον τριήρων                     διακοσίων, καὶ στρατηγὸν ἑλόμενοι Κίμωνα τὸν Μιλτιάδου, προσέταξαν                     πλεῖν ἐπὶ Κύπρον καὶ διαπολεμεῖν τοῖς Πέρσαισ. ὁ δὲ Κίμων ἀναλαβὼν τὸν στόλον κεκοσμημένον                     ἀνδρῶν τε ἀρεταῖς καὶ χορηγίαις δαψιλέσιν ἔπλευσεν εἰς τὴν Κύπρον.                     κατ΄ ἐκείνους δὲ τοὺς καιροὺς τῶν Περσικῶν δυνάμεων ἐστρατήγουν                     ̓αρτάβαζος καὶ Μεγάβυζοσ. ̓αρτάβαζος μὲν τὴν ἡγεμονίαν ἔχων ἐν                     τῇ Κύπρῳ διέτριβεν, ἔχων τριήρεις τριακοσίασ, Μεγάβυζος δὲ περὶ                     τὴν Κιλικίαν ἐστρατοπέδευε, πεζὰς ἔχων δυνάμεισ, ὧν ὁ ἀριθμὸς ἦν                     τριάκοντα μυριάδων. ὁ δὲ Κίμων                     καταπλεύσας εἰς τὴν Κύπρον καὶ θαλαττοκρατῶν Κίτιον μὲν καὶ Μάριον                     ἐξεπολιόρκησε, καὶ τοῖς κρατηθεῖσι φιλανθρώπως προσηνέχθη. μετὰ δὲ                     ταῦτα ἐκ Κιλικίας καὶ Φοινίκης προσφερομένων τριήρων τῇ νήσῳ,                     Κίμων ἐπαναχθεὶς καὶ πόλεμον συγκρούσας πολλὰς μὲν τῶν νεῶν                     κατέδυσεν, ἑκατὸν δὲ σὺν αὐτοῖς τοῖς ἀνδράσιν εἷλε, τὰς δὲ λοιπὰς                     μέχρι τῆς Φοινίκης κατεδίωξεν. οἱ μὲν                     οὖν Πέρσαι ταῖς ὑπολειφθείσαις ναυσὶ κατέφυγον εἰς τὴν γῆν, καθ΄                     ὃν τόπον ἦν Μεγάβυζος ἐστρατοπεδευκὼς μετὰ τῆς πεζῆς δυνάμεωσ· οἱ                     δὲ ̓αθηναῖοι προσπλεύσαντες καὶ τοὺς στρατιώτας ἐκβιβάσαντες συνῆψαν                     μάχην, καθ΄ ἣν ̓αναξικράτης μὲν ὁ ἕτερος τῶν στρατηγῶν λαμπρῶς                     ἀγωνισάμενος ἡρωικῶς κατέστρεψε τὸν βίον, οἱ δὲ ἄλλοι κρατήσαντες                     τῇ μάχῃ καὶ πολλοὺς ἀνελόντες ἐπανῆλθον εἰς τὰς ναῦσ. μετὰ δὲ                     ταῦτα ̓αθηναῖοι πάλιν ἀπέπλευσαν εἰς τὴν Κύπρον. ταῦτα μὲν οὖν                     ἐπράχθη κατὰ τὸ πρῶτον ἔτος τοῦ πολέμου. ἐπ΄ ἄρχοντος δ΄ ̓αθήνησι Πεδιέως ̔ρωμαῖοι μὲν                     κατέστησαν ὑπάτους Μάρκον Οὐαλέριον Λακτοῦκαν καὶ Σπόριον                     Οὐεργίνιον Τρίκοστον. ἐπὶ δὲ τούτων Κίμων ὁ τῶν ̓αθηναίων                     στρατηγὸς θαλαττοκρατῶν ἐχειροῦτο τὰς κατὰ τὴν Κύπρον πόλεισ. ἐν δὲ                     τῇ Σαλαμῖνι Περσικῆς φρουρᾶς οὔσης ἀξιολόγου, καὶ βελῶν καὶ                     ὅπλων παντοδαπῶν, ἔτι δὲ σίτου καὶ τῆς ἄλλης παρασκευῆς γεμούσης                     τῆς πόλεωσ, ἔκρινε συμφέρειν ταύτην ἐκπολιορκῆσαι. οὕτω γὰρ ὑπελάμβανε μάλιστα τῆς τε Κύπρου πάσης                     ῥᾳδίως κυριεύσειν καὶ τοὺς Πέρσας καταπλήξεσθαι, βοηθεῖν μὲν τοῖς                     Σαλαμινίοις μὴ δυναμένους διὰ τὸ θαλαττοκρατεῖν τοὺς ̓αθηναίουσ,                     ἐγκαταλιπόντας δὲ τοὺς συμμάχους καταφρονηθήσεσθαι, καθόλου δὲ τὸν                     ὅλον πόλεμον κριθήσεσθαι τῆς Κύπρου πάσης βίᾳ χειρωθείσησ· ὅπερ                     καὶ συνέβη γενέσθαι. οἱ μὲν γὰρ                     ̓αθηναῖοι συστησάμενοι πολιορκίαν πρὸς τῇ Σαλαμῖνι καθ΄ ἡμέραν                     προσβολὰς ἐποιοῦντο, οἱ δ΄ ἐν τῇ πόλει στρατιῶται, ἔχοντες βέλη καὶ                     παρασκευήν, ῥᾳδίως ἀπὸ τῶν τειχῶν ἠμύνοντο τοὺς πολιορκοῦντασ.                         ̓αρταξέρξης δὲ ὁ βασιλεὺς πυθόμενος                     τὰ περὶ τὴν Κύπρον ἐλαττώματα, καὶ βουλευσάμενος μετὰ τῶν φίλων                     περὶ τοῦ πολέμου, ἔκρινε συμφέρειν εἰρήνην συνθέσθαι πρὸς τοὺς                     ̔́ελληνασ. ἔγραψε τοίνυν τοῖς περὶ Κύπρον ἡγεμόσι καὶ σατράπαισ,                     ἐφ΄ οἷς ἂν δύνωνται συλλύσασθαι πρὸς τοὺς ̔́ελληνασ. διόπερ οἱ περὶ τὸν ̓αρτάβαζον καὶ Μεγάβυζον                     ἔπεμψαν εἰς τὰς ̓αθήνας πρεσβευτὰς τοὺς διαλεξομένους περὶ συλλύσεωσ.                     ὑπακουσάντων δὲ τῶν ̓αθηναίων καὶ πεμψάντων πρέσβεις αὐτοκράτορασ,                     ὧν ἡγεῖτο Καλλίας ὁ ̔ιππονίκου, ἐγένοντο συνθῆκαι περὶ τῆς                     εἰρήνης τοῖς ̓αθηναίοις καὶ τοῖς συμμάχοις πρὸς τοὺς Πέρσασ, ὧν                     ἐστι τὰ κεφάλαια ταῦτα· αὐτονόμους εἶναι τὰς κατὰ τὴν ̓ασίαν                     ̔ελληνίδας πόλεις ἁπάσασ, τοὺς δὲ τῶν Περσῶν σατράπας μὴ                     καταβαίνειν ἐπὶ θάλατταν κατωτέρω τριῶν ἡμερῶν ὁδόν, μηδὲ ναῦν                     μακρὰν πλεῖν ἐντὸς Φασήλιδος καὶ Κυανέων· ταῦτα δὲ τοῦ βασιλέως                     καὶ τῶν στρατηγῶν ἐπιτελούντων, μὴ στρατεύειν ̓αθηναίους εἰς τὴν                     χώραν, ἧς βασιλεὺς ἄρχει. συντελεσθεισῶν                     δὲ τῶν σπονδῶν ̓αθηναῖοι τὰς δυνάμεις ἀπήγαγον ἐκ τῆς Κύπρου,                     λαμπρὰν μὲν νίκην νενικηκότεσ, ἐπιφανεστάτας δὲ συνθήκας πεποιημένοι.                     συνέβη δὲ καὶ τὸν Κίμωνα περὶ τὴν Κύπρον διατρίβοντα νόσῳ                     τελευτῆσαι. ἐπ΄ ἄρχοντος δὲ ̓αθήνησι Φιλίσκου                     ̔ρωμαῖοι κατέστησαν ὑπάτους Τίτον ̔ρωμίλιον Οὐατικανὸν καὶ Γάιον                     Οὐετούριον Κιχώριον, ̓ηλεῖοι δὲ ἤγαγον ̓ολυμπιάδα τρίτην πρὸς                     ταῖς ὀγδοήκοντα, καθ΄ ἣν ἐνίκα στάδιον Κρίσων ̔ιμεραῖοσ. ἐπὶ δὲ τούτων Μεγαρεῖς μὲν ἀπέστησαν ἀπὸ                     ̓αθηναίων, καὶ πρὸς Λακεδαιμονίους διαπρεσβευσάμενοι συμμαχίαν                     ἐποίησαν· οἱ δὲ ̓αθηναῖοι παροξυνθέντες ἐξέπεμψαν στρατιώτας εἰς τὴν                     τῶν Μεγαρέων χώραν, καὶ τὰς κτήσεις διαρπάσαντες πολλῆς ὠφελείας                     κύριοι κατέστησαν. τῶν δ΄ ἐκ τῆς πόλεως βοηθούντων τῇ χώρᾳ συνέστη                     μάχη, καθ΄ ἣν οἱ ̓αθηναῖοι νικήσαντες συνεδίωξαν τοὺς Μεγαρεῖς                     ἐντὸς τῶν τειχῶν. ἐπ΄ ἄρχοντος δ΄ ̓αθήνησι                     Τιμαρχίδου ̔ρωμαῖοι μὲν ὑπάτους κατέστησαν Σπόριον Ταρπήιον καὶ                     Αὖλον ̓αστέριον Φοντίνιον. ἐπὶ δὲ τούτων Λακεδαιμόνιοι μὲν εἰς                     τὴν ̓αττικὴν ἐμβαλόντες ἐπόρθησαν πολλὴν χώραν, καὶ τῶν φρουρίων                     τινὰ πολιορκήσαντες ἐπανῆλθον εἰς τὴν Πελοπόννησον, Τολμίδης δὲ ὁ                     τῶν ̓αθηναίων στρατηγὸς εἷλε Χαιρώνειαν. τῶν δὲ Βοιωτῶν συστραφέντων καὶ τοῖς περὶ τὸν Τολμίδην                     ἐνεδρευσάντων, ἐγένετο μάχη καρτερὰ περὶ τὴν Κορώνειαν, καθ΄ ἣν                     Τολμίδης μὲν μαχόμενος ἀνῃρέθη, τῶν δὲ ἄλλων ̓αθηναίων οἱ μὲν                     κατεκόπησαν, οἱ δὲ ζῶντες ἐλήφθησαν. τηλικαύτης δὲ συμφορᾶς γενομένης                     τοῖς ̓αθηναίοισ, ἠναγκάσθησαν ἀφεῖναι τὰς πόλεις ἁπάσας τὰς κατὰ                     τὴν Βοιωτίαν αὐτονόμουσ, ἵνα τοὺς αἰχμαλώτους ἀπολάβωσιν. ἐπ΄ ἄρχοντος δ΄ ̓αθήνησι Καλλιμάχου ̔ρωμαῖοι μὲν                     κατέστησαν ὑπάτους Σέξτον Κοί̈ντιον   Τριγέμινον. ἐπὶ δὲ τούτων                     κατὰ τὴν ̔ελλάδα τεταπεινωμένων τῶν ̓αθηναίων διὰ τὴν ἐν Βοιωτίᾳ                     περὶ Κορώνειαν ἧτταν, ἀφίσταντο πολλαὶ τῶν πόλεων ἀπὸ τῶν                     ̓αθηναίων. μάλιστα δὲ τῶν κατοικούντων τὴν Εὔβοιαν νεωτεριζόντων,                     Περικλῆς αἱρεθεὶς στρατηγὸς ἐστράτευσεν ἐπὶ τὴν Εὔβοιαν μετὰ                     δυνάμεως ἀξιολόγου, καὶ τὴν μὲν πόλιν τῶν ̔εστιαιῶν ἑλὼν κατὰ                     κράτος ἐξῴκισε τοὺς ̔εστιαιεῖς ἐκ τῆς πατρίδοσ, τὰς δ΄ ἄλλας                     καταπληξάμενος ἠνάγκασε πάλιν πειθαρχεῖν ̓αθηναίοισ. σπονδὰς δ΄                     ἐποίησαν τριακονταετεῖσ, Καλλίου καὶ Χάρητος συνθεμένων καὶ τὴν                     εἰρήνην βεβαιωσάντων. κατὰ δὲ τὴν Σικελίαν                     Συρακοσίοις πρὸς ̓ακραγαντίνους συνέστη πόλεμος διὰ τοιαύτας αἰτίασ.                     Συρακόσιοι καταπολεμήσαντες Δουκέτιον δυνάστην τῶν Σικελῶν, καὶ                     γενόμενον ἱκέτην ἀπολύσαντες τῶν ἐγκλημάτων, ἀπέδειξαν αὐτῷ τὴν                     τῶν Κορινθίων πόλιν οἰκητήριον. οὗτος                     δὲ ὀλίγον χρόνον μείνας ἐν τῇ Κορίνθῳ τὰς ὁμολογίας ἔλυσε, καὶ                     προσποιησάμενος χρησμὸν ὑπὸ θεῶν αὐτῷ δεδόσθαι κτίσαι τὴν Καλὴν                     ̓ακτὴν ἐν τῇ Σικελίᾳ, κατέπλευσεν εἰς τὴν νῆσον μετά τινων                     οἰκητόρων· συνεπελάβοντο δὲ καὶ τῶν Σικελῶν τινεσ, ἐν οἷς ἦν καὶ                     ̓αρχωνίδης ὁ τῶν ̔ερβιταίων δυναστεύων. οὗτος μὲν οὖν περὶ τὸν                     οἰκισμὸν τῆς Καλῆς ̓ακτῆς ἐγίνετο. ̓ακραγαντῖνοι δὲ ἅμα μὲν φθονοῦντες τοῖς Συρακοσίοισ, ἅμα δ΄                     ἐγκαλοῦντες αὐτοῖς ὅτι Δουκέτιον ὄντα κοινὸν πολέμιον διέσωσαν                     ἄνευ τῆς ̓ακραγαντίνων γνώμησ, πόλεμον ἐξήνεγκαν τοῖς Συρακοσίοισ.                         σχιζομένων δὲ τῶν Σικελικῶν πόλεων,                     καὶ τῶν μὲν τοῖς ̓ακραγαντίνοισ, τῶν δὲ τοῖς Συρακοσίοις                     συστρατευόντων, ἠθροίσθησαν παρ΄ ἀμφοτέροις δυνάμεις ἀξιόλογοι.                     φιλοτιμίας δὲ μεγάλης γενομένης ταῖς πόλεσιν, ἀντεστρατοπέδευσαν                     ἀλλήλοις περὶ τὸν ̔ιμέραν ποταμόν, καὶ γενομένης παρατάξεως ἐνίκησαν                     οἱ Συρακόσιοι, καὶ τῶν ̓ακραγαντίνων ἀνεῖλον ὑπὲρ τοὺς χιλίουσ.                     μετὰ δὲ τὴν μάχην διαπρεσβευσαμένων περὶ συνθέσεως τῶν ̓ακραγαντίνων,                     οἱ Συρακόσιοι συνέθεντο τὴν εἰρήνην. καὶ τὰ                     μὲν κατὰ τὴν Σικελίαν ἐν τούτοις ἦν. κατὰ δὲ τὴν ̓ιταλίαν συνέβη                     κτισθῆναι τὴν τῶν Θουρίων πόλιν δι΄ αἰτίας τοιαύτασ. ἐν τοῖς                     ἔμπροσθεν χρόνοις ̔ελλήνων κτισάντων κατὰ τὴν ̓ιταλίαν πόλιν                     Σύβαριν, συνέβη ταύτην λαβεῖν ταχεῖαν αὔξησιν διὰ τὴν ἀρετὴν τῆς                     χώρασ. κειμένης γὰρ ἀνὰ μέσον δυεῖν                     ποταμῶν, τοῦ τε Κράθιος καὶ τοῦ Συβάριοσ, ἀφ΄ οὗ ταύτης ἔτυχε τῆς                     προσηγορίασ, οἱ κατοικισθέντες νεμόμενοι πολλὴν καὶ καρποφόρον χώραν                     μεγάλους ἐκτήσαντο πλούτουσ. πολλοῖς δὲ μεταδιδόντες τῆς πολιτείας                     ἐπὶ τοσοῦτο προέβησαν, ὥστε δόξαι πολὺ προέχειν τῶν κατὰ τὴν                     ̓ιταλίαν οἰκούντων, πολυανθρωπίᾳ τε τοσοῦτο διήνεγκαν, ὥστε τὴν                     πόλιν ἔχειν πολιτῶν τριάκοντα μυριάδασ. γενόμενος δὲ παρ΄ αὐτοῖς                     δημαγωγὸς Τῆλυσ, καὶ κατηγορῶν τῶν μεγίστων ἀνδρῶν, ἔπεισε τοὺς                     Συβαρίτας φυγαδεῦσαι τοὺς εὐπορωτάτους τῶν πολιτῶν πεντακοσίους καὶ                     τὰς οὐσίας αὐτῶν δημεῦσαι. τῶν δὲ                     φυγάδων παρελθόντων εἰς Κρότωνα καὶ καταφυγόντων ἐπὶ τοὺς εἰς τὴν                     ἀγορὰν βωμούσ, ὁ μὲν Τῆλυς ἐξέπεμψε πρεσβευτὰς πρὸς τοὺς                     Κροτωνιάτασ, οἷς ἦν προστεταγμένον ἢ τοὺς φυγάδας ἐκδοῦναι ἢ                     πόλεμον προσδέχεσθαι. συναχθείσης δὲ                     ἐκκλησίας καὶ προτεθείσης βουλῆσ, πότερον χρὴ τοὺς ἱκέτας ἐκδοῦναι                     τοῖς Συβαρίταις ἢ πόλεμον ὑπομεῖναι πρὸς δυνατωτέρουσ, ἀπορουμένης                     τε τῆς συγκλήτου καὶ τοῦ δήμου, τὸ μὲν πρῶτον ἔρρεπε ταῖς γνώμαις                     τὸ πλῆθος πρὸς τὴν ἀπόδοσιν τῶν ἱκετῶν διὰ τὸν πόλεμον· μετὰ δὲ                     ταῦτα Πυθαγόρου τοῦ φιλοσόφου συμβουλεύσαντος σώζειν τοὺς ἱκέτασ,                     μετέπεσον ταῖς γνώμαις καὶ τὸν πόλεμον ὑπὲρ τῆς τῶν ἱκετῶν σωτηρίας                     ἀνείλοντο. στρατευσάντων δ΄ ἐπ΄ αὐτοὺς                     τῶν Συβαριτῶν τριάκοντα μυριάσιν ἀντετάχθησαν οἱ Κροτωνιᾶται δέκα                     μυριάσι, Μίλωνος τοῦ ἀθλητοῦ ἡγουμένου καὶ διὰ τὴν ὑπερβολὴν τῆς                     τοῦ σώματος ῥώμης πρώτου τρεψαμένου τοὺς καθ΄ αὑτὸν τεταγμένουσ.                         ὁ γὰρ ἀνὴρ οὗτοσ, ἑξάκις ̓ολύμπια                     νενικηκὼς καὶ τὴν ἀλκὴν ἀκόλουθον ἔχων τῇ κατὰ τὸ σῶμα φύσει,                     λέγεται πρὸς τὴν μάχην ἀπαντῆσαι κατεστεφανωμένος μὲν τοῖς                     ̓ολυμπικοῖς στεφάνοισ, διεσκευασμένος δὲ εἰς ̔ηρακλέους σκευὴν λεοντῇ                     καὶ ῥοπάλῳ· αἴτιον δὲ γενόμενον τῆς νίκης θαυμασθῆναι παρὰ τοῖς                     πολίταισ. τῶν δὲ Κροτωνιατῶν διὰ τὴν ὀργὴν ζωγρεῖν μὲν μηδένα βουληθέντων,                     πάντας δὲ κατὰ τὴν φυγὴν τοὺς ὑποπεσόντας ἀποκτεινόντων, οἱ πλείους                     κατεκόπησαν· τὴν δὲ πόλιν διήρπασαν καὶ παντελῶς ἔρημον ἐποίησαν.                         ὕστερον δὲ ἔτεσιν ὀκτὼ πρὸς τοῖς                     πεντήκοντα Θετταλοὶ συνῴκισαν, καὶ μετ΄ ὀλίγον ὑπὸ Κροτωνιατῶν                     ἐξέπεσον κατὰ τοὺς ὑποκειμένους καιρούσ. καὶ μετὰ βραχὺ μετασταθεῖσα εἰς ἕτερον τόπον προσηγορίας ἑτέρας                     ἔτυχε, κτιστῶν γενομένων Λάμπωνος καὶ Ξενοκρίτου τοῦτον τὸν τρόπον.                     οἱ γὰρ τὸ δεύτερον ἐκπεσόντες ἐκ τῆς πατρίδος Συβαρῖται πρέσβεις                     ἔπεμψαν εἰς τὴν ̔ελλάδα πρὸς Λακεδαιμονίους καὶ ̓αθηναίουσ,                     ἀξιοῦντες συνεπιλαβέσθαι τῆς καθόδου καὶ κοινωνῆσαι τῆς ἀποικίασ.                         Λακεδαιμόνιοι μὲν οὖν οὐ προσέσχον                     αὐτοῖσ, ̓αθηναῖοι δὲ συμπράξειν ἐπαγγειλάμενοι, δέκα ναῦς πληρώσαντες                     ἀπέστειλαν τοῖς Συβαρίταισ, ὧν ἡγεῖτο Λάμπων τε καὶ Ξενόκριτοσ·                     ἐκήρυξαν δὲ κατὰ τὰς ἐν Πελοποννήσῳ πόλεις κοινοποιούμενοι τὴν                     ἀποικίαν τῷ βουλομένῳ μετέχειν τῆς ἀποικίασ. ὑπακουσάντων δὲ πολλῶν καὶ λαβόντων χρησμὸν παρὰ                     τοῦ ̓απόλλωνοσ, ὅτι δεῖ κτίσαι πόλιν αὐτοὺς ἐν τούτῳ τῷ τόπῳ,                     ὅπου μέλλουσιν οἰκεῖν μέτρῳ ὕδωρ πίνοντεσ, ἀμετρὶ δὲ μᾶζαν                         ἔδοντεσ, κατέπλευσαν εἰς τὴν ̓ιταλίαν, καὶ καταντήσαντες εἰς τὴν                     Σύβαριν ἐζήτουν τὸν τόπον, ὃν ὁ θεὸς ἦν προστεταχὼς κατοικεῖν.                         εὑρόντες δὲ οὐκ ἄπωθεν τῆς                     Συβάρεως κρήνην ὀνομαζομένην Θουρίαν, ἔχουσαν αὐλὸν χάλκεον, ὃν                     ἐκάλουν οἱ ἐγχώριοι μέδιμνον, νομίσαντες εἶναι τοῦτον τὸν τόπον τὸν                     δηλούμενον ὑπὸ τοῦ θεοῦ περιέβαλον τεῖχοσ, καὶ κτίσαντες πόλιν                     ὠνόμασαν ἀπὸ τῆς κρήνης Θούριον. τὴν                     δὲ πόλιν διελόμενοι κατὰ μὲν μῆκος εἰς τέτταρας πλατείασ, ὧν καλοῦσι                     τὴν μὲν μίαν ̔ηράκλειαν, τὴν δὲ ̓αφροδισίαν, τὴν δὲ ̓ολυμπιάδα,                     τὴν δὲ Διονυσιάδα, κατὰ δὲ τὸ πλάτος διεῖλον εἰς τρεῖς πλατείασ,                     ὧν ἡ μὲν ὠνομάσθη ̔ηρῴα, ἡ δὲ Θουρία, ἡ δὲ Θουρῖνα. τούτων δὲ                     τῶν στενωπῶν πεπληρωμένων ταῖς οἰκίαις ἡ πόλις ἐφαίνετο καλῶς                     κατεσκευάσθαι. ὀλίγον δὲ χρόνον ὁμονοήσαντες οἱ Θούριοι στάσει                     μεγάλῃ περιέπεσον οὐκ ἀλόγωσ. οἱ γὰρ προϋπάρχοντες Συβαρῖται τὰς                     μὲν ἀξιολογωτάτας ἀρχὰς ἑαυτοῖς προσένεμον, τὰς δ΄ εὐτελεῖς τοῖς                     ὕστερον προσγεγραμμένοις πολίταισ· καὶ τὰς γυναῖκας ἐπιθύειν τοῖς                     θεοῖς ᾤοντο δεῖν πρώτας μὲν τὰς πολίτιδασ, ὑστέρας δὲ τὰς                     μεταγενεστέρασ· πρὸς δὲ τούτοις τὴν μὲν σύνεγγυς τῇ πόλει χώραν                     κατεκληρούχουν ἑαυτοῖσ, τὴν δὲ πόρρω κειμένην τοῖς ἐπήλυσι. γενομένης δὲ διαφορᾶς διὰ τὰς εἰρημένας                     αἰτίασ, οἱ προσγραφέντες ὕστερον πολῖται πλείους καὶ κρείττονες                     ὄντες ἀπέκτειναν σχεδὸν ἅπαντας τοὺς προϋπάρχοντας Συβαρίτασ, καὶ                     τὴν πόλιν αὐτοὶ κατῴκησαν. πολλῆς δὲ οὔσης καὶ καλῆς χώρασ,                     οἰκήτορας ἐκ τῆς ̔ελλάδος μεταπεμψάμενοι συχνούσ, διενείμαντο τὴν                     πόλιν καὶ τὴν χώραν ἐπ΄ ἴσης ἔνεμον. οἱ δὲ διαμένοντες ταχὺ πλούτους μεγάλους ἐκτήσαντο, καὶ πρὸς τοὺς                     Κροτωνιάτας φιλίαν συνθέμενοι καλῶς ἐπολιτεύοντο. συστησάμενοι δὲ                     πολίτευμα δημοκρατικὸν διεῖλον τοὺς πολίτας εἰς δέκα φυλάσ, καὶ τὰς                     προσηγορίας ἁπάσαις περιέθηκαν ἐκ τῶν ἐθνῶν, τρεῖς μὲν ἀπὸ τῶν ἐκ                     Πελοποννήσου συναχθέντων ὀνομάσαντες ̓αρκάδα καὶ ̓αχαί̈δα καὶ                     ̓ηλείαν, τὰς ἴσας δὲ ἀπὸ τῶν ἔξωθεν ὁμοεθνῶν, Βοιωτίαν,                     ̓αμφικτυονίδα, Δωρίδα, τὰς δὲ λοιπὰς τέτταρας ἀπὸ τῶν ἄλλων γενῶν,                     ̓ιάδα, ̓αθηναί̈δα, Εὐβοί̈δα, Νησιῶτιν. εἵλοντο δὲ καὶ νομοθέτην                     τὸν ἄριστον τῶν ἐν παιδείᾳ θαυμαζομένων πολιτῶν Χαρώνδαν. οὗτος δὲ ἐπισκεψάμενος τὰς ἁπάντων νομοθεσίας                     ἐξελέξατο τὰ κράτιστα καὶ κατέταξεν εἰς τοὺς νόμουσ· πολλὰ δὲ καὶ                     ἴδια ἐπινοησάμενος ἐξεῦρε, περὶ ὧν οὐκ ἀνοίκειόν ἐστιν                     ἐπιμνησθῆναι πρὸς διόρθωσιν τῶν ἀναγινωσκόντων. πρῶτον μὲν γὰρ τοῖς μητρυιὰν ἐπαγομένοις κατὰ τῶν                     ἰδίων τέκνων ἔθηκε πρόστιμον τὸ μὴ γίνεσθαι συμβούλους τούτους τῇ                     πατρίδι, νομίζων τοὺς κακῶς περὶ τῶν ἰδίων τέκνων βουλευσαμένους καὶ                     συμβούλους κακοὺς ἔσεσθαι τῇ πατρίδι. ἔφη γὰρ τοὺς μὲν πρῶτον                     γήμαντας καὶ ἐπιτυχόντας δεῖν εὐημεροῦντας καταπαύειν, τοὺς δὲ                     ἀποτυχόντας τῷ γάμῳ καὶ πάλιν ἐν τοῖς αὐτοῖς ἁμαρτάνοντας                     ἄφρονας δεῖν ὑπολαμβάνεσθαι. τοὺς δ΄                     ἐπὶ συκοφαντίᾳ καταγνωσθέντας προσέταξε περιπατεῖν ἐστεφανωμένους                     μυρίκῃ, ὅπως ἐν πᾶσι τοῖς πολίταις φαίνωνται τὸ πρωτεῖον τῆς                     πονηρίας περιπεποιημένοι. διὸ καί τινας ἐπὶ τούτῳ τῷ ἐγκλήματι                     καταδικασθέντας τὸ μέγεθος τῆς ὕβρεως οὐκ ἐνεγκόντας ἑκουσίως                     ἑαυτοὺς ἐκ τοῦ ζῆν μεταστῆσαι. οὗ συντελεσθέντος ἐφυγαδεύθη πᾶς ἐκ                     τῆς πόλεως ὁ συκοφαντεῖν εἰωθώσ, καὶ τὸ πολίτευμα μακάριον εἶχε                     βίον τῆς τοιαύτης κακίας ἀπηλλαγμένον. ἔγραψε δὲ ὁ Χαρώνδας καὶ περὶ τῆς κακομιλίας νόμον ἐξηλλαγμένον                     καὶ τοῖς ἄλλοις νομοθέταις παρεωραμένον. ὑπολαβὼν γὰρ τοὺς ἀγαθοὺς                     ἄνδρας ἐνίοτε διὰ τὴν πρὸς τοὺς πονηροὺς φιλίαν καὶ συνήθειαν                     διαστρέφεσθαι τὰ ἤθη πρὸς κακίαν, καὶ τὴν φαυλότητα καθάπερ λοιμικὴν                     νόσον ἐπινέμεσθαι τὸν βίον τῶν ἀνθρώπων καὶ νοσοποιεῖν τὰς ψυχὰς                     τῶν ἀρίστων· κατάντης γὰρ ἡ πρὸς τὸ χεῖρον ὁδόσ, ῥᾳδίαν ἔχουσα                     τὴν ὁδοιπορίαν· διὸ καὶ τῶν μετρίων πολλοὶ τοῖς ἤθεσιν, ὑπούλοις                     ἡδοναῖς δελεασθέντεσ, εἰς ἐπιτηδεύσεις χειρίστας περιώκειλαν· ταύτην                     οὖν τὴν διαφθορὰν ἀναστεῖλαι βουλόμενος ὁ νομοθέτης ἀπηγόρευσε τῇ                     τῶν πονηρῶν φιλίᾳ τε καὶ συνηθείᾳ χρήσασθαι, καὶ δίκας ἐποίησε                     κακομιλίασ, καὶ προστίμοις μεγάλοις ἀπέτρεψε τοὺς ἁμαρτάνειν                     μέλλοντασ. ἔγραψε δὲ καὶ ἕτερον νόμον                     πολὺ τούτου κρείττονα καὶ τοῖς παλαιοτέροις αὐτοῦ νομοθέταις                     ἠμελημένον· ἐνομοθέτησε γὰρ τῶν πολιτῶν τοὺς υἱεῖς ἅπαντας                     μανθάνειν γράμματα, χορηγούσης τῆς πόλεως τοὺς μισθοὺς τοῖς                     διδασκάλοισ. ὑπέλαβε γὰρ τοὺς ἀπόρους τοῖς βίοισ, ἰδίᾳ μὴ                     δυναμένους διδόναι μισθούσ, ἀποστερήσεσθαι τῶν καλλίστων ἐπιτηδευμάτων.                         τὴν γὰρ                     γραμματικὴν παρὰ τὰς ἄλλας μαθήσεις προέκρινεν ὁ νομοθέτησ, καὶ μάλα                     προσηκόντωσ· διὰ γὰρ ταύτης τὰ πλεῖστα καὶ χρησιμώτατα τῶν πρὸς τὸν                     βίον ἐπιτελεῖσθαι, ψήφουσ, ἐπιστολάσ, διαθήκασ, νόμουσ, τἄλλα τὰ τὸν                     βίον μάλιστα ἐπανορθοῦντα. τίς γὰρ ἂν                     ἄξιον ἐγκώμιον διάθοιτο τῆς τῶν γραμμάτων μαθήσεωσ; διὰ γὰρ τούτων                     μόνων οἱ μὲν τετελευτηκότες τοῖς ζῶσι διαμνημονεύονται, οἱ δὲ μακρὰν                     τοῖς τόποις διεστῶτες τοῖς πλεῖστον ἀπέχουσιν ὡς πλησίον παρεστῶσι                     διὰ τῶν γεγραμμένων ὁμιλοῦσι· ταῖς τε κατὰ πόλεμον συνθήκαις ἐν                     ἔθνεσιν ἢ βασιλεῦσι πρὸς διαμονὴν τῶν ὁμολογιῶν ἡ διὰ τῶν                     γραμμάτων ἀσφάλεια βεβαιοτάτην ἔχει πίστιν· καθόλου δὲ τὰς                     χαριεστάτας τῶν φρονίμων ἀνδρῶν ἀποφάσεις καὶ θεῶν χρησμούσ, ἔτι δὲ                     φιλοσοφίαν καὶ πᾶσαν παιδείαν μόνη τηρεῖ καὶ τοῖς ἐπιγινομένοις ἀεὶ                     παραδίδωσιν εἰς ἅπαντα τὸν αἰῶνα. διὸ                     καὶ τοῦ μὲν ζῆν τὴν φύσιν αἰτίαν ὑποληπτέον, τοῦ δὲ καλῶς ζῆν τὴν                     ἐκ τῶν γραμμάτων συγκειμένην παιδείαν. ὅθεν ὡς μεγάλων τινῶν ἀγαθῶν                     ἀποστερουμένους τοὺς ἀγραμμάτους διωρθώσατο τῇ νομοθεσίᾳ ταύτῃ καὶ                     δημοσίας ἐπιμελείας τε καὶ δαπάνης ἠξίωσε, καὶ τοσοῦτον ὑπερεβάλετο τοὺς πρότερον νομοθετήσαντας                     δημοσίῳ μισθῷ τοὺς νοσοῦντας τῶν ἰδιωτῶν ὑπὸ ἰατρῶν θεραπεύεσθαι,                     ὥσθ΄ οἱ μὲν τὰ σώματα θεραπείας ἠξίωσαν, ὁ δὲ τὰς ψυχὰς τὰς ὑπ΄                     ἀπαιδευσίας ἐνοχλουμένας ἐθεράπευσε, κἀκείνων μὲν τῶν ἰατρῶν                     εὐχόμεθα μηδέποτε χρείαν ἔχειν, τοῖς δὲ τῆς παιδείας διδασκάλοις                     ἐπιθυμοῦμεν ἅπαντα τὸν χρόνον συνδιατρίβειν. ἀμφότερα δὲ τὰ                     προειρημένα πολλοὶ τῶν ποιητῶν δι΄ ἐμμέτρου ποιήματος μεμαρτυρήκασι·                     τὴν μὲν κακομιλίαν ἐν τοῖσδε, ὅστις δ΄ ὁμιλῶν ἥδεται κακοῖς ἀνήρ, οὐπώποτ΄ ἠρώτησα, γινώσκων ὅτι τοιοῦτός ἐστιν οἷσπερ ἥδεται ξυνών· ευρ. φρ. 812 ναυξκτὸν δὲ                     περὶ τῆς μητρυιᾶς τεθέντα νόμον ἐν τούτοισ, τὸν νομοθέτην φασὶν Χαρώνδαν ἔν τινι νομοθεσίᾳ τά τ΄ ἄλλα καὶ ταυτὶ λέγειν· ὁ παισὶν αὑτοῦ μητρυιὰν ἐπεισάγων μήτ΄ εὐδοκιμείτω μήτε μετεχέτω λόγου παρὰ τοῖς πολίταισ, ὡς ἐπείσακτον κακὸν κατὰ τῶν ἑαυτοῦ πραγμάτων πεπορισμένοσ. εἴτ΄ ἐπέτυχες γάρ, φησί, γήμας τὸ πρότερον, εὐημερῶν κατάπαυσον, εἴτ΄ οὐκ ἐπέτυχεσ, μανικὸν τὸ πεῖραν δευτέρας λαβεῖν πάλιν. ανον. φρ. 110 κοξκταῖς γὰρ                     ἀληθείαις ὁ δὶς ἐν τοῖς αὐτοῖς πράγμασιν ἁμαρτάνων ἄφρων ἂν                     δικαίως νομισθείη. καὶ Φιλήμονος τοῦ                     κωμῳδιογράφου γράφοντος τοὺς πολλάκις ναυτιλλομένους καὶ συνειπόντος                     τῷ νόμῳ τεθαύμακ΄ οὐκέτ΄ εἰ πέπλευκέ τισ, ἀλλ΄ εἰ πέπλευκε δίσ, πηιλεμον φρ. 18ϙ κοξκτὸ                     παραπλήσιον ἄν τις ἀποφαίνοιτο μὴ θαυμάζειν εἴ τις γεγάμηκεν, ἀλλ΄                     εἰ δὶς γεγάμηκε· κρεῖττον γὰρ εἶναι δὶς ἑαυτὸν θαλάττῃ παραβαλεῖν                     ἢ γυναικί. μέγισται γὰρ καὶ χαλεπώταται                     στάσεις ἐν ταῖς οἰκίαις γίνονται διὰ μητρυιὰς τέκνοις πρὸς πατέρασ,                     καὶ διὰ ταῦτα πολλαὶ καὶ παράνομοι πράξεις ἐν τοῖς θεάτροις                     τραγῳδοῦνται. ὁ δ΄ οὖν Χαρώνδας καὶ                     ἕτερόν τινα νόμον ἀποδοχῆς ἀξιούμενον ἔγραψε, τὸν περὶ τῆς τῶν                     ὀρφανῶν φυλακῆσ. οὗτος δ΄ ἐξ ἐπιπολῆς μὲν θεωρούμενος οὐδὲν                     φαίνεται περιττὸν ἔχειν οὐδὲ ἀποδοχῆς ἄξιον, ἀναθεωρούμενος δὲ καὶ                     μετ΄ ἀκριβείας ἐξεταζόμενος μεγάλην ἔχει σπουδήν τε καὶ δόξαν.                         ἔγραψε γὰρ τῶν μὲν ὀρφανικῶν                     χρημάτων ἐπιτροπεύειν τοὺς ἀγχιστεῖς τοὺς ἀπὸ πατρόσ, τρέφεσθαι δὲ                     τοὺς ὀρφανοὺς παρὰ τοῖς συγγενέσι τοῖς ἀπὸ μητρόσ. αὐτόθεν μὲν                     οὖν ὁ νόμος οὗτος οὐδὲν ὁρᾶται περιέχων σοφὸν ἢ περιττόν,                     ἐξεταζόμενος δὲ κατὰ βάθους εὑρίσκεται δικαίως ὢν ἄξιος ἐπαίνων.                     ζητουμένης γὰρ τῆς αἰτίας δι΄ ἣν ἄλλοις μὲν τὴν οὐσίαν, ἑτέροις                     δὲ τὴν τῶν ὀρφανῶν τροφὴν ἐπίστευσεν, ἐκφαίνεταί τις ἐπίνοια τοῦ                     νομοθέτου περιττή· οἱ μὲν γὰρ ἀπὸ                     μητρὸς συγγενεῖς οὐ προσήκοντες τῇ κληρονομίᾳ τῶν ὀρφανῶν οὐκ                     ἐπιβουλεύσουσιν,οἱ δ΄ ἀπὸ τοῦ πατρὸς οἰκεῖοι ἐπιβουλεῦσαι μὲν οὐ                     δύνανται διὰ τὸ μὴ πιστεύεσθαι τοῦ σώματοσ, τῆς δ΄ οὐσίας εἰς                     ἐκείνους καθηκούσησ, ἐὰν οἱ ὀρφανοὶ τελευτήσωσιν ἢ διὰ νόσον ἤ                     τινα ἄλλην περίστασιν, ἀκριβέστερον οἰκονομήσουσι τὰ χρήματα, ὡς                     ἰδίας τὰς ἐκ τῆς τύχης ἐλπίδας ἔχοντεσ. ἕτερον δὲ ἔθηκε νόμον                     κατὰ τῶν λιπόντων τὴν ἐν πολέμῳ τάξιν ἢ τὸ σύνολον μὴ ἀναλαβόντων                     τὰ ὅπλα ὑπὲρ τῆς πατρίδοσ. τῶν γὰρ ἄλλων νομοθετῶν κατὰ τῶν                     τοιούτων τεθεικότων θάνατον τὸ πρόστιμον, οὗτος προσέταξε τοὺς                     τοιούτους ἐν τῇ ἀγορᾷ ἐφ΄ ἡμέρας τρεῖς καθῆσθαι ἐν ἐσθῆσι                     γυναικείαισ. ὁ δὲ νόμος οὗτος ἅμα μὲν                     φιλανθρωπότερός ἐστι τῶν παρὰ τοῖς ἄλλοισ, ἅμα δὲ λεληθότως τῷ                     μεγέθει τῆς ἀτιμίας ἀποτρέπει τοὺς ὁμοίους τούτοις τῆς ἀνανδρίασ·                     κρεῖττον γάρ ἐστιν ἀποθανεῖν ἢ τοιαύτης ὕβρεως ἐν τῇ πατρίδι                     πειραθῆναι· ἅμα δὲ καὶ τοὺς ἁμαρτάνοντας οὐκ ἠφάνισεν, ἀλλὰ τῇ                     πόλει πρὸς τὰς πολεμικὰς χρείας ἐτήρησ΄ ὡς διορθωσομένους τῇ διὰ                     τῆς ὕβρεως κολάσει καὶ σπεύσοντας ἑτέροις ἀνδραγαθήμασιν ἐξαλεῖψαι                     τὴν προγεγενημένην αἰσχύνην. διὰ δὲ τῆς ἀποτομίας τῶν νόμων διέσωσε τοὺς                     νόμους ὁ νομοθέτησ. προσέταξε γὰρ ἐκ παντὸς τρόπου πείθεσθαι τῷ                     νόμῳ, κἂν ᾖ παντελῶς κακῶς γεγραμμένοσ· διορθοῦν δὲ συνεχώρησε τὸν                     χρείαν ἔχοντα διορθώσεωσ. τὸ μὲν γὰρ                     ἡττᾶσθαι ὑπὸ νομοθέτου καλὸν εἶναι ὑπελάμβανε, τὸ δὲ ὑπὸ ἰδιώτου                     παντελῶς ἄτοπον, καὶ εἰ ἐπὶ τῷ συμφέροντι γίνεται. καὶ μάλιστα διὰ                     τοῦ τοιούτου τρόπου τοὺς ἐν τοῖς δικαστηρίοις τῶν παρανενομηκότων                     προφάσεις καὶ διανοίας ἀντὶ τῶν ῥητῶν εἰσάγοντας ἐκώλυσε ταῖς                     ἰδίαις εὑρησιλογίαις καταλύειν τὴν τῶν νόμων ὑπεροχήν· διὸ καί τινας τῶν τοιαύτας κατηγορίας                     πεποιημένων πρὸς τοὺς δικαστὰς τοὺς δικάζοντας περὶ τῆς τῶν                     παρανενομηκότων τιμωρίας εἰπεῖν ὅτι σώζειν ἀναγκαῖον ἢ τὸν νόμον                     ἢ τὸν ἄνδρα. τὸν δ΄ οὖν Χαρώνδαν φασὶ παραδοξότατον                     νενομοθετηκέναι περὶ τῆς διορθώσεως τῶν νόμων. ὁρῶντα γὰρ αὐτὸν ἐν                     ταῖς πλείσταις πόλεσι διὰ τὸ πλῆθος τῶν ἐπιχειρούντων ἐπανορθοῦν                     τοὺς νόμους λυμαινομένους μὲν τὰς προϋπαρχούσας νομοθεσίασ, εἰς                     στάσεις δὲ τὰ πλήθη προαγομένουσ, ἴδιόν τι καὶ παντελῶς ἐξηλλαγμένον                     νομοθετῆσαι. προσέταξε γὰρ τὸν βουλόμενον                     διορθῶσαί τινα νόμον, ὅταν ποιῆται τὴν περὶ τῆς διορθώσεως                     συμβουλίαν, τὸν ἑαυτοῦ τράχηλον εἰς βρόχον ἐντιθέναι, καὶ μένειν                     ἄχρι ἂν ὅτου τὴν κρίσιν ὁ δῆμος περὶ τοῦ διορθουμένου νόμου                     ποιήσηται, κἂν μὲν ἡ ἐκκλησία προσδέξηται τὸν ὕστερον γραφόμενον,                     ἀπολύεσθαι τὸν εἰσηγησάμενον, ἐὰν δὲ ἄκυρον ποιήσηται τὴν                     διόρθωσιν, παραχρῆμα θνήσκειν ὑπὸ τοῦ βρόχου σφιγγόμενον. τοιαύτης δὲ κατὰ τὴν διόρθωσιν τῆς νομοθεσίας                     οὔσησ, καὶ τοῦ φόβου τοὺς νεωτέρους νομοθέτας κολάζοντοσ, οὐδεὶς                     ἐτόλμα περὶ νόμων διορθώσεως φωνὴν προί̈εσθαι· ἐν παντὶ δὲ τῷ μετὰ                     ταῦτα χρόνῳ παρὰ τοῖς Θουρίοις τρεῖς οἱ πάντες ἱστοροῦνται                     διορθωταὶ διὰ τό τινας ἀναγκαίας περιστάσεις ἐπὶ τὴν ὑπὲρ τῆς                     διορθώσεως συμβουλίαν παραγενέσθαι. νόμου                     γὰρ ὄντοσ, ἐάν τίς τινος ὀφθαλμὸν ἐκκόψῃ, ἀντεκκεκόπτεσθαι τὸν                     ἐκείνου, ἑτερόφθαλμός τις ἐκκοπεὶς τὸν ὀφθαλμὸν καὶ στερηθεὶς ὅλης                     τῆς ὁράσεως τῷ τὸν ἕνα ἀντεκκεκόφθαι τὸν δράσαντα ἔλαττον                     ὑπέλαβε πρόστιμον ἐκτῖσαι· τυφλώσαντα γὰρ ἕνα τῶν πολιτῶν, εἰ τὸ                     κατὰ νόμον πρόστιμον ὁ πράξας ὑπομένοι, μὴ τετευχέναι τῆς ἴσης                     συμφορᾶσ· δίκαιον οὖν εἶναι τὸν ἑτερόφθαλμον τὴν ὅρασιν ἀφελόμενον                     ἀμφοτέρους ἐκκόπτεσθαι τοὺς ὀφθαλμούσ, εἰ μέλλει τὴν ἴσην                     ἀναδέχεσθαι τιμωρίαν. διὸ καὶ περιαλγῆ                     γενόμενον τὸν ἑτερόφθαλμον ἀποτολμῆσαι λόγον ἐν ἐκκλησίᾳ διαθέσθαι                     περὶ τῆς ἰδίας συμφορᾶσ, ἅμα μὲν τοῖς πολίταις ἀποδυρόμενον τὴν                     ἰδίαν ἀτυχίαν, ἅμα δὲ συμβουλεύοντα τοῖς πλήθεσι διορθώσασθαι τὸν                     νόμον· τέλος δὲ δόντα τὸν τράχηλον εἰς βρόχον καὶ ἐπιτυχόντα τῇ                     συμβουλίᾳ, ἀκυρῶσαι μὲν τὸν ὑπάρχοντα νόμον, βεβαιῶσαι δὲ τὸν                     διορθωθέντα, καὶ διαφυγεῖν τὸν τοῦ βρόχου θάνατον. δεύτερος δὲ διωρθώθη                     νόμος ὁ διδοὺς ἐξουσίαν τῇ γυναικὶ ἀπολύειν τὸν ἄνδρα καὶ                     συνοικεῖν ᾧ ἂν βούληται. τῶν γὰρ προβεβηκότων τῇ ἡλικίᾳ τισ,                     ἔχων γυναῖκα νεωτέραν καὶ καταλειφθείσ, συνεβούλευε τοῖς Θουρίοις                     διορθῶσαι τὸν νόμον καὶ προσγράψαι τὴν καταλιποῦσαν ἄνδρα συνοικεῖν                     ᾧ ἂν βούληται μὴ νεωτέρῳ τοῦ προτέρου· ὁμοίως δὲ κἂν ἀνὴρ                     ἐκβάλῃ γυναῖκα, μὴ γαμεῖν ἄλλην νεωτέραν ταύτης τῆς ἐκβληθείσησ.                         εὐστοχήσας δ΄ ἐν τῇ συμβουλίᾳ καὶ                     ἀκυρώσας τὸν πρότερον νόμον διέφυγε μὲν τὸν ἐκ τοῦ                     βρόχου κίνδυνον· τῆς δὲ γυναικὸς κωλυθείσης νεωτέρῳ συνοικῆσαι, πάλιν                     ἔγημε τὸν ἀπολυθέντα. τρίτος δὲ νόμος                     διωρθώθη ὁ περὶ τῶν ἐπικλήρων, ὁ καὶ παρὰ Σόλωνι κείμενοσ. ἐκέλευε                     γὰρ τῇ ἐπικλήρῳ ἐπιδικάζεσθαι τὸν ἔγγιστα γένουσ, ὡσαύτως δὲ καὶ                     τὴν ἐπίκληρον ἐπιδικάζεσθαι τῷ ἀγχιστεῖ, ᾧ ἦν ἀνάγκη συνοικεῖν                     ἢ πεντακοσίας ἐκτῖσαι δραχμὰς εἰς προικὸς λόγον τῇ πενιχρᾷ                     ἐπικλήρῳ. ὀρφανὴ γάρ τις εὐγενὴς                     ἐπίκληροσ, ἀπορουμένη παντελῶς τῶν κατὰ τὸν βίον καὶ διὰ τὴν πενίαν                     οὐ δυναμένη συνοικῆσαι, κατέφυγεν ἐπὶ τὸν δῆμον, καὶ μετὰ δακρύων                     ἐκθεμένη τὴν ἑαυτῆς ἐρημίαν τε καὶ καταφρόνησιν, πρὸς δὲ τούτοις                     ὑπογραψαμένη τὴν διόρθωσιν τοῦ νόμου, ὥστε ἀντὶ τῆς ἐκτίσεως τῶν                     πεντακοσίων δραχμῶν γράψαι συνοικεῖν κατ΄ ἀνάγκην τὸν ἄγχιστα γένους                     τῇ ἐπιδικασθείσῃ ἐπικλήρῳ· τοῦ δὲ δήμου διὰ τὸν ἔλεον                     ψηφισαμένου διορθῶσαι τὸν νόμον, ἡ μὲν ὀρφανὴ τὸν ἐκ τοῦ βρόχου                     κίνδυνον ἐξέφυγεν, ὁ δ΄ ἀγχιστεὺς πλούσιος ὢν ἠναγκάσθη γῆμαι                     γυναῖκα πενιχρὰν ἐπίκληρον ἄνευ προικόσ. λείπεται                     δ΄ ἡμῖν εἰπεῖν ὑπὲρ τῆς τοῦ Χαρώνδου τελευτῆσ, καθ΄ ἣν ἴδιόν τι                     καὶ παράδοξον αὐτῷ συνέβη. ἐπὶ γὰρ τὴν χώραν ἐξιὼν μετὰ ξιφιδίου                     διὰ τοὺς λῃστάσ, καὶ κατὰ τὴν ἐπάνοδον ἐκκλησίας συνεστώσης καὶ                     ταραχῆς ἐν τοῖς πλήθεσι, προσέστη πολυπραγμονῶν τὰ κατὰ τὴν στάσιν.                         νενομοθετηκὼς δ΄ ἦν μηδένα μεθ΄ ὅπλου                     ἐκκλησιάζειν, καὶ ἐπιλαθόμενος ὅτι τὸ ξίφος παρέζωσται, παρέδωκεν                     ἐχθροῖς τισιν ἀφορμὴν κατηγορίασ. ὧν ἑνὸς εἰπόντος καταλέλυκας τὸν                     ἴδιον νόμον, μὰ Δι΄, εἶπεν, ἀλλὰ κύριον ποιήσω· καὶ σπασάμενος τὸ                     ξιφίδιον ἑαυτὸν ἀπέσφαξεν. ἔνιοι δὲ τῶν συγγραφέων τὴν πρᾶξιν                     ταύτην περιτιθέασι Διοκλεῖ τῷ Συρακοσίων νομοθέτῃ. ἡμεῖς δὲ ἀρκούντως τὰ                     περὶ Χαρώνδαν τὸν νομοθέτην διεληλυθότες βραχέα βουλόμεθα καὶ περὶ                     Ζαλεύκου τοῦ νομοθέτου διελθεῖν διά τε τὴν ὁμοίαν προαίρεσιν τοῦ                     βίου καὶ τὸ γεγονέναι τοὺς ἄνδρας ἐν πόλεσιν ἀστυγείτοσιν. Ζάλευκος τοίνυν                     ἦν τὸ γένος ἐκ τῆς ̓ιταλίας Λοκρόσ, ἀνὴρ εὐγενὴς καὶ κατὰ                     παιδείαν τεθαυμασμένοσ, μαθητὴς δὲ Πυθαγόρου τοῦ φιλοσόφου. οὗτος                     πολλῆς ἀποδοχῆς τυγχάνων ἐν τῇ πατρίδι νομοθέτης ᾑρέθη, καὶ                     καταβαλόμενος ἐξ ἀρχῆς καινὴν νομοθεσίαν ἤρξατο πρῶτον περὶ τῶν                     ἐπουρανίων θεῶν. εὐθὺς γὰρ ἐν τῷ                     προοιμίῳ τῆς ὅλης νομοθεσίας ἔφη δεῖν τοὺς κατοικοῦντας ἐν τῇ                     πόλει πάντων πρῶτον ὑπολαβεῖν καὶ πεπεῖσθαι θεοὺς εἶναι, καὶ ταῖς                     διανοίαις ἐπισκοποῦντας τὸν οὐρανὸν καὶ τὴν διακόσμησιν καὶ τάξιν                     κρίνειν οὐ τύχης οὐδ΄ ἀνθρώπων εἶναι ταῦτα κατασκευάσματα, σέβεσθαί                     τε τοὺς θεούσ, ὡς πάντων τῶν ἐν τῷ βίῳ καλῶν καὶ ἀγαθῶν αἰτίους                     ὄντας τοῖς ἀνθρώποισ, ἔχειν δὲ καὶ τὴν ψυχὴν καθαρὰν πάσης κακίασ,                     ὡς τῶν θεῶν οὐ χαιρόντων ταῖς τῶν πονηρῶν θυσίαις τε καὶ δαπάναισ,                     ἀλλὰ ταῖς τῶν ἀγαθῶν ἀνδρῶν δικαίαις τε καὶ καλαῖς ἐπιτηδεύσεσι.                         διὰ δὲ τοῦ προοιμίου προκαλεσάμενος                     τοὺς πολίτας εἰς εὐσέβειαν καὶ δικαιοσύνην, ἐπέζευξε προστάττων                     μηδένα τῶν πολιτῶν ἐχθρὸν ἀκατάλλακτον ἔχειν, ἀλλ΄ οὕτω τὴν                     ἔχθραν ἀναλαμβάνειν ὡς ἥξοντα πάλιν εἰς σύλλυσιν καὶ φιλίαν· τὸν                     δὲ παρὰ ταῦτα ποιοῦντα διαλαμβάνεσθαι παρὰ τοῖς πολίταις ἀνήμερον καὶ                     ἄγριον τὴν ψυχήν. τοὺς δὲ ἄρχοντας παρεκελεύετο μὴ εἶναι αὐθάδεις                     μηδὲ ὑπερηφάνουσ, μηδὲ κρίνειν πρὸς ἔχθραν ἢ φιλίαν. ἐν δὲ τοῖς                     κατὰ μέρος νομοθετήμασι πολλὰ παρ΄ ἑαυτοῦ προσεξεῦρε μάλα σοφῶς καὶ                     περιττῶσ. τῶν γὰρ ἄλλων ἁπάντων ἁμαρτανουσῶν γυναικῶν ἀργυρικὰς ζημίας                     τεταχότων οὗτος φιλοτέχνῳ προστίμῳ τὰς ἀκολασίας αὐτῶν διωρθώσατο.                     ἔγραψε γὰρ οὕτω· γυναικὶ ἐλευθέρᾳ μὴ πλείω ἀκολουθεῖν μιᾶς                     θεραπαινίδοσ, ἐὰν μὴ μεθύῃ, μηδὲ ἐξιέναι νυκτὸς ἐκ τῆς πόλεως εἰ                     μὴ μοιχευομένην, μηδὲ περιτίθεσθαι χρυσία μηδὲ ἐσθῆτα παρυφασμένην,                     ἐὰν μὴ ἑταίρα ᾖ, μηδὲ τὸν ἄνδρα φορεῖν δακτύλιον ὑπόχρυσον μηδὲ                     ἱμάτιον ἰσομιλήσιον, ἐὰν μὴ ἑταιρεύηται ἢ μοιχεύηται. διὸ καὶ ῥᾳδίως ταῖς τῶν προστίμων αἰσχραῖς                     ὑπεξαιρέσεσιν ἀπέτρεψε τῆς βλαβερᾶς τρυφῆς καὶ ἀκολασίας τῶν                     ἐπιτηδευμάτων· οὐδεὶς γὰρ ἐβούλετο τὴν αἰσχρὰν ἀκολασίαν                     ὁμολογήσας καταγέλαστος ἐν τοῖς πολίταις εἶναι. πολλὰ δὲ καὶ ἄλλα τῶν συμβολαίων καὶ τῶν ἄλλων                     τῶν κατὰ τὸν βίον ἀμφισβητουμένων καλῶς ἐνομοθέτησε, περὶ ὧν ἡμῖν                     μακρὸν ἂν εἴη γράφειν καὶ τῆς ὑποκειμένης ἱστορίας ἀνοίκειον·                     διόπερ ἐπὶ τὰ συνεχῆ τοῖς προειρημένοις ἀναβιβάσομεν τὸν λόγον.                         ἐπ΄ ἄρχοντος γὰρ ̓αθήνησι                     Λυσιμαχίδου ̔ρωμαῖοι μὲν ὑπάτους κατέστησαν Τίτον Μενήνιον καὶ                     Πόπλιον Σήστιον Καπετωλῖνον. ἐπὶ δὲ τούτων διαφεύγοντες τὸν ἐν τῇ                     στάσει κίνδυνον Συβαρῖται περὶ τὸν Τράεντα ποταμὸν κατῴκησαν. καὶ                     χρόνον μέν τινα διέμειναν, ἔπειθ΄ ὑπὸ Βρεττίων ἐκβληθέντες                     ἀνῃρέθησαν. κατὰ δὲ τὴν ̔ελλάδα                     ̓αθηναῖοι τὴν Εὔβοιαν ἀνακτησάμενοι καὶ τοὺς ̔εστιαιεῖς ἐκ τῆς                     πόλεως ἐκβαλόντες ἰδίαν ἀποικίαν εἰς αὐτὴν ἐξέπεμψαν Περικλέους                     στρατηγοῦντοσ, χιλίους δὲ οἰκήτορας ἐκπέμψαντες τήν τε πόλιν καὶ τὴν                     χώραν κατεκληρούχησαν. ἐπ΄ ἄρχοντος δ΄ ̓αθήνησι                     Πραξιτέλους ̓ολυμπιὰς μὲν ἤχθη τετάρτη πρὸς ταῖς ὀγδοήκοντα, καθ΄                     ἣν ἐνίκα στάδιον Κρίσων ̔ιμεραῖοσ, ἐν δὲ τῇ ̔ρώμῃ δέκα ἄνδρες                     κατεστάθησαν νομογράφοι, Πόπλιος Κλώδιος ̔ρηγιλλανόσ, Τίτος                     Μινύκιοσ, Σπόριος Οὐετούριοσ, Γάιος ̓ιούλιοσ,                     Γάιος Σουλπίκιοσ, Πόπλιος Σήστιοσ, ̔ρωμύλοσ,                     Σπόριος Ποστούμιος Καλβίνιοσ. οὗτοι                     τοὺς νόμους συνετέλεσαν. ἐπὶ δὲ τούτων Θούριοι μὲν διαπολεμοῦντες                     πρὸς Ταραντίνους τὰς ἀλλήλων χώρας ἐπόρθουν καὶ κατὰ γῆν καὶ κατὰ                     θάλατταν, καὶ πολλὰς μὲν μικρὰς μάχας καὶ ἀκροβολισμοὺς ἐποιήσαντο,                     ἀξιόλογον δὲ πρᾶξιν οὐδεμίαν συνετέλεσαν. ἐπ΄ ἄρχοντος δ΄ ̓αθήνησι Λυσανίου ̔ρωμαῖοι πάλιν                     δέκα ἄνδρας νομοθέτας εἵλοντο, ̓́αππιον Κλώδιον, Μάρκον Κορνήλιον,                     Λεύκιον Μινύκιον, Γάιον Σέργιον, Κόιντον Πόπλιον, Μάνιον                     ̔ραβολήιον, Σπόριον Οὐετούριον. οὗτοι                     δὲ τοὺς νόμους οὐκ ἠδυνήθησαν συντελέσαι. εἷς δ΄ ἐξ αὐτῶν ἐρασθεὶς                     εὐγενοῦς παρθένου πενιχρᾶσ, τὸ μὲν πρῶτον χρήμασι διαφθεῖραι τὴν                     κόρην ἐπεβάλετο, ὡς δ΄ οὐ προσεῖχεν αὐτῷ, ἐπαπέστειλε συκοφάντην                     ἐπ΄ αὐτήν, προστάξας ἄγειν εἰς δουλείαν. τοῦ δὲ συκοφάντου φήσαντος ἰδίαν αὑτοῦ εἶναι δούλην καὶ πρὸς τὸν                     ἄρχοντα καταστήσαντος δουλαγωγουμένην, προσαγαγὼν κατηγόρησεν ὡς δούλησ.                     τοῦ δὲ διακούσαντος τῆς κατηγορίας καὶ τὴν κόρην ἐγχειρίσαντοσ,                     ἐπιλαβόμενος ὁ συκοφάντης ἀπῆγεν ὡς ἰδίαν δούλην. ὁ δὲ πατὴρ τῆς παρθένου παρὼν καὶ δεινοπαθῶν, ὡς                     οὐδεὶς αὐτῷ προσεῖχε, παραπορευόμενος κατὰ τύχην παρὰ κρεοπώλιον,                     ἁρπάσας τὴν παρακειμένην ἐπὶ τῆς σανίδος κοπίδα, ταύτῃ πατάξας τὴν                     θυγατέρα ἀπέκτεινεν, ἵνα μὴ τῆς ὕβρεως λάβῃ πεῖραν, αὐτὸς δ΄ ἐκ                     τῆς πόλεως ἐκπηδήσας ἀπῆλθε πρὸς τὸ στρατόπεδον τὸ ἐν τῷ ̓αλγίδῳ                     καλουμένῳ τότε ὑπάρχον. καταφυγὼν δὲ                     ἐπὶ τὸ πλῆθος καὶ μετὰ δακρύων τὴν καθ΄ αὑτὸν συμφορὰν ἀπαγγείλασ,                     ἅπαντας ἤγαγεν εἰς ἔλεον καὶ πολλὴν συμπάθειαν. πάντων δ΄                     ἐπιβοηθεῖν τοῖς ἠτυχηκόσιν ὁρμησάντων, μετὰ τῶν ὅπλων νυκτὸς εἰς                     τὴν ̔ρώμην εἰσέπεσον. οὗτοι μὲν οὖν κατελάβοντο λόφον τὸν                     ὀνομαζόμενον ̓αουεντῖνον. ἅμα δ΄ ἡμέρᾳ γνωσθείσης τῆς τῶν στρατιωτῶν                     μισοπονηρίας οἱ μὲν δέκα νομογράφοι βοηθοῦντες τῷ συνάρχοντι συνῆγον                     πολλοὺς τῶν νέων, ὡς διὰ τῶν ὅπλων κριθησόμενοι· μεγάλης δ΄                     ἐμπεσούσης φιλοτιμίας οἱ χαριέστατοι τῶν πολιτῶν, προορώμενοι τὸ                     μέγεθος τοῦ κινδύνου, διεπρεσβεύσαντο πρὸς ἀμφοτέρους περὶ συλλύσεωσ,                     καὶ μετὰ πολλῆς σπουδῆς ἐδέοντο λῆξαι τῆς στάσεως καὶ μὴ περιβαλεῖν                     τὴν πατρίδα μεγάλαις συμφοραῖσ. τέλος δὲ                     πεισθέντων ἁπάντων ὁμολογίας ἔθεντο πρὸς ἀλλήλουσ, ὥστε δέκα                     αἱρεῖσθαι δημάρχους μεγίστας ἔχοντας ἐξουσίας τῶν κατὰ τὴν πόλιν                     ἀρχόντων, καὶ τούτους ὑπάρχειν οἱονεὶ φύλακας τῆς τῶν πολιτῶν                     ἐλευθερίασ· τῶν δὲ κατ΄ ἐνιαυτὸν γινομένων ὑπάτων τὸν μὲν ἕνα ἐκ                     τῶν πατρικίων αἱρεῖσθαι, καὶ τὸν ἕνα πάντως ἀπὸ τοῦ πλήθους                     καθίστασθαι, ἐξουσίας οὔσης τῷ δήμῳ καὶ ἀμφοτέρους τοὺς ὑπάτους                     ἐκ τοῦ πλήθους αἱρεῖσθαι. τοῦτο δ΄                     ἔπραξαν ταπεινῶσαι σπεύδοντες τὴν τῶν πατρικίων ὑπεροχήν· οἱ γὰρ                     ἄνδρες οὗτοι διά τε τὴν εὐγένειαν καὶ τὸ μέγεθος τῆς ἐκ τῶν                     προγόνων αὐτοῖς παρακολουθούσης δόξης ὡσεί τινες κύριοι τῆς πόλεως                     ὑπῆρχον. ἐν δὲ ταῖς ὁμολογίαις προσέκειτο τοῖς ἄρξασι δημάρχοις τὸν                     ἐνιαυτόν, ἀντικαθιστάναι πάλιν δημάρχους τοὺς ἴσους ἢ τοῦτο μὴ                     πράξαντας ζῶντας κατακαυθῆναι· ἐὰν δὲ οἱ δήμαρχοι μὴ συμφωνῶσι πρὸς                     ἀλλήλουσ, κύριοι εἶναι τὸν ἀνὰ μέσον κείμενον μὴ κωλύεσθαι. τὴν                     μὲν οὖν ἐν ̔ρώμῃ στάσιν τοιαύτης συλλύσεως τυχεῖν συνέβη. ἐπ΄ ἄρχοντος δ΄ ̓αθήνησι Διφίλου ̔ρωμαῖοι κατέστησαν                     ὑπάτους Μάρκον ̔οράτιον καὶ Λεύκιον Οὐαλέριον Τούρπινον. ἐπὶ δὲ                     τούτων, ἐν τῇ ̔ρώμῃ τῆς νομοθεσίας διὰ τὴν στάσιν ἀσυντελέστου                     γενομένησ, οἱ ὕπατοι συνετέλεσαν αὐτήν· τῶν γὰρ καλουμένων δώδεκα                     πινάκων οἱ μὲν δέκα συνετελέσθησαν, τοὺς δ΄ ὑπολειπομένους δύο                     ἀνέγραψαν οἱ ὕπατοι. καὶ τελεσθείσης τῆς ὑποκειμένης νομοθεσίασ,                     ταύτην εἰς δώδεκα χαλκοῦς πίνακας χαράξαντες οἱ ὕπατοι προσήλωσαν                     τοῖς πρὸ τοῦ βουλευτηρίου τότε κειμένοις ἐμβόλοισ. ἡ δὲ γραφεῖσα                     νομοθεσία, βραχέως καὶ ἀπερίττως συγκειμένη, διέμεινε θαυμαζομένη μέχρι                     τῶν καθ΄ ἡμᾶς καιρῶν. τούτων δὲ πραττομένων τὰ πλεῖστα τῶν κατὰ τὴν                     οἰκουμένην ἐθνῶν ἐν ἡσυχίᾳ ὑπῆρχε, πάντων σχεδὸν εἰρήνην                     ἀγόντων. οἱ μὲν γὰρ Πέρσαι διττὰς συνθήκας εἶχον πρὸς τοὺς                     ̔́ελληνασ, τὰς μὲν πρὸς ̓αθηναίους καὶ τοὺς συμμάχους αὐτῶν, ἐν                     αἷς ἦσαν αἱ κατὰ τὴν ̓ασίαν ̔ελληνίδες πόλεις αὐτόνομοι, πρὸς δὲ                     τοὺς Λακεδαιμονίους ὕστερον ἐγράφησαν, ἐν αἷς τοὐναντίον ἦν                     γεγραμμένον ὑπηκόους εἶναι τοῖς Πέρσαις τὰς κατὰ τὴν ̓ασίαν                     ̔ελληνίδας πόλεισ. ὁμοίως δὲ καὶ τοῖς ̔́ελλησι πρὸς ἀλλήλους                     ὑπῆρχεν εἰρήνη, συντεθειμένων τῶν ̓αθηναίων καὶ τῶν Λακεδαιμονίων                     σπονδὰς τριακονταετεῖσ. ὁμοίως δὲ καὶ τὰ                     κατὰ τὴν Σικελίαν εἰρηνικὴν εἶχε κατάστασιν, Καρχηδονίων μὲν                     πεποιημένων συνθήκας πρὸς Γέλωνα, αὐτῶν δὲ τῶν κατὰ τὴν Σικελίαν                     πόλεων ̔ελληνίδων τὴν ἡγεμονίαν Συρακοσίοις συγκεχωρηκυιῶν, καὶ τῶν                     ̓ακραγαντίνων μετὰ τὴν ἧτταν τὴν γενομένην περὶ τὸν ̔ιμέραν ποταμὸν                     συλλελυμένων πρὸς τοὺς Συρακοσίουσ. ἡσύχαζε δὲ καὶ τὰ κατὰ τὴν ̓ιταλίαν ἔθνη καὶ Κελτικήν, ἔτι δ΄                     ̓ιβηρίαν καὶ τὴν ἄλλην σχεδὸν ἅπασαν οἰκουμένην. διόπερ πολεμικὴ                     μὲν καὶ ἀξία μνήμης πρᾶξις οὐδεμία συνετελέσθη κατὰ τούτους τοὺς                     χρόνουσ, εἰρήνη δὲ μία συνετελέσθη, καὶ πανηγύρεις καὶ ἀγῶνες καὶ                     θεῶν θυσίαι καὶ τἄλλα τὰ πρὸς εὐδαιμονίαν ἀνήκοντα παρὰ πᾶσιν                     ἐπεπόλαζεν. ἐπ΄ ἄρχοντος δ΄ ̓αθήνησι Τιμοκλέους                     ̔ρωμαῖοι μὲν κατέστησαν ὑπάτους Λαρῖνον ̔ερμίνιον καὶ Τίτον                     Στερτίνιον Στρούκτορα. ἐπὶ δὲ τούτων Σάμιοι μὲν πρὸς Μιλησίους                     περὶ Πριήνης ἀμφισβητήσαντες εἰς πόλεμον κατέστησαν, ὁρῶντες δὲ τοὺς                     ̓αθηναίους ταῖς εὐνοίαις διαφέροντας πρὸς Μιλησίουσ, ἀπέστησαν ἀπ΄                     αὐτῶν. οἱ δὲ Περικλέα προχειρισάμενοι στρατηγὸν ἐξέπεμψαν ἐπὶ τοὺς                     Σαμίους ἔχοντα τριήρεις τετταράκοντα. οὗτος δὲ πλεύσας ἐπὶ τὴν Σάμον παρεισελθὼν δὲ καὶ τῆς πόλεως                     ἐγκρατὴς γενόμενος κατέστησε δημοκρατίαν ἐν αὐτῇ. πραξάμενος δὲ παρὰ                     τῶν Σαμίων ὀγδοήκοντα τάλαντα, καὶ τοὺς ἴσους ὁμήρους παῖδας                     λαβών, τούτους μὲν παρέδωκε τοῖς Λημνίοισ, αὐτὸς δ΄ ἐν ὀλίγαις                     ἡμέραις ἅπαντα συντετελεκὼς ἐπανῆλθεν εἰς τὰς ̓αθήνασ. ἐν δὲ τῇ Σάμῳ στάσεως γενομένησ, καὶ τῶν                     μὲν αἱρουμένων τὴν δημοκρατίαν, τῶν δὲ βουλομένων τὴν ἀριστοκρατίαν                     εἶναι, ταραχὴ πολλὴ τὴν πόλιν ἐπεῖχε. τῶν δ΄ ἐναντιουμένων τῇ                     δημοκρατίᾳ διαβάντων εἰς τὴν ̓ασίαν καὶ πορευθέντων εἰς Σάρδεις                     πρὸς Πισσούθνην τὸν τῶν Περσῶν σατράπην περὶ βοηθείασ, ὁ μὲν                     Πισσούθνης ἔδωκεν αὐτοῖς στρατιώτας ἑπτακοσίουσ, ἐλπίζων τῆς Σάμου                     διὰ τούτου κυριεύσειν, οἱ δὲ Σάμιοι μετὰ τῶν δοθέντων αὐτοῖς                     στρατιωτῶν νυκτὸς πλεύσαντες εἰς τὴν Σάμον ἔλαθόν τε τὴν                     πόλιν παρεισελθόντεσ, τῶν πολιτῶν συνεργούντων, ῥᾳδίως τ΄                     ἐκράτησαν τῆς Σάμου, καὶ τοὺς ἀντιπράττοντας αὐτοῖς ἐξέβαλον ἐκ                     τῆς πόλεωσ· τοὺς δ΄ ὁμήρους ἐκκλέψαντες ἐκ τῆς Λήμνου καὶ τὰ κατὰ                     τὴν Σάμον ἀσφαλισάμενοι, φανερῶς ἑαυτοὺς ἀπέδειξαν πολεμίους τοῖς                     ̓αθηναίοισ. οἱ δὲ πάλιν Περικλέα                     προχειρισάμενοι στρατηγὸν ἐξέπεμψαν ἐπὶ τοὺς Σαμίους μετὰ νεῶν                     ἑξήκοντα. μετὰ δὲ ταῦθ΄ ὁ μὲν Περικλῆς ναυμαχήσας πρὸς ἑβδομήκοντα                     τριήρεις ἐνίκησε τοὺς Σαμίουσ, μεταπεμψάμενος δὲ παρὰ Χίων καὶ                     Μυτιληναίων ναῦς εἴκοσι πέντε μετὰ τούτων ἐπολιόρκησε τὴν Σάμον.                         μετὰ δέ τινας ἡμέρας Περικλῆς μὲν                     καταλιπὼν μέρος τῆς δυνάμεως ἐπὶ τῆς πολιορκίας ἀνέζευξεν, ἀπαντήσων                     ταῖς Φοινίσσαις ναυσίν, ἃς οἱ Πέρσαι τοῖς Σαμίοις ἦσαν                     ἀπεσταλκότεσ. οἱ δὲ Σάμιοι διὰ τὴν ἀνάζευξιν τοῦ Περικλέους                     νομίζοντες ἔχειν καιρὸν ἐπιτήδειον εἰς ἐπίθεσιν ταῖς ἀπολελειμμέναις                     ναυσίν, ἐπέπλευσαν ἐπ΄ αὐτάσ, καὶ νικήσαντες τῇ ναυμαχίᾳ φρονήματος                     ἐπληροῦντο. ὁ δὲ Περικλῆς ἀκούσας τὴν                     τῶν ἰδίων ἧτταν, εὐθὺς ὑπέστρεψε καὶ στόλον ἀξιόλογον ἤθροισε,                     βουλόμενος εἰς τέλος συντρῖψαι τὸν τῶν ἐναντίων στόλον. ταχὺ δ΄                     ἀποστειλάντων ̓αθηναίων μὲν ἑξήκοντα τριήρεισ, Χίων δὲ καὶ                     Μυτιληναίων τριάκοντα, μεγάλην ἔχων δύναμιν συνεστήσατο τὴν πολιορκίαν                     καὶ κατὰ γῆν καὶ κατὰ θάλατταν, συνεχεῖς ποιούμενος προσβολάσ.                         κατεσκεύασε δὲ καὶ μηχανὰς πρῶτος τῶν                     πρὸ αὐτοῦ τούς τε ὀνομαζομένους κριοὺς καὶ χελώνασ, ̓αρτέμωνος τοῦ                     Κλαζομενίου κατασκευάσαντοσ. ἐνεργῶς δὲ πολιορκήσας τὴν πόλιν καὶ                     ταῖς μηχαναῖς καταβαλὼν τὰ τείχη κύριος ἐγένετο τῆς Σάμου. κολάσας                     δὲ τοὺς αἰτίους ἐπράξατο τοὺς Σαμίους τὰς εἰς τὴν πολιορκίαν                     γεγενημένας δαπάνασ, τιμησάμενος αὐτὰς ταλάντων διακοσίων. παρείλετο δὲ καὶ τὰς ναῦς αὐτῶν καὶ τὰ τείχη                     κατέσκαψε, καὶ τὴν δημοκρατίαν καταστήσας ἐπανῆλθεν εἰς τὴν πατρίδα.                     ̓αθηναίοις δὲ καὶ Λακεδαιμονίοις μέχρι τούτων τῶν χρόνων αἱ                     τριακονταετεῖς σπονδαὶ διέμειναν ἀσάλευτοι. καὶ ταῦτα μὲν ἐπράχθη                     κατὰ τοῦτον τὸν ἐνιαυτόν. ἐπ΄ ἄρχοντος δ΄                     ̓αθήνησι Μυριχίδου ̔ρωμαῖοι μὲν κατέστησαν ὑπάτους Λεύκιον                     ̓ιούλιον καὶ Μάρκον Γεγάνιον, ̓ηλεῖοι δ΄ ἤγαγον ̓ολυμπιάδα πέμπτην                     πρὸς ταῖς ὀγδοήκοντα, καθ΄ ἣν ἐνίκα Κρίσων ̔ιμεραῖος τὸ δεύτερον.                     ἐπὶ δὲ τούτων κατὰ τὴν Σικελίαν Δουκέτιος μὲν ὁ γεγονὼς τῶν                     Σικελικῶν πόλεων ἡγεμὼν τὴν τῶν Καλακτίνων πατρίδα κατέστησε, καὶ                     πολλοὺς εἰς αὐτὴν οἰκίζων οἰκήτορας ἀντεποιήσατο μὲν τῆς τῶν                     Σικελῶν ἡγεμονίασ, μεσολαβηθεὶς δὲ νόσῳ τὸν βίον κατέστρεψε.                         Συρακόσιοι δὲ πάσας τὰς τῶν Σικελῶν                     πόλεις ὑπηκόους ποιησάμενοι πλὴν τῆς ὀνομαζομένης Τρινακίησ, ἔγνωσαν                     ἐπὶ ταύτην στρατεύειν· σφόδρα γὰρ ὑπώπτευον τοὺς Τρινακίους                     ἀντιλήψεσθαι τῆς τῶν ὁμοεθνῶν Σικελῶν ἡγεμονίασ. ἡ δὲ πόλις αὕτη                     πολλοὺς καὶ μεγάλους ἄνδρας εἶχεν, ἀεὶ τὸ πρωτεῖον ἐσχηκυῖα τῶν                     Σικελικῶν πόλεων· ἦν γὰρ ἡγεμόνων ἡ πόλις αὕτη πλήρης μέγα                     φρονούντων ἐπ΄ ἀνδρείᾳ. διὸ καὶ πάσας                     τὰς δυνάμεις ἀθροίσαντες ἐκ τῶν Συρακουσῶν καὶ τῶν συμμάχων πόλεων                     ἐστράτευσαν ἐπ΄ αὐτήν. οἱ δὲ Τρινάκιοι συμμάχων μὲν ἦσαν ἔρημοι                     διὰ τὸ τὰς ἄλλας πόλεις ὑπακούειν Συρακοσίοισ, μέγαν δ΄ ἀγῶνα                     συνεστήσαντο. ἐκθύμως γὰρ ἐγκαρτεροῦντες τοῖς δεινοῖς καὶ πολλοὺς                     ἀνελόντεσ, ἡρωικῶς μαχόμενοι πάντες κατέστρεψαν τὸν βίον. ὁμοίως δὲ καὶ τῶν πρεσβυτέρων οἱ πλείους                     ἑαυτοὺς ἐκ τοῦ ζῆν μετέστησαν, οὐχ ὑπομείναντες τὰς ἐκ τῆς ἁλώσεως                     ὕβρεισ. οἱ δὲ Συρακόσιοι τοὺς πρότερον ἀηττήτους γεγονότας                     νικήσαντες ἐπιφανῶσ, τὴν μὲν πόλιν ἐξανδραποδισάμενοι κατέσκαψαν, τῶν                     δὲ λαφύρων τὰ κράτιστα ἀπέστειλαν εἰς Δελφοὺς χαριστήρια τῷ θεῷ.                         ἐπ΄ ἄρχοντος δ΄ ̓αθήνησι Γλαυκίδου                     ̔ρωμαῖοι κατέστησαν ὑπάτους Τίτον Κοί̈ντιον καὶ ̓αγρίππαν Φούριον.                     ἐπὶ δὲ τούτων Συρακόσιοι διὰ τὰς προειρημένας εὐημερίας ἑκατὸν μὲν                     τριήρεις ἐναυπηγήσαντο, τὸν δὲ τῶν ἱππέων ἀριθμὸν ἐποίησαν                     διπλάσιον· ἐπεμελήθησαν δὲ καὶ τῆς πεζῆς δυνάμεωσ, καὶ χρημάτων                     παρασκευὰς ἐποιοῦντο, φόρους ἁδροτέρους τοῖς ὑποτεταγμένοις Σικελοῖς                     ἐπιτιθέντεσ. ταῦτα δ΄ ἔπραττον διανοούμενοι πᾶσαν Σικελίαν ἐκ τοῦ                     κατ΄ ὀλίγον κατακτήσασθαι. ἅμα δὲ                     τούτοις πραττομένοις κατὰ τὴν ̔ελλάδα συνέβη τὸν Κορινθιακὸν κληθέντα                     πόλεμον ἀρχὴν λαβεῖν διὰ τοιαύτας τινὰς αἰτίασ. ̓επιδάμνιοι                     κατοικοῦντες περὶ τὸν ̓αδρίαν, ἄποικοι δ΄ ὑπάρχοντες Κερκυραίων καὶ                     Κορινθίων, ἐστασίασαν πρὸς ἀλλήλουσ. τῆς δ΄ ἐπικρατούσης μερίδος                     φυγαδευούσης πολλοὺς τῶν ἀντιπραττόντων, οἱ φυγάδες ἀθροισθέντες καὶ                     παραλαβόντες τοὺς ̓ιλλυριοὺς ἔπλευσαν κοινῇ μετ΄ αὐτῶν ἐπὶ τὴν                     ̓επίδαμνον. στρατευσάντων δὲ τῶν βαρβάρων                     πολλῇ δυνάμει, καὶ τὴν μὲν χώραν κατασχόντων, τὴν δὲ πόλιν                     πολιορκούντων, οἱ μὲν ̓επιδάμνιοι, καθ΄ ἑαυτοὺς οὐκ ὄντες ἀξιόμαχοι,                     πρέσβεις ἔπεμψαν εἰς Κέρκυραν, ἀξιοῦντες τοὺς Κερκυραίους συγγενεῖς                     ὄντας βοηθῆσαι. οὐ προσεχόντων δ΄ αὐτῶν, ἐπρεσβεύσαντο πρὸς                     Κορινθίους περὶ συμμαχίασ, καὶ μόνην ἐκείνην ἐποιήσαντο μητρόπολιν·                     ἅμα δὲ καὶ συνοίκους ᾐτοῦντο. οἱ δὲ                     Κορίνθιοι τοὺς μὲν ̓επιδαμνίους ἐλεοῦντεσ, τοὺς δὲ Κερκυραίους                     μισοῦντες διὰ τὸ μόνους τῶν ἀποίκων μὴ πέμπειν τὰ κατειθισμένα                     ἱερεῖα τῇ μητροπόλει, ἔκριναν βοηθεῖν τοῖς ̓επιδαμνίοισ. διόπερ                     ἀποίκους τε ἐξέπεμψαν εἰς τὴν ̓επίδαμνον καὶ στρατιώτας ἱκανοὺς                     φρουρῆσαι τὴν πόλιν. ἐπὶ δὲ τούτοις οἱ                     Κερκυραῖοι παροξυνθέντες ἀπέστειλαν πεντήκοντα τριήρεις καὶ στρατηγὸν                     ἐπ΄ αὐτῶν. οὗτος δὲ προσπλεύσας τῇ πόλει προσέταττε τοὺς μὲν                     φυγάδας καταδέχεσθαι· ἐπὶ δὲ τοὺς φρουροὺς Κορινθίους πρέσβεις                     ἀπέστειλαν ἀξιοῦντες δικαστηρίῳ κριθῆναι περὶ τῆς ἀποικίασ, μὴ                     πολέμῳ. τῶν δὲ Κορινθίων οὐ προσεχόντων αὐτοῖσ, συγκατέβησαν εἰς                     πόλεμον ἀμφότεροι, καὶ ναυτικὰς δυνάμεις ἀξιολόγους κατεσκεύαζον καὶ                     συμμάχους προσελαμβάνοντο. ὁ μὲν οὖν Κορινθιακὸς ὀνομασθεὶς πόλεμος                     συνέστη διὰ τὰς προειρημένας αἰτίασ. ̔ρωμαῖοι δὲ πρὸς Οὐολούσκους διαπολεμοῦντες τὸ μὲν πρῶτον                     ἀκροβολισμοὺς καὶ μικρὰς μάχας συνετέλουν, μετὰ δὲ ταῦτα παρατάξει                     μεγάλῃ νικήσαντες τοὺς πλείους τῶν πολεμίων κατέκοψαν. ἐπ΄ ἄρχοντος δ΄ ̓αθήνησι Θεοδώρου ̔ρωμαῖοι μὲν                     κατέστησαν ὑπάτους Μάρκον Γενύκιον καὶ ̓αγρίππαν Κούρτιον Χίλωνα.                     ἐπὶ δὲ τούτων κατὰ μὲν τὴν ̓ιταλίαν τὸ ἔθνος τῶν Καμπανῶν                     συνέστη, καὶ ταύτης ἔτυχε τῆς προσηγορίας ἀπὸ τῆς ἀρετῆς τοῦ                     πλησίον κειμένου πεδίου. κατὰ δὲ τὴν ̓ασίαν οἱ τοῦ Κιμμερίου                     Βοσπόρου βασιλεύσαντεσ, ὀνομασθέντες δὲ ̓αρχαιανακτίδαι, ἦρξαν ἔτη                     δύο πρὸς τοῖς τετταράκοντα· διεδέξατο δὲ τὴν ἀρχὴν Σπάρτακοσ, καὶ                     ἦρξεν ἔτη ἑπτά. κατὰ δὲ τὴν ̔ελλάδα                     Κορίνθιοι πρὸς Κερκυραίους διαπολεμοῦντες καὶ παρασκευασάμενοι ναυτικὰς                     δυνάμεισ, συνεστήσαντο ναυμαχίαν. οἱ μὲν οὖν Κορίνθιοι ἔχοντες ναῦς                     ἑβδομήκοντα καλῶς ἐξηρτυμένασ, ἐπέπλευσαν τοῖς πολεμίοισ· οἱ δὲ                     Κερκυραῖοι τριήρεσιν ὀγδοήκοντα ἀντιταχθέντες ἐνίκησαν τῇ ναυμαχίᾳ,                     καὶ τὴν ̓επίδαμνον ἐκπολιορκήσαντες τοὺς μὲν ἄλλους αἰχμαλώτους                     ἀπέκτειναν, τοὺς δὲ Κορινθίους δήσαντες εἰς φυλακὴν παρέδοσαν.                         μετὰ δὲ τὴν ναυμαχίαν οἱ μὲν                     Κορίνθιοι καταπλαγέντες κατέπλευσαν εἰς Πελοπόννησον, οἱ δὲ                     Κερκυραῖοι θαλαττοκρατοῦντες τῆς κατ΄ ἐκείνους τοὺς τόπους θαλάττης                     ἐπέπλεον τοῖς Κορινθίων συμμάχοις καὶ τὴν χώραν αὐτῶν ἐπόρθουν.                         τοῦ δ΄ ἐνιαυσίου χρόνου διελθόντος                     ̓αθήνησι μὲν ἦρχεν Εὐθυμένησ, ἐν ̔ρώμῃ δ΄ ἀντὶ τῶν ὑπάτων                     χιλίαρχοι κατεστάθησαν τρεῖσ, Αὖλος Σεμπρώνιοσ, Λεύκιος ̓ατίλιοσ,                     Τίτος Κόιντοσ. ἐπὶ δὲ τούτων Κορίνθιοι μὲν ἡττημένοι τῇ                     ναυμαχίᾳ ναυπηγήσασθαι στόλον ἀξιολογώτερον ἔκριναν. διόπερ ὕλην πολλὴν παρασκευασάμενοι καὶ ναυπηγοὺς ἐκ                     τῶν πόλεων μισθούμενοι μετὰ πολλῆς φιλοτιμίας κατεσκεύαζον τριήρεις καὶ                     ὅπλα καὶ βέλη παντοδαπά, καὶ καθόλου πάσας τὰς εἰς τὸν πόλεμον                     παρασκευὰς ἡτοίμαζον, καὶ τὰς μὲν ἐκ καταβολῆς τριήρεις ἐναυπηγοῦντο,                     τὰς δὲ πεπονηκυίας ἐθεράπευον, ἄλλας δὲ παρὰ τῶν συμμάχων                     μετεπέμποντο. τὸ δὲ παραπλήσιον καὶ τῶν                     Κερκυραίων ποιούντων, καὶ ταῖς φιλοτιμίαις οὐκ ἀπολιμπανομένων,                     φανερὸς ἦν ὁ πόλεμος αὔξησιν μεγάλην ληψόμενοσ. ἅμα δὲ τούτοις                     πραττομένοις ̓αθηναῖοι συνῴκισαν ̓αμφίπολιν, καὶ τῶν οἰκητόρων οὓς                     μὲν ἐκ τῶν πολιτῶν κατέλεξαν, οὓς δ΄ ἐκ τῶν σύνεγγυς φρουρίων.                         ἐπ΄ ἄρχοντος δ΄ ̓αθήνησι Λυσιμάχου                     ̔ρωμαῖοι μὲν ὑπάτους κατέστησαν Τίτον Κοί̈ντιον καὶ Μάρκον                     Γεγάνιον Μακερῖνον, ̓ηλεῖοι δ΄ ἤγαγον ̓ολυμπιάδα ἕκτην πρὸς ταῖς                     ὀγδοήκοντα, καθ΄ ἣν ἐνίκα στάδιον Θεόπομπος Θετταλόσ. ἐπὶ δὲ                     τούτων Κερκυραῖοι μὲν πυνθανόμενοι τῶν παρασκευαζομένων ἐπ΄ αὐτοὺς                     δυνάμεων τὸ πλῆθοσ, ἀπέστειλαν πρὸς ̓αθηναίους πρέσβεις ἀξιοῦντες                     αὐτοῖς βοηθῆσαι. τὸ δ΄ αὐτὸ καὶ                     Κορινθίων ποιησάντων, καὶ συναχθείσης ἐκκλησίασ, διήκουσε τῶν πρέσβεων                     ὁ δῆμοσ, καὶ ἐψηφίσατο συμμαχεῖν Κερκυραίοισ. διὸ καὶ παραχρῆμα μὲν                     ἐξέπεμψαν τριήρεις κατηρτισμένας δέκα, μετὰ δὲ ταῦτα πλείους                     ἐπηγγείλαντο πέμψειν, ἐὰν ᾖ χρεία. οἱ                     δὲ Κορίνθιοι τῆς τῶν ̓αθηναίων συμμαχίας ἀποτυχόντεσ, ἐνενήκοντα                     μὲν αὐτοὶ τριήρεις ἐπλήρωσαν, παρὰ δὲ τῶν συμμάχων ἑξήκοντα                     προσελάβοντο. ἔχοντες οὖν ναῦς κατηρτισμένας ἑκατὸν πεντήκοντα, καὶ                     στρατηγοὺς ἑλόμενοι τοὺς χαριεστάτουσ, ἀνήχθησαν ἐπὶ τὴν Κέρκυραν,                     κεκρικότες διὰ τάχους ναυμαχῆσαι. οἱ δὲ                     Κερκυραῖοι πυνθανόμενοι τὸν τῶν πολεμίων στόλον μὴ μακρὰν ἀπέχειν,                     ἀντανήχθησαν τριήρεσιν ἑκατὸν εἴκοσι σὺν ταῖς τῶν ̓αθηναίων.                     γενομένης δὲ ναυμαχίας ἰσχυρᾶσ, τὸ μὲν πρῶτον ἐπεκράτουν οἱ                     Κορίνθιοι, μετὰ δὲ ταῦτα τῶν ̓αθηναίων ἐπιφανέντων ἄλλαις εἴκοσι                     ναυσίν, ἃς ἀπεστάλκεσαν ἐν τῇ δευτέρᾳ συμμαχίᾳ, συνέβη νικῆσαι                     τοὺς Κερκυραίουσ. τῇ δ΄ ὑστεραίᾳ πάντων τῶν Κερκυραίων                     ἐπιπλευσάντων οὐκ ἀνήχθησαν οἱ Κορίνθιοι. ἐπ΄ ἄρχοντος δ΄ ̓αθήνησιν ̓αντιοχίδου ̔ρωμαῖοι                     κατέστησαν ὑπάτους Μάρκον Φάβιον καὶ Πόστουμον Αἰβούτιον                     Οὔλεκον. ἐπὶ δὲ τούτων, ̓αθηναίων μὲν συνηγωνισμένων τοῖς                     Κερκυραίοις καὶ τῆς κατὰ τὴν ναυμαχίαν νίκης αἰτίων γενομένων,                     χαλεπῶς εἶχον πρὸς αὐτοὺς οἱ Κορίνθιοι. διόπερ ἀμύνεσθαι σπεύδοντες τοὺς ̓αθηναίουσ, ἀπέστησαν ἀπ΄ αὐτῶν                     πόλιν Ποτίδαιαν, οὖσαν ἑαυτῶν ἄποικον. ὁμοίως δὲ τούτοις καὶ                     Περδίκκας ὁ τῶν Μακεδόνων βασιλεύσ, ἀλλοτρίως διακείμενος πρὸς                     ̓αθηναίουσ, ἔπεισε τοὺς Χαλκιδεῖς ἀποστάντας ̓αθηναίων τὰς μὲν                     ἐπὶ θαλάττῃ πόλεις ἐκλιπεῖν, εἰς μίαν δὲ συνοικισθῆναι τὴν                     ὀνομαζομένην ̓́ολυνθον. οἱ δ΄ ̓αθηναῖοι                     τὴν ἀπόστασιν τῶν Ποτιδαιατῶν ἀκούσαντες ἐξέπεμψαν τριάκοντα ναῦς                     καὶ προσέταξαν τήν τε χώραν τῶν ἀφεστηκότων λεηλατῆσαι καὶ τὴν πόλιν                     πορθῆσαι. οἱ δὲ πεμφθέντες καταπλεύσαντες εἰς τὴν Μακεδονίαν κατὰ τὰς                     ἐντολὰς τοῦ δήμου, συνεστήσαντο πολιορκίαν τῆς Ποτιδαίασ. ἔνθα δὴ τῶν Κορινθίων βοηθησάντων τοῖς                     πολιορκουμένοις δισχιλίοις στρατιώταισ, δισχιλίους καὶ ὁ δῆμος τῶν                     ̓αθηναίων ἐξέπεμψε. γενομένης δὲ μάχης περὶ τὸν ἰσθμὸν τὸν πλησίον                     τῆς Παλληνίων, καὶ τῶν ̓αθηναίων νικησάντων καὶ πλείους τῶν                     τριακοσίων ἀνελόντων, οἱ Ποτιδαιᾶται συνεκλείσθησαν εἰς πολιορκίαν.                         ἅμα δὲ τούτοις πραττομένοις ἔκτισαν                     οἱ ̓αθηναῖοι πόλιν ἐν τῇ Προποντίδι τὴν ὀνομαζομένην ̓αστακόν.                     κατὰ δὲ τὴν ̓ιταλίαν ̔ρωμαῖοι πέμψαντες ἀποίκους εἰς ̓́αρδεα τὴν                     χώραν κατεκληρούχησαν. ἐπ΄ ἄρχοντος δ΄ ̓αθήνησι                     Κράτητος ̔ρωμαῖοι κατέστησαν ὑπάτους Κόιντον Φούριον Φοῦσον καὶ                     Μάνιον Παπίριον Κράσσον. ἐπὶ δὲ τούτων κατὰ τὴν ̓ιταλίαν οἱ τοὺς                     Θουρίους οἰκοῦντεσ, ἐκ πολλῶν πόλεων συνεστηκότεσ, ἐστασίαζον πρὸς                     ἀλλήλουσ, ποίας πόλεως ἀποίκους δεῖ καλεῖσθαι τοὺς Θουρίους καὶ                     τίνα κτίστην δίκαιον ὀνομάζεσθαι. οἵ τε                     γὰρ ̓αθηναῖοι τῆς ἀποικίας ταύτης ἠμφισβήτουν, ἀποφαινόμενοι                     πλείστους οἰκήτορας ἐξ ̓αθηνῶν ἐληλυθέναι, οἵ τε Πελοποννήσιοι,                     πόλεις οὐκ ὀλίγας παρεσχημέναι παρ΄ αὑτῶν εἰς τὴν κτίσιν τῶν                     Θουρίων, τὴν ἐπιγραφὴν τῆς ἀποικίας ἑαυτοῖς ἔφησαν δεῖν                     προσάπτεσθαι. ὁμοίως δὲ καὶ πολλῶν                     ἀγαθῶν ἀνδρῶν κεκοινωνηκότων τῆς ἀποικίας καὶ πολλὰς χρείας                     παρεσχημένων, πολὺς ἦν ὁ λόγοσ, ἑκάστου τῆς τιμῆς ταύτης σπεύδοντος                     τυχεῖν. τέλος δὲ τῶν Θουρίων πεμψάντων εἰς Δελφοὺς τοὺς                     ἐπερωτήσοντας τίνα χρὴ τῆς πόλεως οἰκιστὴν ἀγορεύειν, ὁ θεὸς                     ἔχρησεν αὑτὸν δεῖν κτίστην νομίζεσθαι. τούτῳ τῷ τρόπῳ λυθείσης                     τῆς ἀμφισβητήσεως τὸν ̓απόλλω κτίστην τῶν Θουρίων ἀπέδειξαν, καὶ                     τὸ πλῆθος τῆς στάσεως ἀπολυθὲν εἰς τὴν προϋπάρχουσαν ὁμόνοιαν                     ἀποκατέστη. κατὰ δὲ τὴν ̔ελλάδα                     ̓αρχίδαμος ὁ τῶν Λακεδαιμονίων βασιλεὺς ἐτελεύτησεν ἄρξας ἔτη                     τετταράκοντα δύο, τὴν δὲ ἀρχὴν διαδεξάμενος ̓͂αγις ἐβασίλευσεν ἔτη                     εἴκοσι ἑπτά. ἐπ΄ ἄρχοντος δ΄                     ̓αθήνησιν ̓αψεύδους ̔ρωμαῖοι κατέστησαν ὑπάτους Τίτον Μενήνιον καὶ                     Πρόκλον Γεγάνιον Μακερῖνον. ἐπὶ δὲ τούτων Σπάρτακος μὲν ὁ                     Βοσπόρου βασιλεὺς ἐτελεύτησεν ἄρξας ἔτη ἑπτά, διεδέξατο δὲ τὴν                     ἀρχὴν Σέλευκος καὶ ἐβασίλευσεν ἔτη τετταράκοντα. ἐν δὲ ταῖς ̓αθήναις Μέτων ὁ Παυσανίου μὲν υἱόσ,                     δεδοξασμένος δὲ ἐν ἀστρολογίᾳ, ἐξέθηκε τὴν ὀνομαζομένην                     ἐννεακαιδεκαετηρίδα, τὴν ἀρχὴν ποιησάμενος ἀπὸ μηνὸς ἐν ̓αθήναις                     σκιροφοριῶνος τρισκαιδεκάτησ. ἐν δὲ τοῖς εἰρημένοις ἔτεσι τὰ ἄστρα                     τὴν ἀποκατάστασιν ποιεῖται καὶ καθάπερ ἐνιαυτοῦ τινος μεγάλου τὸν                     ἀνακυκλισμὸν λαμβάνει· διὸ καί τινες αὐτὸν Μέτωνος ἐνιαυτὸν                     ὀνομάζουσι. δοκεῖ δὲ ὁ ἀνὴρ οὗτος ἐν                     τῇ προρρήσει καὶ προγραφῇ ταύτῃ θαυμαστῶς ἐπιτετευχέναι· τὰ γὰρ                     ἄστρα τήν τε κίνησιν καὶ τὰς ἐπισημασίας ποιεῖται συμφώνως τῇ                     γραφῇ· διὸ μέχρι τῶν καθ΄ ἡμᾶς χρόνων οἱ πλεῖστοι τῶν ̔ελλήνων                     χρώμενοι τῇ ἐννεακαιδεκαετηρίδι οὐ διαψεύδονται τῆς ἀληθείασ.                         κατὰ δὲ τὴν ̓ιταλίαν Ταραντῖνοι                     τοὺς τὴν Σῖριν καλουμένην οἰκοῦντας μετοικίσαντες ἐκ τῆς πατρίδος                     καὶ ἰδίους προσθέντες οἰκήτορασ, ἔκτισαν πόλιν τὴν ὀνομαζομένην                     ̔ηράκλειαν. ἐπ΄ ἄρχοντος δ΄ ̓αθήνησι Πυθοδώρου                     ̔ρωμαῖοι μὲν ὑπάτους κατέστησεν Τίτον Κοί̈ντιον καὶ Νίττον                     Μενήνιον, ̓ηλεῖοι δ΄ ἤγαγον ̓ολυμπιάδα ἑβδόμην πρὸς ταῖς                     ὀγδοήκοντα, καθ΄ ἣν ἐνίκα στάδιον Σώφρων ̓αμπρακιώτησ. ἐπὶ δὲ                     τούτων ἐν τῇ ̔ρώμῃ Σπόριος Μαίλιος ἐπιθέμενος τυραννίδι                     ἀνῃρέθη. ̓αθηναῖοι δὲ περὶ Ποτίδαιαν νενικηκότες ἐπιφανεῖ μάχῃ,                     Καλλίου τοῦ στρατηγοῦ πεσόντος ἐν τῇ παρατάξει, στρατηγὸν ἕτερον                     ἐξέπεμψαν Φορμίωνα. οὗτος δὲ παραλαβὼν τὸ στρατόπεδον καὶ                     προσκαθήμενος τῇ πόλει τῶν Ποτιδαιατῶν συνεχεῖς προσβολὰς ἐποιεῖτο·                     ἀμυνομένων δὲ τῶν ἔνδον εὐρώστως ἐγένετο πολυχρόνιος πολιορκία.                         Θουκυδίδης δὲ ὁ ̓αθηναῖος τὴν                     ἱστορίαν ἐντεῦθεν ἀρξάμενος ἔγραψε τὸν γενόμενον πόλεμον ̓αθηναίοις                     πρὸς Λακεδαιμονίους τὸν ὀνομασθέντα Πελοποννησιακόν. οὗτος μὲν οὖν                     ὁ πόλεμος διέμεινεν ἐπὶ ἔτη εἴκοσι ἑπτά, ὁ δὲ Θουκυδίδης ἔτη                     δύο πρὸς τοῖς εἴκοσι γέγραφεν ἐν βίβλοις ὀκτώ, ὡς δέ τινες                     διαιροῦσιν, ἐννέα. ἐπ΄ ἄρχοντος δ΄                     ̓αθήνησιν Εὐθυδήμου ̔ρωμαῖοι μὲν ἀντὶ τῶν ὑπάτων τρεῖς χιλιάρχους                     κατέστησαν, Μάνιον Αἰμιλιανὸν Μάμερκον, Γάιον ̓ιούλιον, Λεύκιον                     Κοί̈ντιον. ἐπὶ δὲ τούτων ̓αθηναίοις καὶ Λακεδαιμονίοις ἐνέστη                     πόλεμος ὁ κληθεὶς Πελοποννησιακόσ, μακρότατος τῶν ἱστορημένων πολέμων.                     ἀναγκαῖον δ΄ ἐστὶ καὶ τῆς ὑποκειμένης ἱστορίας οἰκεῖον προεκθέσθαι                     τὰς αἰτίας αὐτοῦ. ̓αθηναῖοι τῆς κατὰ                     θάλατταν ἡγεμονίας ἀντεχόμενοι τὰ ἐν Δήλῳ κοινῇ συνηγμένα χρήματα,                     τάλαντα σχεδὸν ὀκτακισχίλια, μετήνεγκαν εἰς τὰς ̓αθήνας καὶ παρέδωκαν                     φυλάττειν Περικλεῖ. οὗτος δ΄ ἦν εὐγενείᾳ καὶ δόξῃ καὶ λόγου                     δεινότητι πολὺ προέχων τῶν πολιτῶν. μετὰ δέ τινα χρόνον ἀνηλωκὼς ἀπ΄                     αὐτῶν ἰδίᾳ πλῆθος ἱκανὸν χρημάτων καὶ λόγον ἀπαιτούμενος εἰς                     ἀρρωστίαν ἐνέπεσεν, οὐ δυνάμενος τῶν πεπιστευμένων ἀποδοῦναι τὸν                     ἀπολογισμόν. ἀδημονοῦντος δ΄ αὐτοῦ περὶ                     τούτων, ̓αλκιβιάδης ὁ ἀδελφιδοῦσ, ὀρφανὸς ὤν, τρεφόμενος παρ΄                     αὐτῷ, παῖς ὢν τὴν ἡλικίαν, ἀφορμὴν αὐτῷ παρέσχετο τῆς περὶ τῶν                     χρημάτων ἀπολογίασ. θεωρῶν γὰρ τὸν θεῖον λυπούμενον ἐπηρώτησε τὴν                     αἰτίαν τῆς λύπησ. τοῦ δὲ Περικλέους εἰπόντοσ, ὅτι τὴν περὶ τῶν                     χρημάτων ἀπολογίαν αἰτούμενος ζητῶ πῶς ἂν δυναίμην ἀποδοῦναι τὸν                     περὶ τούτων λόγον τοῖς πολίταισ, ὁ ̓αλκιβιάδης ἔφησε δεῖν αὐτὸν                     ζητεῖν μὴ πῶς ἀποδῷ τὸν λόγον, ἀλλὰ πῶς μὴ ἀποδῷ. διόπερ Περικλῆς ἀποδεξάμενος τὴν τοῦ παιδὸς                     ἀπόφασιν ἐζήτει, δι΄ οὗ τρόπου τοὺς ̓αθηναίους δύναιτ΄ ἂν                     ἐμβαλεῖν εἰς μέγαν πόλεμον· οὕτω γὰρ μάλιστα ὑπελάμβανε διὰ τὴν                     ταραχὴν καὶ τοὺς τῆς πόλεως περισπασμοὺς καὶ φόβους ἐκφεύξεσθαι τὸν                     ἀκριβῆ λόγον τῶν χρημάτων. πρὸς δὲ ταύτην τὴν ἀφορμὴν συνέβαινεν                     αὐτῷ καὶ ταὐτόματον διὰ τοιαύτας αἰτίασ. τὸ τῆς ̓αθηνᾶς ἄγαλμα                     Φειδίας μὲν κατεσκεύαζε, Περικλῆς δὲ ὁ Ξανθίππου καθεσταμένος ἦν                     ἐπιμελητήσ. τῶν δὲ συνεργασαμένων τῷ Φειδίᾳ τινὲς διενεχθέντες ὑπὸ                     τῶν ἐχθρῶν τοῦ Περικλέους ἐκάθισαν ἐπὶ τῶν τῶν θεῶν βωμῶν· διὰ                     δὲ τὸ παράδοξον προσκαλούμενοι ἔφασαν πολλὰ τῶν ἱερῶν χρημάτων                     ἔχοντα Φειδίαν δείξειν, ἐπισταμένου καὶ συνεργοῦντος τοῦ ἐπιμελητοῦ                     Περικλέουσ. διόπερ ἐκκλησίας συνελθούσης                     περὶ τούτων, οἱ μὲν ἐχθροὶ τοῦ Περικλέους ἔπεισαν τὸν δῆμον                     συλλαβεῖν τὸν Φειδίαν, καὶ αὐτοῦ τοῦ Περικλέους κατηγόρουν                     ἱεροσυλίαν. πρὸς δὲ τούτοις ̓αναξαγόραν τὸν σοφιστήν, διδάσκαλον                     ὄντα Περικλέουσ, ὡς ἀσεβοῦντα εἰς τοὺς θεοὺς ἐσυκοφάντουν·                     συνέπλεκον δ΄ ἐν ταῖς κατηγορίαις καὶ διαβολαῖς τὸν Περικλέα, διὰ τὸν                     φθόνον σπεύδοντες διαβαλεῖν τὴν τἀνδρὸς ὑπεροχήν τε καὶ δόξαν.                         ὁ δὲ Περικλῆσ, εἰδὼς τὸν δῆμον ἐν                     μὲν τοῖς πολεμικοῖς ἔργοις θαυμάζοντα τοὺς ἀγαθοὺς ἄνδρας διὰ τὰς                     κατεπειγούσας χρείασ, κατὰ δὲ τὴν εἰρήνην τοὺς αὐτοὺς συκοφαντοῦντα                     διὰ τὴν σχολὴν καὶ φθόνον, ἔκρινε συμφέρειν αὑτῷ τὴν πόλιν                     ἐμβαλεῖν εἰς μέγαν πόλεμον, ὅπως χρείαν ἔχουσα τῆς Περικλέους                     ἀρετῆς καὶ στρατηγίας μὴ προσδέχηται τὰς κατ΄ αὐτοῦ διαβολάσ, μηδ΄                     ἔχῃ σχολὴν καὶ χρόνον ἐξετάζειν ἀκριβῶς τὸν περὶ τῶν χρημάτων                     λόγον. ὄντος δὲ ψηφίσματος παρὰ τοῖς                     ̓αθηναίοις Μεγαρέας εἴργεσθαι τῆς τε ἀγορᾶς καὶ τῶν λιμένων, οἱ                     Μεγαρεῖς κατέφυγον ἐπὶ τοὺς Σπαρτιάτασ. οἱ δὲ Λακεδαιμόνιοι                     πεισθέντες τοῖς Μεγαρεῦσιν ἀπέστειλαν πρέσβεις ἐκ τοῦ προφανεστάτου                     ἀπὸ τῆς τοῦ κοινοῦ συνεδρίου γνώμης προστάττοντες τοῖς ̓αθηναίοις                     ἀνελεῖν τὸ κατὰ τῶν Μεγαρέων ψήφισμα, μὴ πειθομένων δὲ αὐτῶν                     ἀπειλοῦντες πολεμήσειν αὐτοῖς μετὰ τῶν συμμάχων. συναχθείσης οὖν περὶ τούτων ἐκκλησίασ, ὁ Περικλῆσ,                     δεινότητι λόγου πολὺ διαφέρων ἁπάντων τῶν πολιτῶν, ἔπεισε τοὺς                     ̓αθηναίους μὴ ἀναιρεῖν τὸ ψήφισμα, λέγων ἀρχὴν δουλείας εἶναι τὸ                     πείθεσθαι παρὰ τὸ συμφέρον τοῖς Λακεδαιμονίων προστάγμασι. συνεβούλευεν                     οὖν τὰ ἀπὸ τῆς χώρας κατακομίζειν εἰς τὴν πόλιν καὶ                     θαλαττοκρατοῦντας διαπολεμεῖν τοῖς Σπαρτιάταισ. περὶ δὲ τοῦ πολέμου                     πεφροντισμένως ἀπολογισάμενος ἐξηριθμήσατο μὲν τὸ πλῆθος τῶν συμμάχων                     τῇ πόλει καὶ τὴν ὑπεροχὴν τῆς ναυτικῆς δυνάμεωσ, πρὸς δὲ τούτοις                     τὸ πλῆθος τῶν μετακεκομισμένων ἐκ Δήλου χρημάτων εἰς τὰς ̓αθήνασ,                     ἃ συνέβαινεν ἐκ τῶν φόρων ταῖς πόλεσι κοινῇ συνηθροῖσθαι· κοινῶν δ΄ ὄντων τῶν μυρίων ταλάντων ἀπανήλωτο                     πρὸς τὴν κατασκευὴν τῶν προπυλαίων καὶ τὴν Ποτιδαίας πολιορκίαν                     τετρακισχίλια τάλαντα· καὶ καθ΄ ἕκαστον ἐνιαυτὸν ἐκ τοῦ φόρου τῶν                     συμμάχων ἀνεφέρετο τάλαντα τετρακόσια ἑξήκοντα. χωρὶς δὲ τούτων τά τε                     πομπεῖα καὶ τὰ Μηδικὰ σκῦλα πεντακοσίων ἄξια ταλάντων ἀπεφήνατο,                         ἔν τε τοῖς ἱεροῖς ἀπεδείκνυεν                     ἀναθημάτων τε πλῆθος καὶ τὸ τῆς ̓αθηνᾶς ἄγαλμα ἔχειν χρυσίου                     πεντήκοντα τάλαντα, ὡς περιαιρετῆς οὔσης τῆς περὶ τὸν κόσμον                     κατασκευῆσ· καὶ ταῦτα, ἀναγκαία εἰ καταλάβοι χρεία, χρησαμένους παρὰ                     τῶν θεῶν πάλιν ἀποκαταστήσειν ἐν εἰρήνῃ· τούς τε τῶν πολιτῶν βίους                     διὰ τὴν πολυχρόνιον εἰρήνην πολλὴν ἐπίδοσιν εἰληφέναι πρὸς                     εὐδαιμονίαν. χωρὶς δὲ τῶν χρημάτων                     τούτων στρατιώτας ἀπεδείκνυεν ὑπάρχειν τῇ πόλει χωρὶς συμμάχων καὶ                     τῶν ἐν τοῖς φρουρίοις ὄντων ὁπλίτας μὲν μυρίους καὶ δισχιλίουσ,                     τοὺς δ΄ ἐν τοῖς φρουρίοις ὄντας καὶ τοὺς μετοίκους ὑπάρχειν πλείους                     τῶν μυρίων ἑπτακισχιλίων, τριήρεις τε τὰς παρούσας τριακοσίασ.                         τοὺς δὲ Λακεδαιμονίους χρημάτων τε                     σπανίζειν ἀπεδείκνυε καὶ ταῖς ναυτικαῖς δυνάμεσι πολὺ λείπεσθαι τῶν                     ̓αθηναίων. ταῦτα διελθὼν καὶ παρορμήσας τοὺς πολίτας εἰς τὸν πόλεμον,                     ἔπεισε τὸν δῆμον μὴ προσέχειν τοῖς Λακεδαιμονίοισ. ταῦτα δὲ ῥᾳδίως                     συνετέλεσε διὰ τὴν δεινότητα τοῦ λόγου, δι΄ ἣν αἰτίαν ὠνομάσθη                     ̓ολύμπιοσ. μέμνηται δὲ τούτων καὶ                     ̓αριστοφάνης ὁ τῆς ἀρχαίας κωμῳδίας ποιητήσ, γεγονὼς κατὰ τὴν τοῦ                     Περικλέους ἡλικίαν, ἐν τοῖσδε τοῖς τετραμέτροισ, ὦ λιπερνῆτες γεωργοί, τἀμά τις ξυνιέτω ῥήματ΄, εἰ βούλεσθ΄ ἀκοῦσαι τήνδ΄ ὅπως ἀπώλετο. πρῶτα μὲν γὰρ αὐτῆς ἦρχε Φειδίας πράξας κακῶσ, εἶτα Περικλέης φοβηθεὶς μὴ μετάσχῃ τῆς τύχησ, ἐμβαλὼν σπινθῆρα μικρὸν Μεγαρικοῦ ψηφίσματος ἐξεφύσησεν τοσοῦτον πόλεμον ὥστε τῷ καπνῷ πάντας ̔́ελληνας δακρῦσαι, τούς τ΄ ἐκεῖ τούς τ΄ ἐνθάδε· αριστοπη. πεαξε 60ϙ φφ.καὶ πάλιν ἐν                         ἄλλοις Περικλέης οὑλύμπιος ἤστραπτεν, ἐβρόντα, συνεκύκα τὴν ̔ελλάδα. αριστοπη. αξη. ϡϙ1-ϡϙ2Εὔπολις δ΄ ὁ ποιητής Πειθώ τις ἐπεκάθιζεν ἐπὶ τοῖς χείλεσιν· οὕτως ἐκήλει καὶ μόνος τῶν ῥητόρων τὸ κέντρον ἐγκατέλειπε τοῖς ἀκροωμένοισ. ευπολις φρ. 94, 11.ϡ-7κοξκ αἰτίαι μὲν οὖν τοῦ Πελοποννησιακοῦ πολέμου                     τοιαῦταί τινες ὑπῆρξαν, ὡς ̓́εφορος ἀνέγραψε. τῶν δ΄ ἡγουμένων                     πόλεων τοῦτον τὸν τρόπον εἰς πόλεμον ἐμπεσουσῶν, Λακεδαιμόνιοι μὲν                     μετὰ τῶν Πελοποννησίων συνεδρεύσαντες ἐψηφίσαντο πολεμεῖν τοῖς                     ̓αθηναίοισ, καὶ πρὸς τὸν Περσῶν βασιλέα πρεσβεύσαντες παρεκάλουν                     συμμαχεῖν αὐτοῖσ, καὶ τοὺς κατὰ τὴν Σικελίαν καὶ ̓ιταλίαν συμμάχους                     διαπρεσβευσάμενοι διακοσίαις τριήρεσιν ἔπεισαν βοηθεῖν, αὐτοὶ δὲ μετὰ τῶν Πελοποννησίων τὰς πεζὰς δυνάμεις                     διατάξαντες καὶ τἄλλα τὰ πρὸς τὸν πόλεμον ἡτοιμασμένοι πρῶτοι τοῦ                     πολέμου κατήρξαντο. κατὰ γὰρ τὴν Βοιωτίαν ἡ τῶν Πλαταιέων πόλις                     αὐτόνομος ἦν καὶ συμμαχίαν εἶχε πρὸς ̓αθηναίουσ. ἐν ταύτῃ τῶν πολιτῶν τινες καταλῦσαι τὴν αὐτονομίαν                     βουλόμενοι διελέχθησαν τοῖς Βοιωτοῖσ, ἐπαγγελλόμενοι τὴν πόλιν ὑπὸ                     τὴν τῶν Θηβαίων τάξειν συντέλειαν καὶ παραδώσειν αὐτοῖς τὰς                     Πλαταιάσ, ἐὰν αὐτοὶ στρατιώτας πέμψωσι τοὺς βοηθοῦντασ. διὸ καὶ τῶν Βοιωτῶν ἀποστειλάντων στρατιώτας                     ἐπιλέκτους τριακοσίους νυκτόσ, οἱ προδόται τούτους παρεισαγαγόντες                     ἐντὸς τῶν τειχῶν κυρίους τῆς πόλεως ἐποίησαν. οἱ δὲ Πλαταιεῖς βουλόμενοι τὴν πρὸς ̓αθηναίους                     συμμαχίαν διαφυλάττειν, τὸ μὲν πρῶτον ὑπολαβόντες πανδημεὶ τοὺς                     Θηβαίους παρεῖναι, διεπρεσβεύσαντο πρὸς τοὺς κατειληφότας τὴν πόλιν                     καὶ παρεκάλουν συνθέσθαι σπονδάσ· ὡς δ΄ ἡ νὺξ παρῆλθε, κατανοήσαντες                     ὀλίγους ὄντασ, συνεστράφησαν καὶ περὶ τῆς ἐλευθερίας ἐκθύμως                     ἠγωνίζοντο. γενομένης δὲ τῆς μάχης ἐν                     ταῖς ὁδοῖσ, τὸ μὲν πρῶτον οἱ Θηβαῖοι διὰ τὰς ἀρετὰς προεῖχον καὶ                     πολλοὺς τῶν ἀνθισταμένων ἀνῄρουν· τῶν δ΄ οἰκετῶν καὶ τῶν παίδων                     ἀπὸ τῶν οἰκιῶν βαλλόντων τὰς κεραμῖδας καὶ κατατιτρωσκόντων τοὺς                     Θηβαίους ἐτράπησαν· καὶ τινὲς μὲν αὐτῶν ἐκπεσόντες ἐκ τῆς πόλεως                     διεσώθησαν, τινὲς δὲ εἰς οἰκίαν τινὰ καταφυγόντες ἠναγκάσθησαν                     παραδοῦναι σφᾶς αὐτούσ. οἱ δὲ Θηβαῖοι                     παρὰ τῶν ἐκ τῆς μάχης διασωθέντων πυθόμενοι τὰ συμβεβηκότα, παραχρῆμα                     πανδημεὶ κατὰ σπουδὴν ὥρμησαν. διὰ δὲ τὸ παράδοξον ἀνετοίμων ὄντων                     τῶν κατὰ τὴν χώραν, πολλοὶ μὲν ἀνῃρέθησαν, οὐκ ὀλίγοι δὲ ζῶντες                     συνελήφθησαν, ἅπασα δ΄ ἡ χώρα ταραχῆς καὶ διαρπαγῆς ἔγεμεν. οἱ δὲ Πλαταιεῖς διαπρεσβευσάμενοι πρὸς τοὺς Θηβαίους                     ἠξίουν ἀπελθεῖν ἐκ τῆς χώρας αὐτῶν καὶ ἀπολαβεῖν τοὺς                     αἰχμαλώτουσ. διὸ καὶ τῆς συνθέσεως ταύτης γεγενημένης οἱ μὲν Θηβαῖοι                     τοὺς αἰχμαλώτους ἀπολαβόντες καὶ τὴν λείαν ἀποδόντες εἰς τὰς Θήβας                     ἀπηλλάγησαν, οἱ δὲ Πλαταιεῖς πρὸς μὲν ̓αθηναίους ἔπεμψαν πρέσβεις                     περὶ βοηθείασ, αὐτοὶ δὲ τὰ πλεῖστα ἐκόμισαν εἰς τὴν πόλιν.                         οἱ δὲ ̓αθηναῖοι πυθόμενοι τὰ περὶ                     τὰς Πλαταιάσ, παραχρῆμα ἐξέπεμψαν τοὺς ἱκανοὺς στρατιώτασ· οὗτοι δὲ                     κατὰ σπουδὴν παραγενόμενοι, καὶ μὴ φθάσαντες τοὺς Θηβαίουσ, τὰ λοιπὰ                     τῶν ἀπὸ τῆς χώρας κατεκόμισαν εἰς τὴν πόλιν, καὶ τέκνα καὶ γυναῖκας                     καὶ τὸν ὄχλον ἀθροίσαντες ἐξαπέστειλαν εἰς τὰς ̓αθήνασ. οἱ δὲ Λακεδαιμόνιοι κρίναντες καταλελύσθαι τὰς                     σπονδὰς ὑπὸ τῶν ̓αθηναίων, δύναμιν ἀξιόλογον ἤθροισαν ἔκ τε τῆς                     Λακεδαίμονος καὶ παρὰ τῶν ἄλλων Πελοποννησίων. συνεμάχουν δὲ τότε Λακεδαιμονίοις Πελοποννήσιοι μὲν                     πάντες πλὴν ̓αργείων· οὗτοι δ΄ ἡσυχίαν εἶχον· τῶν δ΄ ἐκτὸς τῆς                     Πελοποννήσου Μεγαρεῖσ, ̓αμβρακιῶται, Λευκάδιοι, Φωκεῖσ, Βοιωτοί,                     Λοκροὶ τῶν μὲν πρὸς Εὔβοιαν ἐστραμμένων οἱ πλείουσ, τῶν δ΄ ἄλλων                     ̓αμφισσεῖσ. τοῖς δ΄ ̓αθηναίοις συνεμάχουν                     οἱ τὴν παράλιον τῆς ̓ασίας οἰκοῦντες Κᾶρες καὶ Δωριεῖς καὶ                     ̓́ιωνες καὶ ̔ελλησπόντιοι καὶ νησιῶται πάντες πλὴν τῶν ἐν Μήλῳ καὶ                     Θήρᾳ κατοικούντων, ὁμοίως δὲ καὶ οἱ ἐπὶ Θρᾴκης πλὴν Χαλκιδέων                     καὶ Ποτιδαιατῶν· πρὸς δὲ τούτοις Μεσσήνιοι μὲν οἱ τὴν Ναύπακτον                     οἰκοῦντες καὶ Κερκυραῖοι. τούτων ναυτικὸν παρείχοντο Χῖοι, Λέσβιοι,                     Κερκυραῖοι, αἱ δ΄ ἄλλαι πᾶσαι πεζοὺς στρατιώτας ἐξέπεμπον. σύμμαχοι                     μὲν οὖν ἀμφοτέροις ὑπῆρχον οἱ προειρημένοι. Λακεδαιμόνιοι δὲ δύναμιν ἀξιόλογον προχειρισάμενοι                     τὴν ἡγεμονίαν ἔδωκαν ̓αρχιδάμῳ τῷ βασιλεῖ. οὗτος δὲ μετὰ τῆς                     δυνάμεως ἐνέβαλεν εἰς τὴν ̓αττικήν, τοῖς δὲ φρουρίοις προσβολὰς                     ἐποιεῖτο καὶ τῆς χώρας πολλὴν ἐδῄωσε. τῶν δ΄ ̓αθηναίων                     παροξυνομένων διὰ τὴν τῆς χώρας καταδρομήν, καὶ βουλομένων παρατάξασθαι                     τοῖς πολεμίοισ, Περικλῆς στρατηγὸς ὢν καὶ τὴν ὅλην ἡγεμονίαν ἔχων                     παρεκάλει τοὺς νέους ἡσυχίαν ἔχειν, ἐπαγγελλόμενος ἄνευ κινδύνων                     ἐκβαλεῖν τοὺς Λακεδαιμονίους ἐκ τῆς ̓αττικῆσ. πληρώσας οὖν ἑκατὸν τριήρεις καὶ δύναμιν ἀξιόλογον                     εἰς τὰς ναῦς ἐνθέμενοσ, καὶ στρατηγὸν ἐπιστήσας Καρκίνον καὶ                     ἑτέρους τινάσ, ἐξέπεμψεν εἰς τὴν Πελοπόννησον. οὗτοι δὲ πολλὴν τῆς                     παραθαλαττίου χώρας πορθήσαντες καί τινα τῶν φρουρίων ἑλόντες                     κατεπλήξαντο τοὺς Λακεδαιμονίουσ· διὸ καὶ τὴν ἐκ τῆς ̓αττικῆς                     δύναμιν ταχέως μεταπεμψάμενοι πολλὴν ἀσφάλειαν τοῖς Πελοποννησίοις                     παρείχοντο. τούτῳ δὲ τῷ τρόπῳ τῆς                     ̓αττικῆς ἐλευθερωθείσησ, ὁ μὲν Περικλῆς ἀποδοχῆς ἐτύγχανε παρὰ                     τοῖς πολίταισ, ὡς δυνάμενος στρατηγεῖν καὶ τοῖς Λακεδαιμονίοις                     διαπολεμεῖν. ἐπ΄ ἄρχοντος δ΄ ̓αθήνησιν                     ̓απολλοδώρου ̔ρωμαῖοι κατέστησαν ὑπάτους Μάρκον Γεγάνιον καὶ                     Λούκιον Σέργιον. ἐπὶ δὲ τούτων ὁ τῶν ̓αθηναίων στρατηγὸς οὐ                     διέλιπε τὴν μὲν χώραν τῶν Πελοποννησίων λεηλατῶν καὶ καταφθείρων, τὰ                     δὲ φρούρια πολιορκῶν· προσγενομένων δὲ αὐτῷ πεντήκοντα τριήρων ἐκ                     τῆς Κερκύρασ, πολὺ μᾶλλον ἐπόρθει τὴν Πελοποννησίων χώραν, καὶ                     μάλιστα τῆς παραθαλαττίου τὴν καλουμένην ̓ακτὴν ἐδῄου καὶ τὰς                     ἐπαύλεις ἐνεπύριζε. μετὰ δὲ ταῦτα                     πλεύσας ἐπὶ Μεθώνην τῆς Λακωνικῆσ, τήν τε χώραν κατέσυρε καὶ τῇ                     πόλει προσβολὰς ἐποιεῖτο. ἔνθα δὴ Βρασίδας ὁ Σπαρτιάτησ, νέος μὲν                     ὢν τὴν ἡλικίαν, ἀλκῇ δὲ καὶ ἀνδρείᾳ διαφέρων, ὁρῶν τὴν                     Μεθώνην κινδυνεύουσαν ἐκ βίας ἁλῶναι, παραλαβών τινας τῶν Σπαρτιατῶν                     διὰ μέσου τῶν πολεμίων ἐσκεδασμένων ἐτόλμησε διεκπερᾶσαι, καὶ πολλοὺς                     ἀνελὼν παρεισέπεσεν εἰς τὸ χωρίον. γενομένης δὲ πολιορκίασ, καὶ τοῦ Βρασίδου λαμπρότατα κινδυνεύσαντοσ,                     ̓αθηναῖοι μὲν οὐ δυνάμενοι τὸ χωρίον ἑλεῖν ἀπεχώρησαν πρὸς τὰς                     ναῦσ, Βρασίδας δὲ διασεσωκὼς τὴν Μεθώνην διὰ τῆς ἰδίας ἀρετῆς καὶ                     ἀνδρείας ἀποδοχῆς ἔτυχε παρὰ τοῖς Σπαρτιάταισ. διὰ δὲ τὴν                     ἀνδραγαθίαν ταύτην φρονηματισθείσ, πολλάκις ἐν τοῖς ὕστερον χρόνοις                     παραβόλως ἀγωνιζόμενος μεγάλην δόξαν ἀνδρείας ἀπηνέγκατο. ̓αθηναῖοι δὲ περιπλεύσαντες εἰς τὴν ̓ηλείαν                     τήν τε χώραν ἐπόρθουν καὶ Φειὰν χωρίον ̓ηλείων ἐπολιόρκουν.                     ἐκβοηθησάντων δὲ τῶν ̓ηλείων, μάχῃ τε ἐνίκησαν καὶ πολλοὺς                     ἀποκτείναντες τῶν πολεμίων εἷλον τὰς Φειὰς κατὰ κράτοσ. μετὰ δὲ ταῦτα τῶν ̓ηλείων πανδημεὶ                     παραταξαμένων ἀπεκρούσθησαν εἰς τὰς ναῦσ· εἶτ΄ ἀποπλεύσαντες εἰς τὴν                     Κεφαλληνίαν, καὶ τοὺς ταύτην κατοικοῦντας εἰς τὴν συμμαχίαν                     προσαγαγόμενοι, τὸν εἰς τὰς ̓αθήνας πλοῦν ἐποιήσαντο. μετὰ δὲ ταῦτα                     ̓αθηναῖοι στρατηγὸν προχειρισάμενοι Κλεόπομπον ἐξαπέστειλαν μετὰ νεῶν                     τριάκοντα, προστάξαντες τήν τε Εὔβοιαν παραφυλάττειν καὶ Λοκροῖς                     πολεμεῖν. ὁ δ΄ ἐκπλεύσας τήν τε παραθαλάττιον τῆς Λοκρίδος ἐδῄωσε                     καὶ πόλιν Θρόνιον ἐξεπολιόρκησε, τοῖς δ΄ ἀντιταξαμένοις τῶν Λοκρῶν                     συνάψας μάχην ἐνίκησε περὶ πόλιν ̓αλόπην. ἔπειτα τὴν προκειμένην                     τῆς Λοκρίδος νῆσον, ὀνομαζομένην ̓αταλάντην, ἐπιτείχισμα τῆς                     Λοκρίδος κατεσκεύασε, πολεμῶν πρὸς τοὺς ἐγχωρίουσ. ̓αθηναῖοι δ΄ ἐγκαλοῦντες Αἰγινήταις ὡς συνηργηκόσι                     Λακεδαιμονίοις ἀνέστησαν αὐτοὺς ἐκ τῆς πόλεωσ, ἐκ δὲ τῶν πολιτῶν                     οἰκήτορας ἐκπέμψαντες κατεκληρούχησαν τήν τε Αἴγιναν καὶ τὴν χώραν.                         Λακεδαιμόνιοι δὲ τοῖς ἐκπεπτωκόσιν                     Αἰγινήταις ἔδωκαν οἰκεῖν τὰς καλουμένας Θυρέας διὰ τὸ καὶ τοὺς                     ̓αθηναίους δεδωκέναι τοῖς ἐκ Μεσσήνης ἐκβληθεῖσι κατοικεῖν                     Ναύπακτον. ̓αθηναῖοι δὲ Περικλέα μετὰ δυνάμεως ἐξέπεμψαν πολεμήσοντα                     τοῖς Μεγαρεῦσιν. οὗτος δὲ πορθήσας τὴν χώραν καὶ τὰς κτήσεις αὐτῶν                     λυμηνάμενος μετὰ πολλῆς ὠφελείας ἐπανῆλθεν εἰς τὰς ̓αθήνασ.                         Λακεδαιμόνιοι δὲ μετὰ Πελοποννησίων καὶ τῶν ἄλλων συμμάχων                     ἐνέβαλον εἰς τὴν ̓αττικὴν τὸ δεύτερον. ἐπιπορευόμενοι δὲ τὴν χώραν                     ἐδενδροτόμουν καὶ τὰς ἐπαύλεις ἐνεπύριζον, καὶ πᾶσαν σχεδὸν τὴν γῆν                     ἐλυμήναντο πλὴν τῆς καλουμένης Τετραπόλεωσ· ταύτης δ΄ ἀπέσχοντο διὰ                     τὸ τοὺς προγόνους αὐτῶν ἐνταῦθα κατῳκηκέναι καὶ τὸν Εὐρυσθέα                     νενικηκέναι τὴν ὁρμὴν ἐκ ταύτης ποιησαμένουσ· δίκαιον γὰρ ἡγοῦντο                     τοῖς εὐηργετηκόσι τοὺς προγόνουσ, παρὰ τῶν ἐκγόνων τὰς προσηκούσας                     εὐεργεσίας ἀπολαμβάνειν. οἱ δ΄ ̓αθηναῖοι                     παρατάξασθαι μὲν οὐκ ἐτόλμων, συνεχόμενοι δ΄ ἐντὸς τῶν τειχῶν                     ἐνέπεσον εἰς λοιμικὴν περίστασιν· πολλοῦ γὰρ πλήθους καὶ παντοδαποῦ                     συνερρυηκότος εἰς τὴν πόλιν διὰ τὴν στενοχωρίαν εὐλόγως εἰς νόσους                     ἐνέπιπτον, ἕλκοντες ἀέρα διεφθαρμένον. διόπερ οὐ δυνάμενοι τοὺς πολεμίους ἐκβαλεῖν ἐκ τῆς χώρασ, πάλιν                     ναῦς πολλὰς ἐξέπεμπον εἰς Πελοπόννησον στρατηγὸν ἐπιστήσαντες                     Περικλέα. οὗτος δὲ πολλὴν χώραν τῆς παραθαλαττίου δῃώσας καί τινας                     πόλεις πορθήσασ, ἐποίησεν ἀπελθεῖν ἐκ τῆς ̓αττικῆς τοὺς                     Λακεδαιμονίουσ. μετὰ δὲ ταῦθ΄ οἱ                     ̓αθηναῖοι, τῆς μὲν χώρας δεδενδροκοπημένησ, τῆς δὲ νόσου πολλοὺς                     διαφθειρούσησ, ἐν ἀθυμίᾳ καθειστήκεσαν, καὶ τὸν Περικλέα νομίζοντες                     αἴτιον αὐτοῖς γεγονέναι τοῦ πολέμου δι΄ ὀργῆς εἶχον. διόπερ                     ἀποστήσαντες αὐτὸν τῆς στρατηγίασ, καὶ μικράς τινας ἀφορμὰς                     ἐγκλημάτων λαβόντεσ, ἐζημίωσαν αὐτὸν ὀγδοήκοντα ταλάντοισ. μετὰ δὲ ταῦτα πρεσβείας ἀποστείλαντες                     Λακεδαιμονίοις ἠξίουν καταλύσασθαι τὸν πόλεμον· ὡς δὲ οὐδεὶς αὐτοῖς                     προσεῖχεν, ἠναγκάζοντο πάλιν τὸν Περικλέα στρατηγὸν αἱρεῖσθαι. ταῦτα                     μὲν οὖν ἐπράχθη κατὰ τοῦτον τὸν ἐνιαυτόν. ἐπ΄ ἄρχοντος δ΄ ̓αθήνησιν ̓επαμείνονος ̔ρωμαῖοι                     κατέστησαν ὑπάτους Λεύκιον Παπίριον καὶ Αὖλον Κορνήλιον                     Μακερῖνον. ἐπὶ δὲ τούτων ἐν μὲν ταῖς ̓αθήναις Περικλῆς ὁ                     στρατηγὸς ἐτελεύτησεν, ἀνὴρ γένει καὶ πλούτῳ, πρὸς δὲ τούτοις                     δεινότητι λόγου καὶ στρατηγίᾳ πολὺ προέχων τῶν πολιτῶν. ὁ δὲ δῆμος φιλοτιμούμενος κατὰ κράτος ἑλεῖν                     τὴν Ποτίδαιαν, ἐξαπέστειλεν ̔́αγνωνα στρατηγὸν ἔχοντα τὴν δύναμιν                     ἣν πρότερον εἶχε Περικλῆσ. οὗτος δὲ μετὰ παντὸς τοῦ στόλου                     καταπλεύσας εἰς τὴν Ποτίδαιαν παρεσκευάσατο τὰ πρὸς τὴν πολιορκίαν·                     μηχανάς τε γὰρ παντοδαπὰς παρεσκεύασε πολιορκητικὰς καὶ ὅπλων καὶ                     βελῶν πλῆθοσ, ἔτι δὲ σίτου δαψίλειαν ἱκανὴν πάσῃ τῇ δυνάμει.                     προσβολὰς δὲ ποιούμενος συνεχεῖς καθ΄ ἑκάστην ἡμέραν διέτριβε πολὺν                     χρόνον, οὐ δυνάμενος ἑλεῖν τὴν πόλιν. οἱ μὲν γὰρ πολιορκούμενοι διὰ τὸν ἐκ τῆς ἁλώσεως φόβον ἐρρωμένως                     ἠμύνοντο καὶ ταῖς ὑπεροχαῖς τῶν τειχῶν πεποιθότες ἐπλεονέκτουν τοὺς                     ἐκ τοῦ λιμένοσ· ἡ δὲ νόσος τοὺς πολιορκοῦντας συνέχουσα πολλοὺς                     ἀνῄρει, καὶ τὸ στρατόπεδον ἀθυμία κατεῖχεν. ὁ δ΄ ̔́αγνων εἰδὼς τοὺς ̓αθηναίους δεδαπανηκότας                     εἰς τὴν πολιορκίαν πλείω τῶν χιλίων ταλάντων καὶ χαλεπῶς διακειμένους                     πρὸς τοὺς Ποτιδαιάτας διὰ τὸ πρώτους ἀποστῆναι πρὸς τοὺς                     Λακεδαιμονίουσ, ἐφοβεῖτο λῦσαι τὴν πολιορκίαν· διόπερ ἠναγκάζετο                     διακαρτερεῖν καὶ τοὺς στρατιώτας ἀναγκάζειν παρὰ δύναμιν βίαν                     προσάγειν τῇ πόλει. ἐπεὶ δὲ τῶν                     πολιτῶν πολλοὶ διεφθείροντο κατὰ τὰς προσβολὰς καὶ κατὰ τὴν ἐκ τοῦ                     λοιμοῦ νόσον, ἀπολιπὼν μέρος τῆς δυνάμεως ἐπὶ τῆς πολιορκίας                     ἀπέπλευσεν εἰς τὰς ̓αθήνασ, ἀποβεβληκὼς τῶν στρατιωτῶν πλείους τῶν                     χιλίων. ἀπελθόντων δὲ τούτων οἱ                     Ποτιδαιᾶται, τοῦ τε σίτου παντελῶς ἐκλιπόντος καὶ τῶν κατὰ τὴν πόλιν                     ἀθυμούντων, ἐπεκηρυκεύσαντο πρὸς τοὺς πολιορκοῦντας περὶ διαλύσεωσ.                     ἀσμένως δὲ κἀκείνων προσδεξαμένων διαλύσεις ἐποιήσαντο τοιαύτασ,                     ἀπελθεῖν ἐκ τῆς πόλεως ἅπαντας τοὺς Ποτιδαιάτασ, ἄλλο μὲν μηθὲν                     λαβόντασ, ἔχοντας δὲ τοὺς μὲν ἄνδρας ἱμάτιον ἕν, τὰς δὲ γυναῖκας                     δύο. γενομένων δὲ τούτων τῶν σπονδῶν οἱ                     μὲν Ποτιδαιᾶται πάντες μετὰ γυναικῶν καὶ τέκνων ἐξέλιπον τὴν πατρίδα                     κατὰ τὰς συνθήκασ, καὶ παρελθόντες εἰς τοὺς ἐπὶ Θρᾴκης Χαλκιδεῖς                     παρ΄ αὐτοῖς κατῴκησαν· οἱ δ΄ ̓αθηναῖοι τῶν πολιτῶν εἰς χιλίους                     οἰκήτορας ἐξέπεμψαν εἰς τὴν Ποτίδαιαν, καὶ τήν τε πόλιν καὶ τὴν                     χώραν κατεκληρούχησαν. ̓αθηναῖοι δὲ Φορμίωνα                     στρατηγὸν προχειρισάμενοι μετὰ εἴκοσι τριήρων ἐξαπέστειλαν. οὗτος δὲ                     περιπλεύσας τὴν Πελοπόννησον εἰς Ναύπακτον κατῆρε, καὶ θαλαττοκρατῶν                     τοῦ Κρισαίου κόλπου διεκώλυσε ταύτῃ πλεῖν τοὺς Λακεδαιμονίουσ.                     Λακεδαιμόνιοι δὲ δύναμιν ἀξιόλογον ἐξέπεμψαν μετ΄ ̓αρχιδάμου τοῦ                     βασιλέωσ· οὗτος δὲ παρελθὼν τῆς Βοιωτίας εἰς Πλαταιὰς                     ἐστρατοπέδευσε. μελλόντων δ΄ αὐτῶν δῃοῦν τὴν χώραν, καὶ παρακαλούντων                     τοὺς Πλαταιεῖς ἀποστῆναι τῶν ̓αθηναίων, ὡς οὐ προσεῖχον αὐτοῖσ,                     ἐπόρθησε τὴν χώραν καὶ τὰς κατ΄ αὐτὴν κτήσεις ἐλυμήνατο. μετὰ δὲ ταῦτα τὴν πόλιν περιτειχίσας ἤλπιζε                     τῇ σπάνει τῶν ἀναγκαίων καταπονήσειν τοὺς Πλαταιεῖσ· οὐδὲν δ΄                     ἧττον καὶ μηχανὰς προσάγοντες καὶ διὰ τούτων σαλεύοντες τὰ τείχη καὶ                     προσβολὰς ἀδιαλείπτως ποιούμενοι διετέλουν. ἐπεὶ δὲ οὐδὲ διὰ τῶν                     προσβολῶν ἠδύναντο χειρώσασθαι τὴν πόλιν, ἀπολιπόντες τὴν ἱκανὴν                     φυλακὴν ἐπανῆλθον εἰς Πελοπόννησον. ̓αθηναῖοι δὲ στρατηγοὺς καταστήσαντες Ξενοφῶντα καὶ Φανόμαχον                     ἀπέστειλαν ἐπὶ Θρᾴκην μετὰ στρατιωτῶν χιλίων. οὗτοι δὲ                     παραγενηθέντες εἰς Σπάρτωλον τῆς Βοττικῆς ἔτεμον τὴν χώραν, καὶ τὸν                     σῖτον ἐν χλόῃ διέφθειραν. προσβοηθησάντων δὲ τοῖς Βοττιαίοις                     ̓ολυνθίων, ἡττήθησαν ὑπὸ τούτων μάχῃ· ἀνῃρέθησαν δὲ τῶν                     ̓αθηναίων οἵ τε στρατηγοὶ καὶ τῶν στρατιωτῶν οἱ πλείουσ. ἅμα δὲ τούτοις πραττομένοις Λακεδαιμόνιοι                     πεισθέντες ὑπὸ ̓αμβρακιωτῶν ἐστράτευσαν εἰς ̓ακαρνανίαν. ἡγούμενος                     δὲ τούτων Κνῆμος εἶχε στρατιώτας πεζοὺς χιλίους καὶ ναῦς ὀλίγασ·                     προσλαβόμενος δὲ καὶ παρὰ τῶν συμμάχων στρατιώτας τοὺς ἱκανοὺς ἧκεν                     εἰς τὴν ̓ακαρνανίαν καὶ κατεστρατοπέδευσε πλησίον πόλεως τῆς                     ὀνομαζομένης Στράτου. οἱ δὲ ̓ακαρνᾶνες                     συστραφέντες καὶ τοῖς πολεμίοις ἐνεδρεύσαντες πολλοὺς ἀπέκτειναν, καὶ                     συνηνάγκασαν τὸν Κνῆμον ἀπαγαγεῖν τὴν δύναμιν εἰς τοὺς ὀνομαζομένους                     Οἰνιάδασ. περὶ δὲ τοὺς αὐτοὺς χρόνους Φορμίων                     ὁ τῶν ̓αθηναίων στρατηγὸς ἔχων εἴκοσι τριήρεις περιέτυχε ναυσὶ                     Λακεδαιμονίων ἑπτὰ πρὸς ταῖς τετταράκοντα. ναυμαχήσας δὲ πρὸς ταύτας                     τήν τε στρατηγίδα ναῦν τῶν πολεμίων κατέδυσε καὶ τῶν ἄλλων πολλὰς                     ἄπλους ἐποίησε, δώδεκα δὲ αὐτάνδρους εἷλε, τὰς δὲ λοιπὰς μέχρι                     τῆς γῆς κατεδίωξεν. οἱ δὲ Λακεδαιμόνιοι παρ΄ ἐλπίδας ἡττηθέντες ταῖς                     ὑπολειφθείσαις ναυσὶν ἔφυγον εἰς Πάτρας τῆς ̓αχαί̈ασ. αὕτη μὲν                     οὖν ἡ ναυμαχία συνέστη περὶ τὸ ̔ρίον καλούμενον. οἱ                     δ΄ ̓αθηναῖοι τρόπαιον στήσαντες καὶ τῷ Ποσειδῶνι περὶ τὸν πορθμὸν                     ναῦν καθιερώσαντες ἀπέπλευσαν εἰς πόλιν συμμαχίδα Ναύπακτον. Λακεδαιμόνιοι δ΄ ἑτέρας ναῦς ἐξέπεμψαν εἰς                     τὰς Πάτρασ. αὗται δὲ προσλαβόμεναι τὰς ἐκ τῆς ναυμαχίας                     περιλελειμμένας τριήρεις ἠθροίσθησαν εἰς τὸ ̔ρίον· εἰς τὸν αὐτὸν δὲ                     τόπον καὶ τὸ πεζὸν στρατόπεδον τῶν Πελοποννησίων κατήντησε καὶ                     πλησίον τοῦ στόλου κατεστρατοπέδευσε. Φορμίων δὲ τῇ προγεγενημένῃ νίκῃ φρονηματισθεὶς ἐτόλμησεν                     ἐπιθέσθαι ταῖς πολεμίαις ναυσὶν οὔσαις πολλαπλασίαισ· καί τινας αὐτῶν                     καταδύσας καὶ τῶν ἰδίων ἀποβαλὼν ἀμφίδοξον ἔσχε τὴν νίκην. μετὰ                     δὲ ταῦτα ̓αθηναίων ἀποστειλάντων εἴκοσι τριήρεισ, οἱ Λακεδαιμόνιοι                     φοβηθέντες ἀπέπλευσαν εἰς τὴν Κόρινθον, οὐ τολμῶντες ναυμαχεῖν. ταῦτα                     μὲν οὖν ἐπράχθη κατὰ τοῦτον τὸν ἐνιαυτόν. ἐπ΄ ἄρχοντος δ΄ ̓αθήνησι Διοτίμου ̔ρωμαῖοι μὲν                     ὑπάτους κατέστησαν Γάιον ̓ιούλιον καὶ Πρόκλον Οὐεργίνιον                     Τρίκοστον, ̓ηλεῖοι δ΄ ἤγαγον ̓ολυμπιάδα ὀγδόην πρὸς ταῖς                     ὀγδοήκοντα, καθ΄ ἣν ἐνίκα στάδιον Σύμμαχος Μεσσήνιος ἀπὸ                     Σικελίασ. ἐπὶ δὲ τούτων Κνῆνος ὁ τῶν                     Λακεδαιμονίων ναύαρχος ἐν τῇ Κορίνθῳ διατρίβων ἔκρινε τὸν Πειραιᾶ                     καταλαβέσθαι. ἐπυνθάνετο γὰρ μήτε ναῦς ἐν αὐτῷ καθειλκυσμένας                     ὑπάρχειν μήτε στρατιώτας εἶναι τεταγμένους ἐπὶ τῆς φυλακῆσ· τοὺς                     γὰρ ̓αθηναίους ἀμελῶς ἔχειν περὶ τῆς τούτου φυλακῆς διὰ τὸ μηδαμῶς                     ἐλπίζειν τολμῆσαι τινὰς καταλαβέσθαι τὸν τόπον. διόπερ ἐν τοῖς Μεγάροις καθελκύσας τὰς νενεωλκημένας                     τετταράκοντα τριήρεις νυκτὸς ἔπλευσεν εἰς τὴν Σαλαμῖνα· προσπεσὼν δ΄                     ἀπροσδοκήτως εἰς τὸ φρούριον τῆς Σαλαμῖνος τὸ καλούμενον Βουδόριον,                     τρεῖς ναῦς ἀπέσπασε καὶ τὴν ὅλην Σαλαμῖνα κατέδραμε. τῶν δὲ Σαλαμινίων πυρσευσάντων τοῖς κατὰ τὴν                     ̓αττικήν, οἱ μὲν ̓αθηναῖοι δόξαντες τὸν Πειραιᾶ κατειλῆφθαι ταχέως                     ἐξεβοήθουν μετὰ πολλῆς ταραχῆσ· γνόντες δὲ τὸ γεγονόσ, ταχέως                     πληρώσαντες ναῦς ἱκανὰς ἔπλεον εἰς τὴν Σαλαμῖνα. οἱ δὲ Πελοποννήσιοι τῆς ἐπιβολῆς διαψευσθέντες                     ἀπέπλευσαν ἐκ τῆς Σαλαμῖνος εἰς τὴν οἰκείαν. οἱ δ΄ ̓αθηναῖοι, τῶν                     πολεμίων ἀποπεπλευκότων, τῆς μὲν Σαλαμῖνος ἐπιμελεστέραν φυλακὴν                     ἐποιήσαντο καὶ κατέλιπον φρουροὺς τοὺς ἱκανούσ, τὸν δὲ Πειραιᾶ                     κλείθροις καὶ φυλακαῖς ἱκαναῖς διαλαβόντες ὠχύρωσαν. περὶ δὲ τοὺς αὐτοὺς χρόνους Σιτάλκης ὁ τῶν Θρᾳκῶν                     βασιλεὺς παρειλήφει μὲν βασιλείαν ὀλίγην χώραν, διὰ δὲ τὴν ἰδίαν                     ἀνδρείαν καὶ σύνεσιν ἐπὶ πολὺ τὴν δυναστείαν ηὔξησεν, ἐπιεικῶς μὲν                     ἄρχων τῶν ὑποτεταγμένων, ἀνδρεῖος δ΄ ὢν ἐν ταῖς μάχαις καὶ                     στρατηγικόσ, ἔτι δὲ τῶν προσόδων μεγάλην ποιούμενος ἐπιμέλειαν. τὸ                     δὲ τέλος ἐπὶ τοσοῦτον δυνάμεως προῆλθεν, ὥστε χώρας ἄρξαι πλείστης                     τῶν πρὸ αὐτοῦ βασιλευσάντων κατὰ τὴν Θρᾴκην. ἡ μὲν γὰρ παραθαλάττιος αὐτῆς ἀπὸ τῆς ̓αβδηριτῶν                     χώρας τὴν ἀρχὴν ἔχουσα διέτεινε μέχρι τοῦ ̓́ιστρου ποταμοῦ, ἀπὸ δὲ                     θαλάττης εἰς τὸ μεσόγειον πορευομένῳ τοσοῦτον εἶχε διάστημα, ὥστε                     πεζὸν εὔζωνον ὁδοιπορῆσαι ἡμέρας δέκα τρεῖσ. τηλικαύτης δὲ χώρας                     βασιλεύων ἐλάμβανε προσόδους καθ΄ ἕκαστον ἐνιαυτὸν πλείω χιλίων                     ταλάντων. κατὰ δὲ τοὺς ὑποκειμένους                     καιροὺς ἔχων πόλεμον ἤθροισεν ἐκ τῆς Θρᾴκης στρατιώτας πεζοὺς μὲν                     πλείους τῶν δώδεκα μυριάδων, ἱππεῖς δὲ πεντακισμυρίουσ. ἀναγκαῖον δ΄                     ἐστὶ τοῦ πολέμου τούτου προεκθέσθαι τὰς αἰτίασ, ἵνα σαφὴς ὁ περὶ                     αὐτοῦ λόγος ὑπάρξῃ τοῖς ἀναγινώσκουσι. Σιτάλκης τοίνυν πρὸς                     ̓αθηναίους φιλίαν συνθέμενος ὡμολόγησεν αὐτοῖς συμμαχήσειν τὸν ἐπὶ                     Θρᾴκης πόλεμον· διόπερ βουλόμενος τοὺς Χαλκιδεῖς σὺν τοῖς                     ̓αθηναίοις καταπολεμῆσαι, παρεσκευάζετο δύναμιν ἀξιόλογον. ἅμα δὲ καὶ πρὸς Περδίκκαν τὸν βασιλέα τῶν                     Μακεδόνων ἀλλοτρίως διακείμενοσ, ἔκρινε κατάγειν ἐπὶ τὴν                     Μακεδονικὴν βασιλείαν ̓αμύνταν τὸν Φιλίππου. δι΄ ἀμφοτέρας οὖν τὰς                     προειρημένας αἰτίας ἦν ἀναγκαῖον αὐτῷ συστήσασθαι δύναμιν                     ἀξιόλογον. ὡς δ΄ αὐτῷ τὰ πρὸς τὴν στρατείαν εὐτρεπῆ κατεσκεύαστο,                     προήγαγε τὴν δύναμιν ἅπασαν, καὶ διελθὼν τὴν Θρᾴκην ἐνέβαλεν εἰς                     τὴν Μακεδονίαν. οἱ δὲ Μακεδόνες τὸ                     μέγεθος τῆς δυνάμεως καταπλαγέντες παρατάξασθαι μὲν οὐκ ἐτόλμησαν,                     ἐκκομίσαντες δὲ τόν τε σῖτον καὶ τῶν χρημάτων ὅσα δυνατὸν ἦν εἰς                     τὰ καρτερώτατα φρούρια, μένοντες ἐν τούτοις ἡσυχίαν εἶχον. οἱ δὲ Θρᾷκες καταγαγόντες τὸν ̓αμύνταν ἐπὶ                     τὴν βασιλείαν τὸ μὲν πρῶτον διὰ λόγων καὶ πρεσβειῶν ἐπειρῶντο                     προσάγεσθαι τὰς πόλεισ, ὡς δ΄ οὐδεὶς αὐτοῖς προσεῖχεν, εὐθὺς τῷ                     πρώτῳ φρουρίῳ προσβαλόντες κατὰ κράτος εἷλον. μετὰ δὲ ταῦτά τινες τῶν πόλεων καὶ τῶν φρουρίων                     διὰ τὸν φόβον ἑκουσίως ὑπετάγησαν. πορθήσαντες δὲ πᾶσαν τὴν                     Μακεδονίαν καὶ πολλῆς ὠφελείας κύριοι γενόμενοι μετέβησαν ἐπὶ τὰς                     ̔ελληνίδας πόλεις τὰς τῶν Χαλκιδέων. τοῦ δὲ                     Σιτάλκου περὶ ταῦτα διατρίβοντος Θετταλοὶ καὶ ̓αχαιοὶ καὶ Μάγνητες                     καὶ οἱ ἄλλοι πάντες ̔́ελληνες ὅσοι κατῴκουν μεταξὺ Μακεδονίας καὶ                     Θερμοπυλῶν, συνεφρόνησαν καὶ δύναμιν ἀξιόλογον κοινῇ συνεστήσαντο·                     εὐλαβοῦντο γὰρ μήποτε τοσαύταις μυριάσιν οἱ Θρᾷκες ἐμβάλωσιν αὐτῶν                     εἰς τὴν χώραν, καὶ κινδυνεύσωσι ταῖς πατρίσι. τὸ δ΄ αὐτὸ καὶ τῶν Χαλκιδέων ποιησάντων, Σιτάλκης                     πυθόμενος τοὺς ̔́ελληνας ἁδρὰς δυνάμεις συνηθροικέναι καὶ τοὺς                     στρατιώτας ὑπὸ τοῦ χειμῶνος ἐνοχλουμένους ἐννοούμενοσ, πρὸς μὲν τὸν                     Περδίκκαν διαλυσάμενος ἐπιγαμίας ἐποιήσατο, τὰς δὲ δυνάμεις ἀπήγαγεν                     εἰς τὴν Θρᾴκην. ἅμα δὲ τούτοις                     πραττομένοις Λακεδαιμόνιοι μὲν παραλαβόντες τοὺς ἐκ Πελοποννήσου                     συμμάχους εἰσέβαλον εἰς τὴν ̓αττικήν, ἔχοντος τὴν ἡγεμονίαν                     ̓αρχιδάμου τοῦ βασιλέωσ, τὸν δὲ σῖτον ἐν τῇ χλόῃ διέφθειραν, καὶ                     τὴν χώραν δῃώσαντες ἐπανῆλθον εἰς τὰς πατρίδασ. οἱ δ΄ ̓αθηναῖοι παρατάξασθαι μὲν οὐ τολμῶντεσ, ὑπὸ                     δὲ τῆς νόσου καὶ τῆς σιτοδείας πιεζόμενοι, κακὰς περὶ τοῦ μέλλοντος                     ἐλάμβανον ἐλπίδασ. ταῦτα μὲν οὖν ἐπράχθη κατὰ τοῦτον τὸν                     ἐνιαυτόν. ἐπ΄ ἄρχοντος δ΄ ̓αθήνησιν Εὐκλείδου                     ̔ρωμαῖοι κατέστησαν ἀντὶ τῶν ὑπάτων χιλιάρχους τρεῖσ, Μάρκον                     Μάνιον, Κόιντον Σουλπίκιον Πραιτέξτατον, Σερούιον Κορνήλιον                     Κόσσον. ἐπὶ δὲ τούτων κατὰ τὴν Σικελίαν Λεοντῖνοι, Χαλκιδέων μὲν                     ὄντες ἄποικοι, συγγενεῖς δὲ ̓αθηναίων, ἔτυχον ὑπὸ Συρακοσίων                     πολεμούμενοι. πιεζόμενοι δὲ τῷ πολέμῳ, καὶ διὰ τὴν ὑπεροχὴν τῶν                     Συρακοσίων κινδυνεύοντες ἁλῶναι κατὰ κράτοσ, ἐξέπεμψαν πρέσβεις εἰς                     τὰς ̓αθήνασ, ἀξιοῦντες τὸν δῆμον βοηθῆσαι τὴν ταχίστην καὶ τὴν                     πόλιν ἑαυτῶν ἐκ τῶν κινδύνων ῥύσασθαι. ἦν δὲ τῶν ἀπεσταλμένων ἀρχιπρεσβευτὴς Γοργίας ὁ ῥήτωρ, δεινότητι                     λόγου πολὺ προέχων πάντων τῶν καθ΄ ἑαυτόν. οὗτος καὶ τέχνας                     ῥητορικὰς πρῶτος ἐξεῦρε καὶ κατὰ τὴν σοφιστείαν τοσοῦτο τοὺς ἄλλους                     ὑπερέβαλεν, ὥστε μισθὸν λαμβάνειν παρὰ τῶν μαθητῶν μνᾶς ἑκατόν.                         οὗτος οὖν καταντήσας εἰς τὰς                     ̓αθήνας καὶ παραχθεὶς εἰς τὸν δῆμον διελέχθη τοῖς ̓αθηναίοις περὶ                     τῆς συμμαχίασ, καὶ τῷ ξενίζοντι τῆς λέξεως ἐξέπληξε τοὺς ̓αθηναίους                     ὄντας εὐφυεῖς καὶ φιλολόγουσ. πρῶτος                     γὰρ ἐχρήσατο τοῖς τῆς λέξεως σχηματισμοῖς περιττοτέροις καὶ τῇ                     φιλοτεχνίᾳ διαφέρουσιν, ἀντιθέτοις καὶ ἰσοκώλοις καὶ παρίσοις καὶ                     ὁμοιοτελεύτοις καί τισιν ἑτέροις τοιούτοισ, ἃ τότε μὲν διὰ τὸ ξένον                     τῆς κατασκευῆς ἀποδοχῆς ἠξιοῦτο, νῦν δὲ περιεργίαν ἔχειν δοκεῖ καὶ                     φαίνεται καταγέλαστα πλεονάκις καὶ κατακόρως τιθέμενα. τέλος δὲ πείσας τοὺς ̓αθηναίους συμμαχῆσαι τοῖς                     Λεοντίνοισ, οὗτος μὲν θαυμασθεὶς ἐν ταῖς ̓αθήναις ἐπὶ τέχνῃ                     ῥητορικῇ τὴν εἰς Λεοντίνους ἐπάνοδον ἐποιήσατο. ̓αθηναῖοι δὲ καὶ πάλαι μὲν ἦσαν ἐπιθυμηταὶ τῆς                     Σικελίας διὰ τὴν ἀρετὴν τῆς χώρασ, καὶ τότε δ΄ ἀσμένως                     προσδεξάμενοι τοὺς τοῦ Γοργίου λόγους ἐψηφίσαντο συμμαχίαν ἐκπέμπειν                     τοῖς Λεοντίνοισ, πρόφασιν μὲν φέροντες τὴν τῶν συγγενῶν χρείαν καὶ                     δέησιν, τῇ δ΄ ἀληθείᾳ τὴν νῆσον σπεύδοντες κατακτήσασθαι. καὶ γὰρ οὐ πολλοῖς ἔτεσι πρότερον τῶν τε                     Κορινθίων καὶ τῶν Κερκυραίων διαπολεμούντων μὲν πρὸς ἀλλήλουσ,                     φιλοτιμηθέντων δ΄ ἀμφοτέρων συμμάχους λαβεῖν τοὺς ̓αθηναίουσ,                     προέκρινεν ὁ δῆμος συμμαχεῖν τοῖς Κερκυραίοις διὰ τὸ τὴν Κέρκυραν                     εὐφυῶς κεῖσθαι πρὸς τὸν εἰς Σικελίαν πλοῦν. καθόλου γὰρ οἱ ̓αθηναῖοι κατακτησάμενοι τὴν τῆς                     θαλάττης ἡγεμονίαν καὶ μεγάλας πράξεις ἐπιτελεσάμενοι συμμάχων τε                     πολλῶν εὐπόρουν καὶ δυνάμεις μεγίστας ἐκέκτηντο καὶ χρημάτων τε                     πλῆθος ἕτοιμον παρέλαβον, μετακομίσαντες ἐκ Δήλου τὰ κοινὰ χρήματα                     τῶν ̔ελλήνων, ὄντα πλείω τῶν μυρίων ταλάντων, ἡγεμόσι τε μεγάλοις                     καὶ διὰ στρατηγίαν δεδοκιμασμένοις ἐχρήσαντο, καὶ διὰ τούτων ἁπάντων                     ἤλπιζον καταπολεμήσειν μὲν τοὺς Λακεδαιμονίουσ, πάσης δὲ τῆς                     ̔ελλάδος τὴν ἡγεμονίαν περιπεποιημένοι ἀνθέξεσθαι τῆς Σικελίασ.                         διὰ ταύτας οὖν τὰς αἰτίας                     ψηφισάμενοι βοηθεῖν τοῖς Λεοντίνοις ἐξέπεμψαν εἰς τὴν Σικελίαν ναῦς                     εἴκοσι καὶ στρατηγοὺς Λάχητα καὶ Χαροιάδην. οὗτοι δὲ πλεύσαντες                     εἰς τὸ ̔ρήγιον προσελάβοντο ναῦς εἴκοσι παρὰ τῶν ̔ρηγίνων καὶ τῶν                     ἄλλων Χαλκιδέων ἀποίκων. ἐντεῦθεν δ΄ ὁρμώμενοι τὸ μὲν πρῶτον τὰς                     Λιπαραίων νήσους κατέδραμον διὰ τὸ συμμαχεῖν τοὺς Λιπαραίους τοῖς                     Συρακοσίοισ, μετὰ δὲ ταῦτα ἐπὶ Λοκροὺς πλεύσαντες καὶ πέντε νεῶν                     Λοκρίδων κυριεύσαντεσ, Μύλας φρούριον ἐπολιόρκησαν. ἐπιβοηθησάντων δὲ τῶν πλησιοχώρων Σικελιωτῶν τοῖς                     Μυλαίοις ἐγένετο μάχη, καθ΄ ἣν ̓αθηναῖοι νικήσαντες ἀπέκτειναν μὲν                     πλείους τῶν χιλίων, ἐζώγρησαν δὲ οὐκ ἐλάττους τῶν ἑξακοσίων· εὐθὺς                     δὲ καὶ τὸ φρούριον ἐκπολιορκήσαντες κατέσχον. τούτων δὲ πραττομένων κατέπλευσαν νῆες τετταράκοντα,                     ἃς ἀπέστειλεν ὁ δῆμοσ, κρίνων γενναιότερον ἅπτεσθαι τοῦ πολέμου·                     ἡγεῖτο δ΄ αὐτῶν Εὐρυμέδων καὶ Σοφοκλῆσ. ἀθροισθεισῶν δὲ τῶν                     τριήρων εἰς ἕνα τόπον ἀξιόλογος ἤδη στόλος κατεσκεύαστο, συγκείμενος                     ἐκ τριήρων ὀγδοήκοντα. τοῦ δὲ πολέμου                     χρονίζοντος οἱ Λεοντῖνοι διαπρεσβευσάμενοι πρὸς τοὺς Συρακοσίους                     διελύθησαν. διόπερ αἱ μὲν τῶν ̓αθηναίων τριήρεις ἀπέπλευσαν εἰς τὴν                     οἰκείαν, οἱ δὲ Συρακόσιοι τοῖς Λεοντίνοις μεταδόντες τῆς πολιτείας                     ἅπαντας Συρακοσίους ἐποίησαν, καὶ τὴν πόλιν φρούριον ἀπέδειξαν τῶν                     Συρακοσίων. καὶ τὰ μὲν κατὰ τὴν Σικελίαν ἐν τούτοις ἦν. κατὰ δὲ τὴν ̔ελλάδα Λέσβιοι μὲν ἀπέστησαν ἀπὸ τῶν                     ̓αθηναίων· ἐνεκάλουν γὰρ αὐτοῖσ, ὅτι βουλομένων συνοικίζειν πάσας                     τὰς κατὰ τὴν Λέσβον πόλεις εἰς τὴν Μυτιληναίων πόλιν διεκώλυσαν.                         διὸ καὶ πρὸς Λακεδαιμονίους                     ἀποστείλαντες πρεσβευτὰς καὶ συμμαχίαν συνθέμενοι συνεβούλευον τοῖς                     Σπαρτιάταις ἀντέχεσθαι τῆς κατὰ θάλατταν ἡγεμονίασ· πρὸς ταύτην δὲ                     τὴν ἐπιβολὴν ἐπηγγείλαντο πολλὰς τριήρεις εἰς τὸν πόλεμον παρέξεσθαι.                         ἀσμένως δὲ τῶν Λακεδαιμονίων                     ὑπακουσάντων καὶ περὶ τὴν κατασκευὴν τῶν τριήρων γινομένων, ̓αθηναῖοι                     φθάσαντες αὐτῶν τὴν παρασκευὴν παραχρῆμα δύναμιν ἐξέπεμψαν εἰς τὴν                     Λέσβον, πληρώσαντες ναῦς τετταράκοντα καὶ στρατηγὸν προχειρισάμενοι                     Κλεινιππίδην. οὗτος δὲ προσλαβόμενος βοήθειαν παρὰ τῶν συμμάχων                     κατέπλευσεν εἰς Μυτιλήνην. γενομένης δὲ                     ναυμαχίας οἱ μὲν Μυτιληναῖοι λειφθέντες συνεκλείσθησαν εἰς πολιορκίαν,                     τῶν δὲ Λακεδαιμονίων ψηφισαμένων βοηθεῖν τοῖς Μυτιληναίοις καὶ                     παρασκευαζομένων στόλον ἀξιόλογον, ἔφθασαν ̓αθηναῖοι ναῦς ἄλλας σὺν                     ὁπλίταις χιλίοις ἀποστείλαντες εἰς Λέσβον. τούτων δ΄ ἡγούμενος Πάχης ὁ ̓επικλήρου καταντήσας                     εἰς τὴν Μυτιλήνην, καὶ τὴν προϋπάρχουσαν δύναμιν παραλαβών,                     περιετείχισε τὴν πόλιν καὶ συνεχεῖς προσβολὰς ἐποιεῖτο οὐ μόνον κατὰ                     γῆν, ἀλλὰ καὶ κατὰ θάλατταν. Λακεδαιμόνιοι δὲ ἐξαπέστειλαν εἰς τὴν Μυτιλήνην τριήρεις μὲν                     τετταράκοντα πέντε καὶ στρατηγὸν ̓αλκίδαν, εἰς δὲ τὴν ̓αττικὴν                     εἰσέβαλον μετὰ τῶν συμμάχων· ἐπελθόντες δὲ καὶ                     τοὺς παραλελειμμένους τόπους τῆς ̓αττικῆς καὶ δῃώσαντες τὴν χώραν                     ἐπανῆλθον εἰς τὴν οἰκείαν. Μυτιληναῖοι                     δὲ τῇ σιτοδείᾳ καὶ τῷ πολέμῳ πιεζόμενοι καὶ στασιάζοντες πρὸς                     ἀλλήλουσ, καθ΄ ὁμολογίαν παρέδωκαν τὴν πόλιν τοῖς πολιορκοῦσιν.                         ἐν δὲ ταῖς ̓αθήναις τοῦ δήμου                     βουλευομένου πῶς χρὴ προσενέγκασθαι τοῖς Μυτιληναίοισ, Κλέων ὁ                     δημαγωγόσ, ὠμὸς ὢν τὸν τρόπον καὶ βίαιοσ, παρώξυνε τὸν δῆμον,                     ἀποφαινόμενος δεῖν τοὺς Μυτιληναίους αὐτοὺς μὲν ἡβηδὸν ἅπαντας                     ἀποκτεῖναι, τέκνα δὲ καὶ γυναῖκας ἐξανδραποδίσασθαι. τέλος δὲ πεισθέντων τῶν ̓αθηναίων κατὰ τὴν γνώμην                     τε τοῦ Κλέωνος ψηφισαμένων, ἀπεστάλησαν εἰς τὴν Μυτιλήνην οἱ τὰ                     δοχθέντα τῷ δήμῳ δηλώσοντες τῷ στρατηγῷ. τοῦ δὲ Πάχητος ἀναγνόντος τὸ ψήφισμα ἦλθεν                     ἐναντίον τῷ προτέρῳ ἕτερον. ὁ δὲ Πάχης γνοὺς τὴν μετάνοιαν τῶν                     ̓αθηναίων ἐχάρη, καὶ τοὺς Μυτιληναίους συναγαγὼν εἰς ἐκκλησίαν                     ἀπέλυσε τῶν ἐγκλημάτων, ἅμα δὲ καὶ τῶν μεγίστων φόβων. ̓αθηναῖοι                     δὲ τῆς Μυτιλήνης τὰ τείχη περιελόντες τὴν Λέσβον ὅλην πλὴν τῆς                     Μηθυμναίων χώρας κατεκληρούχησαν. ἡ μὲν οὖν Λεσβίων ἀπόστασις ἀπ΄                     ̓αθηναίων τοιοῦτον ἔσχε τὸ τέλοσ. περὶ δὲ                     τοὺς αὐτοὺς χρόνους Λακεδαιμόνιοι τὰς Πλαταιὰς πολιορκοῦντες                     περιετείχισαν τὴν πόλιν καὶ στρατιώταις πολλοῖς παρεφύλαττον.                     χρονιζούσης δὲ τῆς πολιορκίας καὶ τῶν ̓αθηναίων μηδεμίαν                     ἐξαποστελλόντων βοήθειαν, οἱ πολιορκούμενοι σιτοδείᾳ τε συνείχοντο καὶ                     τῶν πολιτῶν ἐν ταῖς προσβολαῖς πολλοὺς ἀπεβεβλήκεσαν. ἀπορουμένων δ΄ αὐτῶν καὶ βουλευομένων περὶ τῆς                     σωτηρίασ, τοῖς μὲν πολλοῖς ἐδόκει τὴν ἡσυχίαν ἄγειν, τοῖς δ΄                     ἄλλοις ὡς διακοσίοις οὖσιν ἔδοξε νυκτὸς βιάσασθαι τοὺς φύλακας καὶ                     διεκπεσεῖν εἰς τὰς ̓αθήνασ. τηρήσαντες                     οὖν ἀσέληνον νύκτα τοὺς μὲν ἄλλους ἔπεισαν εἰς θάτερα μέρη                     προσβάλλειν τῷ περιτειχίσματι, αὐτοὶ δ΄ ἑτοιμασάμενοι κλίμακασ, καὶ                     τῶν πολεμίων παραβοηθούντων ἐν τοῖς ἀπεστραμμένοις μέρεσι τῶν τειχῶν,                     αὐτοὶ διὰ τῶν κλιμάκων ἔτυχον ἀναβάντες ἐπὶ τὸ τεῖχοσ, καὶ τοὺς                     φύλακας ἀποκτείναντες διέφυγον εἰς τὰς ̓αθήνασ. τῇ δ΄ ὑστεραίᾳ Λακεδαιμόνιοι μὲν παροξυνθέντες                     ἐπὶ τῷ δρασμῷ τῶν ἀπεληλυθότων ἐκ τῆς πόλεωσ, προσέβαλον τῇ                     πόλει τῶν Πλαταιέων καὶ πᾶσαν εἰσεφέροντο σπουδὴν βίᾳ χειρώσασθαι                     τοὺς πολιορκουμένουσ· οἱ δὲ Πλαταιεῖς καταπλαγέντες καὶ                     διαπρεσβευσάμενοι παρέδωκαν ἑαυτούς τε καὶ τὴν πόλιν τοῖς πολεμίοισ.                         οἱ δ΄ ἡγεμόνες τῶν Λακεδαιμονίων καθ΄                     ἕνα τῶν Πλαταιέων προσκαλούμενοι ἐπηρώτων τί ἀγαθὸν πεποίηκε τοῖς                     Λακεδαιμονίοισ, ἑκάστου δὲ ὁμολογοῦντος μηδὲν εὐηργετηκέναι, πάλιν                     ἐπηρώτων εἴ τι κακὸν ἔδρασαν τοὺς Σπαρτιάτασ· οὐδενὸς δ΄                     ἀντιλέγοντοσ, πάντων κατέγνωσαν θάνατον. διὸ καὶ τοὺς ἐγκαταλειφθέντας ἅπαντας ἀνεῖλον καὶ κατασκάψαντες                     ἐμίσθωσαν τὴν χώραν αὐτῶν. Πλαταιεῖς μὲν οὖν τὴν πρὸς ̓αθηναίους                     συμμαχίαν βεβαιοτάτην τηρήσαντες ἀδίκως ταῖς μεγίσταις συμφοραῖς                     περιέπεσον. ἅμα δὲ τούτοις πραττομένοις ἐν τῇ                     Κερκύρᾳ μεγάλη συνέστη στάσις καὶ φιλοτιμία διὰ τοιαύτας αἰτίασ. ἐν                     τῷ περὶ ̓επίδαμνον πολέμῳ πολλοὶ Κερκυραίων αἰχμάλωτοι γενόμενοι                     καὶ καταβληθέντες εἰς τὴν δημοσίαν φυλακὴν ἐπηγγείλαντο τοῖς                     Κορινθίοις παραδώσειν τὴν Κέρκυραν, ἐὰν αὐτοὺς ἀπολύσωσιν.                         ἀσμένως δὲ τῶν Κορινθίων                     προσδεξαμένων τοὺς λόγουσ, οἱ Κερκυραῖοι προσποιηθέντες λύτρα διδόναι                     διηγγυήθησαν ὑπὸ τῶν προξένων ἱκανῶν τινων ταλάντων ἀφεθέντεσ.                         καὶ τηροῦντες τὴν τῶν ὡμολογημένων                     πίστιν, ὡς κατήντησαν εἰς τὴν πατρίδα, τοὺς δημαγωγεῖν εἰωθότας καὶ                     μάλιστα τοῦ πλήθους προί̈στασθαι συλλαβόντες ἀπέσφαξαν. καταλύσαντες δὲ                     τὴν δημοκρατίαν, μετ΄ ὀλίγον χρόνον ̓αθηναίων βοηθησάντων τῷ δήμῳ,                     οἱ μὲν Κερκυραῖοι τὴν ἐλευθερίαν ἀνακτησάμενοι κολάζειν ἐπεβάλοντο                     τοὺς τὴν ἐπανάστασιν πεποιημένουσ· οὗτοι δὲ φοβηθέντες τὴν τιμωρίαν                     κατέφυγον ἐπὶ τοὺς τῶν θεῶν βωμοὺς καὶ ἱκέται τοῦ δήμου καὶ τῶν                     θεῶν ἐγένοντο. οἱ δὲ Κερκυραῖοι διὰ                     τὴν πρὸς θεοὺς εὐσέβειαν τῆς μὲν τιμωρίας αὐτοὺς ἀπέλυσαν, ἐκ τῆς                     πόλεως δὲ ἐξέπεμψαν. οὗτοι δὲ πάλιν νεωτερίζειν ἐπιβαλόμενοι καὶ                     τειχίσαντες ἐν τῇ νήσῳ χωρίον ὀχυρὸν ἐκακοποίουν τοὺς Κερκυραίουσ.                     ταῦτα μὲν οὖν ἐπράχθη κατὰ τοῦτον τὸν ἐνιαυτόν. ἐπ΄ ἄρχοντος δ΄ ̓αθήνησιν Εὐθύνου ̔ρωμαῖοι                     κατέστησαν ἀντὶ τῶν ὑπάτων χιλιάρχους τρεῖσ, Μάρκον Φάβιον, Μάρκον                     Φαλίνιον, Λεύκιον Σερουίλιον. ἐπὶ δὲ τούτων ̓αθηναῖοι χρόνον τινὰ                     τῆς νόσου τῆς λοιμικῆς ἀνειμένοι πάλιν εἰς τὰς αὐτὰς συμφορὰς                     ἐνέπεσον· οὕτω γὰρ ὑπὸ τῆς νόσου                     διετέθησαν, ὥστε τῶν στρατιωτῶν ἀποβαλεῖν πεζοὺς μὲν ὑπὲρ τοὺς                     τετρακισχιλίουσ, ἱππεῖς δὲ τετρακοσίουσ, τῶν δ΄ ἄλλων ἐλευθέρων τε                     καὶ δούλων ὑπὲρ τοὺς μυρίουσ. ἐπιζητούσης δὲ τῆς ἱστορίας τὴν τῆς                     περὶ τὴν νόσον δεινότητος αἰτίαν, ἀναγκαῖόν ἐστιν ἐκθέσθαι ταῦτα.                         προγεγενημένων ἐν τῷ χειμῶνι μεγάλων                     ὄμβρων συνέβη τὴν γῆν ἔνυδρον γενέσθαι, πολλοὺς δὲ καὶ τῶν κοίλων                     τόπων δεξαμένους πλῆθος ὕδατος λιμνάσαι καὶ σχεῖν στατὸν ὕδωρ                     παραπλησίως τοῖς ἑλώδεσι τῶν τόπων, θερμαινομένων δ΄ ἐν τῷ θέρει                     τούτων καὶ σηπομένων συνίστασθαι παχείας καὶ δυσώδεις ἀτμίδασ, ταύτας                     δ΄ ἀναθυμιωμένας διαφθείρειν τὸν πλησίον ἀέρα· ὅπερ δὴ καὶ ἐπὶ τῶν                     ἑλῶν τῶν νοσώδη διάθεσιν ἐχόντων ὁρᾶται γινόμενον. συνεβάλετο δὲ πρὸς τὴν νόσον καὶ ἡ τῆς                     προσφερομένης τροφῆς κακία· ἐγένοντο γὰρ οἱ καρποὶ κατὰ τοῦτον τὸν                     ἐνιαυτὸν ἔνυγροι παντελῶς καὶ διεφθαρμένην ἔχοντες τὴν φύσιν. τρίτην                     δὲ αἰτίαν συνέβη γενέσθαι τῆς νόσου τὸ μὴ πνεῦσαι τοὺς ἐτησίασ, δι΄                     ὧν ἀεὶ κατὰ τὸ θέρος ψύχεται τὸ πολὺ τοῦ καύματοσ· τῆς δὲ                     θερμασίας ἐπίτασιν λαβούσης καὶ τοῦ ἀέρος ἐμπύρου γενομένου, τὰ                     σώματα τῶν ἀνθρώπων μηδεμιᾶς ψύξεως γενομένης λυμαίνεσθαι συνέβαινε.                         διὸ καὶ τὰ νοσήματα τότε πάντα                     καυματώδη συνέβαινεν εἶναι διὰ τὴν ὑπερβολὴν τῆς θερμασίασ. διὰ δὲ                     ταύτην τὴν αἰτίαν οἱ πλεῖστοι τῶν νοσούντων ἔρριπτον ἑαυτοὺς εἰς                     τὰ φρέατα καὶ τὰς κρήνασ, ἐπιθυμοῦντες αὐτῶν καταψύξαι τὰ σώματα.                         οἱ δ΄ ̓αθηναῖοι διὰ τὴν ὑπερβολὴν                     τῆς νόσου τὰς αἰτίας τῆς συμφορᾶς ἐπὶ τὸ θεῖον ἀνέπεμπον. διὸ καὶ                     κατά τινα χρησμὸν ἐκάθηραν τὴν νῆσον Δῆλον, ̓απόλλωνος μὲν οὖσαν                     ἱεράν, δοκοῦσαν δὲ μεμιάνθαι διὰ τὸ τοὺς τετελευτηκότας ἐν αὐτῇ                     τεθάφθαι. ἀνασκάψαντες οὖν ἁπάσας τὰς                     ἐν τῇ Δήλῳ θήκας μετήνεγκαν εἰς τὴν ̔ρήνειαν καλουμένην νῆσον,                     πλησίον ὑπάρχουσαν τῆς Δήλου. ἔταξαν δὲ καὶ νόμον μήτε τίκτειν ἐν                     τῇ Δήλῳ μήτε θάπτειν. ἐποίησαν δὲ καὶ πανήγυριν τὴν τῶν Δηλίων,                     γεγενημένην μὲν πρότερον, διαλιποῦσαν δὲ πολὺν χρόνον. τῶν δ΄ ̓αθηναίων περὶ ταῦτ΄ ἀσχολουμένων Λακεδαιμόνιοι                     τοὺς Πελοποννησίους παραλαβόντες κατεστρατοπέδευσαν περὶ τὸν ἰσθμόν,                     διανοούμενοι πάλιν εἰς τὴν ̓αττικὴν εἰσβαλεῖν· σεισμῶν δὲ μεγάλων                     γινομένων δεισιδαιμονήσαντες ἀνέκαμψαν εἰς τὰς πατρίδασ. τηλικούτους δὲ τοὺς σεισμοὺς συνέβη γενέσθαι κατὰ                     πολλὰ μέρη τῆς ̔ελλάδοσ, ὥστε καὶ πόλεις τινὰς ἐπιθαλαττίους                     ἐπικλύσασαν τὴν θάλατταν διαφθεῖραι, καὶ κατὰ τὴν Λοκρίδα χερρονήσου                     καθεστώσης ῥῆξαι μὲν τὸν ἰσθμόν, ποιῆσαι δὲ νῆσον τὴν ὀνομαζομένην                     ̓αταλάντην. ἅμα δὲ τούτοις πραττομένοις                     Λακεδαιμόνιοι τὴν Τραχῖνα καλουμένην ᾤκισαν καὶ μετωνόμασαν                     ̔ηράκλειαν διὰ τοιαύτας τινὰς αἰτίασ. Τραχίνιοι πρὸς Οἰταίους ὁμόρους ὄντας ἔτη πολλὰ διεπολέμουν καὶ                     τοὺς πλείους τῶν πολιτῶν ἀπέβαλον. ἐρήμου δ΄ οὔσης τῆς πόλεως                     ἠξίωσαν Λακεδαιμονίους ὄντας ἀποίκους ἐπιμεληθῆναι τῆς πόλεωσ. οἱ                     δὲ καὶ διὰ τὴν συγγένειαν καὶ διὰ τὸ τὸν ̔ηρακλέα, πρόγονον ἑαυτῶν                     ὄντα, ἐγκατῳκηκέναι κατὰ τοὺς ἀρχαίους χρόνους ἐν τῇ Τραχῖνι,                     ἔγνωσαν μεγάλην αὐτὴν ποιῆσαι πόλιν. διὸ καὶ Λακεδαιμονίων μὲν καὶ τῶν Πελοποννησίων τετρακισχιλίους                     οἰκήτορας ἐκπεμψάντων, καὶ παρὰ τῶν ἄλλων ̔ελλήνων τοὺς βουλομένους                     μετέχειν τῆς ἀποικίας προσεδέξαντο· οὗτοι δ΄ ἦσαν οὐκ ἐλάττους τῶν                     ἑξακισχιλίων. διὸ καὶ τὴν Τραχῖνα μυρίανδρον ποιήσαντεσ, καὶ τὴν                     χώραν κατακληρουχήσαντεσ, ὠνόμασαν τὴν πόλιν ̔ηράκλειαν. ἐπ΄ ἄρχοντος δ΄ ̓αθήνησι Στρατοκλέους ἐν ̔ρώμῃ                     ἀντὶ τῶν ὑπάντων χιλίαρχοι τρεῖς κατεστάθησαν, Λεύκιος Φούριοσ,                     Σπόριος Πινάριος καὶ Γάιος Μέτελλοσ. ἐπὶ δὲ τούτων ̓αθηναῖοι μὲν                     Δημοσθένη προχειρισάμενοι στρατηγὸν μετὰ νεῶν τριάκοντα καὶ στρατιωτῶν                     ἱκανῶν ἐξαπέστειλαν. οὗτος δὲ προσλαβόμενος παρὰ τῶν Κερκυραίων                     τριήρεις πεντεκαίδεκα καὶ παρὰ τῶν Κεφαλλήνων καὶ ̓ακαρνάνων καὶ                     Μεσσηνίων τῶν ἐν Ναυπάκτῳ στρατιώτας ἔπλευσεν ἐπὶ τὴν Λευκάδα.                     δῃώσας δὲ τὴν χώραν τῶν Λευκαδίων ἀπέπλευσεν ἐπὶ τὴν Αἰτωλίαν                     καὶ πολλὰς αὐτῶν κώμας ἐπόρθησε. τῶν δὲ Αἰτωλῶν συστραφέντων ἐπ΄                     αὐτὸν ἐγένετο μάχη, καθ΄ ἣν ̓αθηναῖοι λειφθέντες εἰς Ναύπακτον                     ἀπεχώρησαν. οἱ δὲ Αἰτωλοὶ διὰ τὴν                     νίκην ἐπαρθέντεσ, καὶ προσλαβόμενοι Λακεδαιμονίων τρισχιλίους                     στρατιώτασ, στρατεύσαντες ἐπὶ Ναύπακτον, κατοικούντων ἐν αὐτῇ τότε                     Μεσσηνίων, ἀπεκρούσθησαν. μετὰ δὲ ταῦτα                     στρατεύσαντες ἐπὶ τὴν ὀνομαζομένην Μολυκρίαν εἷλον τὴν πόλιν. ὁ δὲ                     τῶν ̓αθηναίων στρατηγὸς Δημοσθένης εὐλαβούμενος μὴ καὶ τὴν                     Ναύπακτον ἐκπολιορκήσωσι, χιλίους ὁπλίτας ἐξ ̓ακαρνανίας                     μεταπεμψάμενος ἀπέστειλεν εἰς τὴν Ναύπακτον. Δημοσθένης δὲ περὶ τὴν ̓ακαρνανίαν διατρίβων                     περιέτυχεν ̓αμπρακιώταις χιλίοις στρατοπεδεύουσι, πρὸς οὓς συνάψας                     μάχην σχεδὸν πάντας ἀνεῖλε. τῶν δ΄ ἐκ τῆς ̓αμπρακίας ἐπεξελθόντων                     πανδημεί, πάλιν ὁ Δημοσθένης τοὺς πλείους αὐτῶν ἀπέκτεινεν, ὥστε                     τὴν πόλιν σχεδὸν ἔρημον γενέσθαι. ὁ μὲν                     οὖν Δημοσθένης ᾤετο δεῖν ἐκπολιορκῆσαι τὴν ̓αμπρακίαν, ἐλπίζων                     διὰ τὴν ἐρημίαν τῶν ἀμυνομένων ῥᾳδίως αὐτὴν αἱρήσειν. οἱ δ΄                     ̓ακαρνᾶνες φοβούμενοι μὴ τῆς πόλεως ̓αθηναῖοι κυριεύσαντες βαρύτεροι                     πάροικοι γένωνται τῶν ̓αμπρακιωτῶν, οὐκ ἔφασαν ἀκολουθεῖν. στασιαζόντων δ΄ αὐτῶν, οἱ μὲν ̓ακαρνᾶνες                     διαλυσάμενοι τοῖς ̓αμπρακιώταις συνέθεντο τὴν εἰρήνην εἰς ἔτη                     ἑκατόν, Δημοσθένης δ΄ ἐγκαταλειφθεὶς ὑπὸ τῶν ̓ακαρνάνων ἀπέπλευσε                     σὺν ταῖς εἴκοσι ναυσὶν εἰς ̓αθήνασ. ̓αμπρακιῶται δὲ μεγάλῃ                     συμφορᾷ περιπεπτωκότες παρὰ τῶν Λακεδαιμονίων φρουρὰν μετεπέμψαντο,                     φοβούμενοι τοὺς ̓αθηναίουσ. Δημοσθένης δὲ                     στρατεύσας ἐπὶ Πύλον ἐπεβάλετο τοῦτο τὸ χωρίον τειχίσαι κατὰ τῆς                     Πελοποννήσου· ἔστι γὰρ ὀχυρόν τε διαφερόντως καὶ κείμενον ἐν τῇ                     Μεσσηνίᾳ, τῆς δὲ Σπάρτης ἀπέχον σταδίους τετρακοσίουσ. ἔχων δὲ                     τότε καὶ ναῦς πολλὰς καὶ στρατιώτας ἱκανούσ, ἐν εἴκοσιν ἡμέραις                     ἐτείχισε τὴν Πύλον. Λακεδαιμόνιοι δὲ πυθόμενοι τὸν τειχισμὸν τῆς                     Πύλου συνήγαγον δύναμιν ἀξιόλογον οὐ μόνον πεζήν, ἀλλὰ καὶ                     ναυτικήν. διὸ καὶ τριήρεσι μὲν ἐπὶ τὴν                     Πύλον ἔπλευσαν τετταράκοντα πέντε καλῶς κατεσκευασμέναισ, πεζοῖς δὲ                     ἐστράτευσαν μυρίοις καὶ δισχιλίοισ, αἰσχρὸν ἡγούμενοι τοὺς τῇ                     ̓αττικῇ δῃουμένῃ μὴ τολμήσαντας βοηθεῖν ἐν Πελοποννήσῳ χωρίον                     τειχίζειν καὶ καταλαμβάνεσθαι. οὗτοι μὲν                     οὖν ἡγουμένου Θρασυμήδους πλησίον τῆς Πύλου κατεστρατοπέδευσαν.                     ἐμπεσούσης δὲ ὁρμῆς τῷ πλήθει πάντα κίνδυνον ὑπομένειν καὶ βίᾳ                     χειρώσασθαι τὴν Πύλον, τὰς μὲν ναῦς ἀντιπρῴρους ἔστησαν τῷ                     στόματι τοῦ λιμένοσ, ὅπως διὰ τούτων ἐμφράξωσι τὸν εἴσπλουν τῶν                     πολεμίων, πεζῇ δ΄ ἐκ διαδοχῆς προσβάλλοντες τῷ τείχει καὶ φιλοτιμίαν                     τὴν μεγίστην εἰσφερόμενοι θαυμασίους ἀγῶνας συνεστήσαντο. εἰς δὲ τὴν νῆσον τὴν καλουμένην Σφακτηρίαν,                     παρατεταμένην δ΄ ἐπὶ μῆκος καὶ ποιοῦσαν εὔδιον τὸν λιμένα, διεβίβασαν                     τοὺς ἀρίστους τῶν Λακεδαιμονίων καὶ τῶν συμμάχων. τοῦτο δ΄ ἔπραξαν                     φθάσαι βουλόμενοι τοὺς ̓αθηναίους προκαταλαβέσθαι τὴν νῆσον, εὐφυῶς                     σφόδρα κειμένην πρὸς τὴν πολιορκίαν. διημερεύοντες δ΄ ἐν ταῖς τειχομαχίαις καὶ κατατιτρωσκόμενοι διὰ τὴν                     ἀπὸ τοῦ τείχους ὑπεροχὴν οὐκ ἔληγον τῆς βίασ· διὸ πολλοὶ μὲν                     αὐτῶν ἀπέθνησκον, οὐκ ὀλίγοι δὲ κατετραυματίζοντο πρὸς τόπον                     ὠχυρωμένον βιαζόμενοι. οἱ δὲ ̓αθηναῖοι                     προκατειλημμένοι χωρίον καὶ φύσει καρτερόν, καὶ βελῶν τε πλήθη καὶ τῶν                     ἄλλων τῶν χρησίμων πολλὴν ἔχοντες ἀφθονίαν, ἐκθύμως ἠμύνοντο·                     ἤλπιζον γὰρ κρατήσαντες τῆς ἐπιβολῆς πάντα τὸν πόλεμον περιαγαγεῖν                     εἰς τὴν Πελοπόννησον καὶ δῃώσειν ἀνὰ μέρος τὴν χώραν τῶν πολεμίων.                         τῆς δὲ                     πολιορκίας ἀνυπέρβλητον τὴν σπουδὴν ἐχούσης παρ΄ ἀμφοτέροισ, καὶ τῶν                     Σπαρτιατῶν βίαν προσαγόντων τοῖς τείχεσι, πολλοὶ μὲν ἄλλοι κατὰ τὰς                     ἀνδραγαθίας ἐθαυμάσθησαν, μεγίστης δὲ ἀποδοχῆς ἔτυχε Βρασίδασ.                         τῶν γὰρ τριηράρχων οὐ τολμώντων                     προσαγαγεῖν τῇ γῇ τὰς τριήρεις διὰ τὴν χαλεπότητα τῶν τόπων,                     τριήραρχος ὢν ἐβόα καὶ παρεκελεύετο τῷ κυβερνήτῃ μὴ φείδεσθαι τοῦ                     σκάφουσ, ἀλλὰ καὶ βίᾳ προσάγειν τῇ γῇ τὴν τριήρη· αἰσχρὸν γὰρ                     εἶναι τοῖς Σπαρτιάταις τῆς μὲν ψυχῆς ἀφειδεῖν ἕνεκα τῆς νίκησ,                     τῶν δὲ σκαφῶν φείδεσθαι καὶ περιορᾶν ̓αθηναίους κρατοῦντας τῆς                     Λακωνικῆσ. τέλος δὲ συναναγκάσαντος τὸν                     κυβερνήτην προσαγαγεῖν τὴν ναῦν, ἡ μὲν τριήρης ἐπώκειλεν, ὁ δὲ                     Βρασίδας ἐπιβὰς ἐπὶ τὴν τῆς νεὼς ἐπιβάθραν ἐκ ταύτης ἠμύνατο τὸ                     πλῆθος τῶν ἐπ΄ αὐτὸν συνδραμόντων ̓αθηναίων. καὶ τὸ μὲν πρῶτον τοὺς                     προσιόντας πολλοὺς ἀπέκτεινε, μετὰ δὲ ταῦτα πολλῶν ἐπ΄ αὐτὸν                     ἐπιφερομένων βελῶν πολλοῖς περιέπιπτεν ἐναντίοις τραύμασι. τέλος δὲ διὰ τῶν τραυμάτων αἵματος ἐκχυθέντος                     πολλοῦ, καὶ διὰ τοῦτο λιποψυχήσαντος αὐτοῦ, ὁ μὲν βραχίων προέπεσεν                     ἐκ τῆς νεώσ, ἡ δ΄ ἀσπὶς περιρρυεῖσα καὶ πεσοῦσα εἰς τὴν θάλατταν                     ὑποχείριος ἐγένετο τοῖς πολεμίοισ. μετὰ                     δὲ ταῦτα οὗτος μὲν πολλοὺς τῶν πολεμίων νεκροὺς σωρεύσας αὐτὸς                     ἡμιθανὴς ἐκ τῆς νεὼς ὑπὸ τῶν ἰδίων ἀπηνέχθη, τοσοῦτον τοὺς                     ἄλλους ὑπερβαλόμενος ἀνδρείᾳ, ὥστε τῶν ἄλλων τοὺς ἀποβαλόντας                     τὴν ἀσπίδα θανάτῳ κολάζεσθαι, τοῦτον δ΄ ἐπὶ τῇ αὐτῇ αἰτίᾳ                     ἀπενέγκασθαι δόξαν. οἱ μὲν οὖν                     Λακεδαιμόνιοι συνεχεῖς προσβολὰς ποιούμενοι τῇ Πύλῳ, καὶ πολλοὺς                     ἀποβαλόντες στρατιώτασ, ἔμενον καρτερῶς ἐν τοῖς δεινοῖσ. θαυμάσαι δ΄                     ἄν τις τῆς τύχης τὸ παράδοξον καὶ τὴν ἰδιότητα τῆς τῶν περὶ τὴν                     Πύλον διαθέσεωσ. ̓αθηναῖοι μὲν γὰρ ἐκ                     τῆς Λακωνικῆς ἀμυνόμενοι τοὺς Σπαρτιάτας ἐκράτουν, Λακεδαιμόνιοι δὲ                     τὴν ἰδίαν χώραν πολεμίαν ἔχοντες ἐκ τῆς θαλάττης προσέβαλλον τοῖς                     πολεμίοισ, καὶ τοῖς μὲν πεζῇ κρατοῦσι θαλαττοκρατεῖν συνέβαινε, τοῖς                     δὲ κατὰ θάλατταν πρωτεύουσι τῆς γῆς ἀπείργειν τοὺς πολεμίουσ.                         χρονιζούσης δὲ τῆς πολιορκίασ, καὶ τῶν ̓αθηναίων ταῖς ναυσὶν                     ἐπικρατησάντων καὶ σῖτον εἰς τὴν γῆν εἰσκομίζειν κωλυόντων,                     ἐκινδύνευον οἱ κατειλημμένοι ἐν τῇ νήσῳ τῷ λιμῷ διαφθαρῆναι.                         διόπερ οἱ Λακεδαιμόνιοι φοβηθέντες                     περὶ τῶν ἀπειλημμένων ἐν τῷ νήσῳ, πρεσβείας ἀπέστειλαν εἰς τὰς                     ̓αθήνας περὶ τῆς καταλύσεως τοῦ πολέμου· οὐ συγκατατιθεμένων δ΄ αὐτῶν                     ἠξίουν ἀλλαγὴν ποιήσασθαι τῶν ἀνδρῶν καὶ λαβεῖν τοὺς ἴσους τῶν                     ̓αθηναίων τῶν ἑαλωκότων· ἀλλ΄ οὐδὲ τοῦτο συνεχώρησαν οἱ ̓αθηναῖοι.                     διόπερ οἱ πρέσβεις παρρησίαν ἤγαγον ἐν ταῖς ̓αθήναις ὡς ὁμολογοῦσι                     Λακεδαιμονίους κρείττους εἶναι, μὴ βουλόμενοι τὴν ἀντίδοσιν τῶν                     αἰχμαλώτων ποιήσασθαι. οἱ δ΄ ̓αθηναῖοι                     τῇ σπάνει τῶν ἀναγκαίων καταπονήσαντες τοὺς ἐν τῇ Σφακτηρίᾳ                     παρέλαβον αὐτοὺς καθ΄ ὁμολογίαν. ἦσαν δ΄ οἱ παραδόντες αὑτοὺς                     Σπαρτιᾶται μὲν ἑκατὸν εἴκοσι, τῶν δὲ συμμάχων ἑκατὸν ὀγδοήκοντα.                         οὗτοι μὲν οὖν ὑπὸ Κλέωνος τοῦ                     δημαγωγοῦ στρατηγοῦντος τότε δεθέντες ἤχθησαν εἰς τὰς ̓αθήνασ· ὁ δὲ                     δῆμος ἐψηφίσατο αὐτοὺς φυλάττειν, ἐὰν βούλωνται Λακεδαιμόνιοι λῦσαι                     τὸν πόλεμον, ἐὰν δὲ προκρίνωσι τὸ πολεμεῖν, τότε πάντας τοὺς                     αἰχμαλώτους ἀποκτεῖναι. μετὰ δὲ ταῦτα                     τῶν ἐν Ναυπάκτῳ κατῳκισμένων Μεσσηνίων μεταπεμψάμενοι τοὺς ἀρίστους                     καὶ τῶν ἄλλων συμμάχων τοὺς ἱκανοὺς προσθέντεσ, τούτοις παρέδωκαν                     τὴν Πύλον φρουρεῖν· ἐνόμιζον γὰρ τοὺς Μεσσηνίους διὰ τὸ πρὸς τοὺς                     Σπαρτιάτας μῖσος ἐκθυμότατα κακοποιήσειν τὴν Λακωνικήν, ὁρμωμένους                     ἐξ ὀχυροῦ χωρίου. καὶ τὰ μὲν κατὰ τὴν Πύλον ἐν τούτοις ἦν.                         ̓αρταξέρξης δ΄ ὁ τῶν Περσῶν βασιλεὺς                     ἐτελεύτησεν ἄρξας ἔτη τετταράκοντα, τὴν δ΄ ἀρχὴν διαδεξάμενος                     Ξέρξης ἐβασίλευσεν ἐνιαυτόν. κατὰ δὲ τὴν ̓ιταλίαν Αἴκλων                     ἀποστάντων ἀπὸ ̔ρωμαίων κατὰ τὸν πόλεμον αὐτοκράτορα μὲν Αὖλον                     Ποστούμιον, ἵππαρχον δὲ Λεύκιον ̓ιούλιον ἐποίησαν. οὗτοι δὲ μετὰ πολλῆς δυνάμεως ἀξιολόγου                     στρατεύσαντες εἰς τὴν τῶν ἀφεστηκότων χώραν τὸ μὲν πρῶτον τὰς                     κτήσεις ἐπόρθησαν, μετὰ δὲ ταῦτα Αἴκλων ἀντιταχθέντων ἐγένετο                     μάχη, καθ΄ ἣν ἐνίκησαν οἱ ̔ρωμαῖοι, καὶ πολλοὺς μὲν τῶν πολεμίων                     ἀνεῖλον, οὐκ ὀλίγους δ΄ ἐζώγρησαν, λαφύρων δὲ πολλῶν ἐκυρίευσαν.                         μετὰ δὲ τὴν μάχην οἱ μὲν                     ἀφεστηκότες διὰ τὴν ἧτταν καταπεπληγμένοι τοῖς ̔ρωμαίοις ὑπετάγησαν,                     ὁ δὲ Ποστούμιος δόξας καλῶς διῳκηκέναι τὰ κατὰ τὸν πόλεμον,                     κατήγαγε τὸν εἰωθότα θρίαμβον. ἴδιον δέ τι καὶ παντελῶς ἄπιστόν                     φασι πρᾶξαι τὸν Ποστούμιον· κατὰ γὰρ τὴν μάχην τὸν υἱὸν αὐτοῦ διὰ                     τὴν προθυμίαν προεκπηδῆσαι τῆς ὑπὸ τοῦ πατρὸς δεδομένης τάξεωσ· τὸν                     δὲ πατέρα τηροῦντα τὸ πάτριον ἔθος τὸν υἱὸν ὡς λελοιπότα τὴν τάξιν                     ἀποκτεῖναι. τούτου δὲ τοῦ ἔτους διελθόντος                     ̓αθήνησι μὲν ἦν ἄρχων ̓́ισαρχοσ, ἐν δὲ τῇ ̔ρώμῃ καθειστήκεσαν                     ὕπατοι Τίτος Κοί̈ντιος καὶ Γάιος ̓ιούλιοσ, παρὰ δὲ ̓ηλείοις                     ̓ολυμπιὰς ἤχθη ἐνάτη καὶ ὀγδοηκοστή, καθ΄ ἣν ἐνίκα στάδιον                     Σύμμαχος τὸ δεύτερον. ἐπὶ δὲ τούτων ̓αθηναῖοι στρατηγὸν                     καταστήσαντες Νικίαν τὸν Νικηράτου, καὶ παραδόντες αὐτῷ τριήρεις                     μὲν ἑξήκοντα, ὁπλίτας δὲ τρισχιλίουσ, προσέταξαν πορθῆσαι τοὺς                     Λακεδαιμονίων συμμάχουσ. οὗτος δ΄ ἐπὶ                     πρώτην τὴν Μῆλον πλεύσας τήν τε χώραν ἐδῄωσε καὶ τὴν πόλιν ἐφ΄                     ἱκανὰς ἡμέρας ἐπολιόρκησεν· αὕτη γὰρ μόνη τῶν Κυκλάδων νήσων                     διεφύλαττε τὴν πρὸς Λακεδαιμονίους συμμαχίαν, ἄποικος οὖσα τῆς                     Σπάρτησ. ὁ δὲ Νικίασ, γενναίως                     ἀμυνομένων τῶν Μηλίων οὐ δυνάμενος ἑλεῖν τὴν πόλιν, ἀπέπλευσεν εἰς                     ̓ωρωπὸν τῆς Βοιωτίασ. ἐνταῦθα δὲ τὰς ναῦς ἀπολιπὼν παρῆλθεν εἰς                     τὴν τῶν Ταναγραίων χώραν μετὰ τῶν ὁπλιτῶν, καὶ κατέλαβεν ἐνταῦθα                     δύναμιν ἑτέραν ̓αθηναίων, ἧς ἐστρατήγει ̔ιππόνικος ὁ Καλλίου.                         συνελθόντων δὲ εἰς ταὐτὸ τῶν                     στρατοπέδων ἀμφοτέρων, οὗτοι μὲν ἐπεπορεύοντο τὴν χώραν πορθοῦντεσ,                     τῶν δὲ Θηβαίων ἐκβοηθούντων συνάψαντες αὐτοῖς μάχην οἱ ̓αθηναῖοι                     καὶ πολλοὺς ἀνελόντες ἐνίκησαν. μετὰ δὲ                     τὴν μάχην οἱ μεθ΄ ̔ιππονίκου στρατιῶται τὴν εἰς ̓αθήνας ἐπάνοδον                     ἐποιήσαντο, Νικίας δὲ παρελθὼν ἐπὶ τὰς ναῦς παρέπλευσεν ἐπὶ τὴν                     Λοκρίδα, καὶ τὴν παραθαλάττιον χώραν πορθήσας προσελάβετο παρὰ τῶν                     συμμάχων τριήρεις τετταράκοντα, ὥστε τὰς πάσας ἔχειν αὐτὸν ναῦς                     ἑκατόν· καταλέξας δὲ καὶ πεζοὺς στρατιώτας οὐκ ὀλίγουσ, καὶ δύναμιν                     ἀξιόλογον συστησάμενοσ, ἔπλευσεν ἐπὶ τὴν Κόρινθον. ἀποβιβάσαντος δ΄ αὐτοῦ τοὺς στρατιώτασ, καὶ τῶν                     Κορινθίων ἀντιταχθέντων, οἱ ̓αθηναῖοι δυσὶ μάχαις ἐνίκησαν καὶ                     πολλοὺς τῶν πολεμίων ἀνελόντες τρόπαιον ἔστησαν. ἐτελεύτησαν δ΄ ἐν                     τῇ μάχῃ τῶν ̓αθηναίων εἰς ὀκτώ, τῶν δὲ Κορινθίων πλείους τῶν                     τριακοσίων. ὁ δὲ Νικίας πλεύσας εἰς                     Κρομμυῶνα τήν τε χώραν ἐδῄωσε καὶ τὸ φρούριον ἐχειρώσατο. εὐθὺς δ΄                     ἐπαναζεύξας καὶ τειχίσας φρούριον ἐν τῇ Μεθώνῃ, φυλακὴν κατέλιπε                     τὴν τὸ χωρίον ἅμα φυλάξουσαν καὶ τὴν ἐγγὺς χώραν δῃώσουσαν· αὐτὸς                     δὲ τὴν παραθαλάττιον πορθήσας ἐπανῆλθεν εἰς τὰς ̓αθήνασ. μετὰ δὲ ταῦτα ἐπὶ Κύθηρα ναῦς ἀπέστειλαν                     ἑξήκοντα καὶ δισχιλίους ὁπλίτασ, ὧν εἶχε τὴν στρατηγίαν Νικίας                     μετ΄ ἄλλων τινῶν. οὗτος δὲ στρατεύσας ἐπὶ τὴν νῆσον καὶ προσβολὰς                     ποιησάμενος παρέλαβε τὴν πόλιν καθ΄ ὁμολογίαν. ἐν δὲ τῇ νήσῳ                     καταλιπὼν φρουρὰν ἐξέπλευσεν εἰς τὴν Πελοπόννησον καὶ τὴν                     παραθαλάττιον χώραν ἐδῄωσε. καὶ Θυρέας                     μὲν κειμένας ἐν τοῖς μεθορίοις τῆς Λακωνικῆς καὶ τῆς ̓αργείας                     ἐκπολιορκήσας ἐξηνδραποδίσατο καὶ κατέσκαψε, τοὺς δ΄ ἐν αὐτῇ                     κατοικοῦντας Αἰγινήτας καὶ τὸν φρούραρχον Τάνταλον Σπαρτιάτην                     ζωγρήσας ἀπήγαγεν εἰς τὰς ̓αθήνασ. οἱ δὲ ̓αθηναῖοι τὸν μὲν                     Τάνταλον δήσαντες ἐφύλαττον μετὰ τῶν ἄλλων αἰχμαλώτων καὶ τοὺς                     Αἰγινήτασ. ἅμα δὲ τούτοις πραττομένοις Μεγαρεῖς                     θλιβόμενοι τῷ πολέμῳ τῷ πρὸς τοὺς ̓αθηναίους καὶ τῷ πρὸς τοὺς                     φυγάδασ· διαπρεσβευομένων δὲ πρὸς ἀλλήλους περὶ τούτων, τῶν πολιτῶν                     τινες ἀλλοτρίως ἔχοντες πρὸς τοὺς φυγάδας ἐπηγγείλαντο πρὸς τοὺς                     ̓αθηναίων στρατηγοὺς προδώσειν τὴν πόλιν. οἱ δὲ στρατηγοί, ̔ιπποκράτης τε καὶ Δημοσθένησ, συνθέμενοι περὶ τῆς                     προδοσίασ, ἐξέπεμψαν νυκτὸς στρατιώτας ἑξακοσίους εἰς τὴν πόλιν, καὶ                     οἱ συνθέμενοι παρεδέξαντο τοὺς ̓αθηναίους ἐντὸς τειχῶν. καταφανοῦς δὲ                     τῆς προδοσίας γενομένης κατὰ τὴν πόλιν, καὶ τοῦ πλήθους σχιζομένου                     κατὰ τὴν αἵρεσιν, καὶ τῶν μὲν συμμαχούντων τοῖς ̓αθηναίοισ, τῶν δὲ                     βοηθούντων τοῖς Λακεδαιμονίοισ, ἐκήρυξέ τις ἀφ΄ ἑαυτοῦ τοὺς                     βουλομένους τίθεσθαι τὰ ὅπλα μετὰ ̓αθηναίων καὶ Μεγαρέων. διόπερ τῶν Λακεδαιμονίων ἐγκαταλείπεσθαι                     μελλόντων ὑπὸ τῶν Μεγαρέων, συνέβη τοὺς φρουροῦντας τὰ μακρὰ τείχη                     καταλιπεῖν, εἰς δὲ τὴν καλουμένην Νίσαιαν, ἥπερ ἐστὶν ἐπίνειον τῶν                     Μεγαρέων, καταφυγεῖν. περιταφρεύσαντες δὲ                     αὐτὴν οἱ ̓αθηναῖοι ἐπολιόρκουν· μετὰ δὲ ταῦτα ἐκ τῶν ̓αθηνῶν                     τεχνίτας προσλαβόμενοι περιετείχισαν τὴν Νίσαιαν. οἱ δὲ Πελοποννήσιοι                     φοβούμενοι μὴ κατὰ κράτος ἁλόντες ἀναιρεθῶσι, παρέδοσαν τὴν Νίσαιαν                     τοῖς ̓αθηναίοις καθ΄ ὁμολογίαν. καὶ τὰ μὲν κατὰ τοὺς Μεγαρέας ἐν                     τούτοις ἦν. Βρασίδας δὲ δύναμιν ἱκανὴν ἀναλαβὼν                     ἔκ τε Λακεδαίμονος καὶ παρὰ τῶν ἄλλων Πελοποννησίων ἀνέζευξεν ἐπὶ                     Μέγαρα. καταπληξάμενος δὲ τοὺς ̓αθηναίουσ, τούτους μὲν ἐξέβαλεν ἐκ                     τῆς Νισαίασ, τὴν δὲ πόλιν τῶν Μεγαρέων ἐλευθερώσας ἀποκατέστησεν                     εἰς τὴν τῶν Λακεδαιμονίων συμμαχίαν· αὐτὸς δὲ μετὰ τῆς δυνάμεως διὰ                     Θετταλίας τὴν πορείαν ποιησάμενος ἧκεν εἰς Δῖον τῆς Μακεδονίασ.                         ἐκεῖθεν δὲ παρελθὼν εἰς ̓́ακανθον                     συνεμάχησε τοῖς Χαλκιδεῦσι. καὶ πρώτην μὲν τὴν ̓ακανθίων πόλιν τὰ                     μὲν καταπληξάμενοσ, τὰ δὲ καὶ λόγοις φιλανθρώποις πείσας ἐποίησεν                     ἀποστῆναι τῶν ̓αθηναίων· ἔπειτα πολλοὺς καὶ τῶν ἄλλων τῶν ἐπὶ                     Θρᾴκης κατοικούντων προετρέψατο κοινωνεῖν τῆς τῶν Λακεδαιμονίων                     συμμαχίασ. μετὰ δὲ ταῦτα Βρασίδας                     βουλόμενος ἐνεργότερον ἅψασθαι τοῦ πολέμου, μετεπέμπετο στρατιώτας ἐκ                     τῆς Λακεδαίμονοσ, σπεύδων ἀξιόλογον συστήσασθαι δύναμιν· οἱ δὲ                     Σπαρτιᾶται βουλόμενοι τῶν Εἱλώτων τοὺς κρατίστους ἀπολέσθαι,                     πέμπουσιν ἐξ αὐτῶν τοὺς μάλιστα πεφρονηματισμένους χιλίουσ, νομίζοντες                     ἐν ταῖς μάχαις τοὺς πλείστους αὐτῶν κατακοπήσεσθαι. ἔπραξαν δέ τι καὶ ἄλλο βίαιον καὶ ὠμόν, δι΄ οὗ                     ταπεινώσειν ὑπελάμβανον τοὺς Εἵλωτασ· ἐκήρυξαν γὰρ ἀπογράφεσθαι τῶν                     Εἱλώτων τοὺς ἀγαθόν τι πεποιηκότας τῇ Σπάρτῃ, καὶ τούτους                     κρίναντες ἐλευθερώσειν ἐπηγγείλαντο· ἀπογραψαμένων δὲ δισχιλίων,                     τούτους μὲν προσέταξαν τοῖς κρατίστοις ἀποκτεῖναι κατ΄ οἶκον ἑκάστου.                         σφόδρα γὰρ εὐλαβοῦντο μήποτε καιροῦ                     δραξάμενοι καὶ μετὰ τῶν πολεμίων ταχθέντες εἰς κίνδυνον ἀγάγωσι τὴν                     Σπάρτην. οὐ μὴν ἀλλὰ τῷ Βρασίδᾳ παραγενομένων χιλίων Εἱλώτων,                     ἔκ τε συμμάχων στρατολογηθέντων συνέστη δύναμις ἀξιόχρεωσ. διὸ καὶ θαρρήσας                     τῷ πλήθει τῶν στρατιωτῶν ἐστράτευσεν ἐπὶ τὴν καλουμένην ̓αμφίπολιν.                     ταύτην δὲ τὴν πόλιν πρότερον μὲν ἐπεχείρησεν οἰκίζειν ̓αρισταγόρας                     ὁ Μιλήσιοσ, φεύγων Δαρεῖον τὸν βασιλέα τῶν Περσῶν· ἐκείνου δὲ τελευτήσαντοσ, καὶ τῶν οἰκητόρων                     ἐκπεσόντων ὑπὸ Θρᾳκῶν τῶν ὀνομαζομένων ̓ηδωνῶν, μετὰ ταῦτα ἔτεσι                     δυσὶ πρὸς τοῖς τριάκοντα ̓αθηναῖοι μυρίους οἰκήτορας εἰς αὐτὴν                     ἐξέπεμψαν. ὁμοίως δὲ καὶ τούτων ὑπὸ Θρᾳκῶν διαφθαρέντων περὶ                     Δράβησκον, διαλιπόντες ἔτη δύο πάλιν ἀνεκτήσαντο τὴν πόλιν ̔́αγνωνος                     ἡγουμένου. περιμαχήτου δ΄ αὐτῆς πολλάκις                     γεγενημένησ, ἔσπευδεν ὁ Βρασίδας κύριος γενέσθαι τῆς πόλεωσ. διὸ καὶ                     στρατεύσας ἐπ΄ αὐτὴν ἀξιολόγῳ δυνάμει, καὶ στρατοπεδεύσας πλησίον                     τῆς γεφύρασ, τὸ μὲν πρῶτον εἷλε τὸ προάστειον τῆς πόλεωσ, τῇ δ΄                     ὑστεραίᾳ καταπληξάμενος τοὺς ̓αμφιπολίτας παρέλαβε τὴν πόλιν καθ΄                     ὁμολογίαν, ὥστ΄ ἐξεῖναι τῷ βουλομένῳ τὰ ἑαυτοῦ λαβόντα ἀπελθεῖν                     ἐκ τῆς πόλεωσ. εὐθὺς δὲ καὶ τῶν                     πλησιοχώρων πόλεων πλείονας προσηγάγετο, ἐν αἷς ἦσαν ἀξιολογώταται                     Οἰσύμη καὶ Γαληψόσ, ἀμφότεραι Θασίων ἄποικοι, καὶ Μύρκινον,                     ̓ηδωνικὸν πολισμάτιον. ἐπεβάλετο δὲ καὶ ναυπηγεῖσθαι τριήρεις πλείους                     ἐπὶ τῷ Στρυμόνι ποταμῷ, καὶ στρατιώτας ἔκ τε Λακεδαίμονος καὶ                     παρὰ τῶν ἄλλων συμμάχων μετεπέμπετο. κατεσκεύαζε δὲ καὶ πανοπλίας πολλάσ, καὶ τοῖς ἀόπλοις τῶν νέων                     ἀνεδίδου ταύτασ, καὶ βελῶν καὶ σίτου καὶ τῶν ἄλλων ἁπάντων                     παρασκευὰς ἐποιεῖτο. ὡς δ΄ αὐτῷ πάντα παρεσκεύαστο, ἀνέζευξεν ἐκ                     τῆς ̓αμφιπόλεως μετὰ τῆς δυνάμεωσ, καὶ παραγενόμενος εἰς τὴν                     καλουμένην ̓ακτὴν κατεστρατοπέδευσεν. ἐν ταύτῃ δ΄ ὑπῆρχον πέντε                     πόλεισ, ὧν αἱ μὲν ̔ελληνίδες ἦσαν, ̓ανδρίων ἄποικοι, αἱ δὲ                     εἶχον ὄχλον βαρβάρων διγλώττων Βισαλτικόν. ταύτας δὲ χειρωσάμενος ἐστράτευσεν ἐπὶ πόλιν                     Τορώνην, ἄποικον μὲν Χαλκιδέων, κατεχομένην δὲ ὑπ΄ ̓αθηναίων.                     προδιδόντων δέ τινων τὴν πόλιν, ὑπὸ τούτων εἰσαχθεὶς νυκτὸς ἐκράτησε                     τῆς Τορώνης ἄνευ κινδύνων. τὰ μὲν οὖν κατὰ τὸν Βρασίδαν μέχρι                     τούτου προέβη κατὰ τοῦτον τὸν ἐνιαυτόν. ἅμα δὲ                     τούτοις πραττομένοις περὶ τὸ Δήλιον ἐγένετο παράταξις κατὰ τὴν                     Βοιωτίαν ̓αθηναίων πρὸς Βοιωτοὺς διὰ τοιαύτας τινὰς αἰτίασ. τῶν                     Βοιωτῶν τινες δυσαρεστούμενοι τῇ τότε πολιτείᾳ καὶ σπεύδοντες                     δημοκρατίας ἐν ταῖς πόλεσι καταστῆσαι, διελέχθησαν περὶ τῆς ἰδίας                     προαιρέσεως τοῖς ̓αθηναίων στρατηγοῖς ̔ιπποκράτει καὶ Δημοσθένει, καὶ                     κατεπηγγέλλοντο παραδώσειν τὰς ἐν τῇ Βοιωτίᾳ πόλεισ. ἀσμένως δὲ τῶν ̓αθηναίων προσδεξαμένων, περί τε τῶν                     κατὰ τὴν ἐπίθεσιν διοικήσεων διελομένων τῶν στρατηγῶν τὴν δύναμιν,                     Δημοσθένης μὲν τὸ πλεῖστον τοῦ στρατεύματος ἀναλαβὼν ἐνέβαλεν εἰς                     τὴν Βοιωτίαν, καὶ καταλαβὼν τοὺς Βοιωτοὺς προνενοημένους τὴν                     προδοσίαν, ἄπρακτος ἀπῆλθεν, ̔ιπποκράτης δὲ πανδημεὶ τοὺς ̓αθηναίους                     ἀγαγὼν ἐπὶ τὸ Δήλιον κατελάβετο τὸ χωρίον, καὶ φθάσας τὴν ἔφοδον                     τῶν Βοιωτῶν ἐτείχισε τὸ Δήλιον. τοῦτο δὲ τὸ χωρίον κεῖται μὲν                     πλησίον τῆς ̓ωρωπίας καὶ τῶν ὅρων τῆς Βοιωτίασ, Παγώνδας δ΄ ὁ τῶν Βοιωτῶν ἔχων τὴν στρατηγίαν ἐξ                     ἁπασῶν τῶν κατὰ τὴν Βοιωτίαν πόλεων μεταπεμψάμενος στρατιώτας ἧκε                     πρὸς τὸ Δήλιον μετὰ πολλῆς δυνάμεωσ· εἶχε γὰρ στρατιώτας πεζοὺς μὲν                     οὐ πολὺ λείποντας τῶν δισμυρίων, ἱππεῖς δὲ περὶ χιλίουσ. οἱ δ΄ ̓αθηναῖοι τῷ πλήθει μὲν ὑπερεῖχον τῶν                     Βοιωτῶν, ὡπλισμένοι δὲ οὐχ ὁμοίως τοῖς πολεμίοισ· ἄφνω γὰρ καὶ                     συντόμως ἐξεληλύθεσαν ἐκ τῆς πόλεωσ, καὶ διὰ τὴν σπουδὴν ὑπῆρχον                     ἀπαράσκευοι. ἀμφοτέρων δὲ προθύμως ὡρμημένων παρετάχθησαν αἱ δυνάμεις τόνδε τὸν                     τρόπον. παρὰ τοῖς Βοιωτοῖς ἐτάχθησαν ἐπὶ τὸ δεξιὸν κέρας Θηβαῖοι,                     ἐπὶ δὲ τὸ εὐώνυμον ̓ορχομένιοι, τὴν δὲ μέσην ἀνεπλήρουν φάλαγγα                     Βοιωτοί· προεμάχοντο δὲ πάντων οἱ παρ΄ ἐκείνοις ἡνίοχοι καὶ                     παραβάται καλούμενοι, ἄνδρες ἐπίλεκτοι τριακόσιοι. ̓αθηναῖοι δὲ                     διατάττοντες ἔτι τὴν δύναμιν ἠναγκάσθησαν συνάψαι μάχην. γενομένης δὲ τῆς παρατάξεως ἰσχυρᾶσ, τὸ μὲν                     πρῶτον οἱ τῶν ̓αθηναίων ἱππεῖς ἀγωνιζόμενοι λαμπρῶς ἠνάγκασαν                     φυγεῖν τοὺς ἀντιστάντας ἱππεῖσ· μετὰ δὲ ταῦτα τῶν πεζῶν                     διαγωνισαμένων οἱ ταχθέντες κατὰ τοὺς Θηβαίους ̓αθηναῖοι βιασθέντες                     ἐτράπησαν, οἱ δὲ λοιποὶ τοὺς ἄλλους Βοιωτοὺς τρεψάμενοι καὶ συχνοὺς                     ἀνελόντες ἐφ΄ ἱκανὸν τόπον ἐδίωξαν. οἱ                     δὲ Θηβαῖοι, διαφέροντες ταῖς τῶν σωμάτων ῥώμαισ, ἐπέστρεψαν ἀπὸ                     τοῦ διωγμοῦ, καὶ τοῖς διώκουσι τῶν ̓αθηναίων ἐπιπεσόντες φυγεῖν                     ἠνάγκασαν· ἐπιφανεῖ δὲ μάχῃ νικήσαντες μεγάλην ἀπηνέγκαντο δόξαν                     πρὸς ἀνδρείαν. τῶν δ΄ ̓αθηναίων οἱ μὲν                     εἰς ̓ωρωπόν, οἱ δὲ εἰς τὸ Δήλιον κατέφυγον, τινὲς δὲ πρὸς τὴν                     θάλατταν διέτειναν πρὸς τὰς ἰδίας ναῦσ, ἄλλοι δὲ κατ΄ ἄλλους ὡς                     ἔτυχε τόπους διεσπάρησαν. ἐπιγενομένης δὲ τῆς νυκτὸς ἔπεσον τῶν μὲν                     Βοιωτῶν οὐ πλείους τῶν πεντακοσίων, τῶν δ΄ ̓αθηναίων πολλαπλάσιοι                     τούτων. εἰ μὲν οὖν ἡ νὺξ μὴ προκατέλαβεν, οἱ πλεῖστοι τῶν                     ̓αθηναίων ἂν ἐτελεύτησαν· αὕτη γὰρ μεσολαβήσασα τὰς τῶν διωκόντων                     ὁρμὰς διέσωσε τοὺς φεύγοντασ. ὅμως δὲ                     τοσοῦτο πλῆθος τῶν ἀναιρεθέντων ἦν, ὥστε τοὺς Θηβαίους ἐκ τῆς τῶν                     λαφύρων τιμῆς τήν τε στοὰν τὴν μεγάλην ἐν ἀγορᾷ κατασκευάσαι καὶ                     χαλκοῖς ἀνδριᾶσι κοσμῆσαι, τοὺς δὲ ναοὺς καὶ τὰς κατὰ τὴν ἀγορὰν                     στοὰς τοῖς ὅπλοις τοῖς ἐκ τῶν σκύλων προσηλωθεῖσι καταχαλκῶσαι· τήν                     τε τῶν Δηλίων πανήγυριν ἀπὸ τούτων τῶν χρημάτων ἐνεστήσαντο ποιεῖν.                         μετὰ δὲ τὴν μάχην οἱ μὲν Βοιωτοὶ                     τῷ Δηλίῳ προσβολὰς ποιησάμενοι κατὰ κράτος εἷλον τὸ χωρίον· τῶν                     δὲ φρουρούντων τὸ Δήλιον οἱ πλείους μὲν μαχόμενοι γενναίως ἀπέθανον,                     διακόσιοι δὲ ἥλωσαν· οἱ δὲ λοιποὶ κατέφυγον εἰς τὰς ναῦσ, καὶ                     διεκομίσθησαν μετὰ τῶν ἄλλων εἰς τὴν ̓αττικήν. ̓αθηναῖοι μὲν οὖν                     ἐπιβουλεύσαντες τοῖς Βοιωτοῖς τοιαύτῃ συμφορᾷ περιέπεσον. κατὰ δὲ τὴν                     ̓ασίαν Ξέρξης ὁ βασιλεὺς ἐτελεύτησεν ἄρξας ἐνιαυτόν, ὡς δ΄ ἔνιοι                     γράφουσι, μῆνας δύο· τὴν δὲ βασιλείαν διαδεξάμενος ὁ ἀδελφὸς                     Σογδιανὸς ἦρξε μῆνας ἑπτά. τοῦτον δ΄ ἀνελὼν Δαρεῖος ἐβασίλευσεν                     ἔτη δεκαεννέα. τῶν δὲ συγγραφέων                     ̓αντίοχος ὁ Συρακόσιος τὴν τῶν Σικελικῶν ἱστορίαν εἰς τοῦτον τὸν                     ἐνιαυτὸν κατέστρεψεν, ἀρξάμενος ἀπὸ Κωκάλου τοῦ Σικανῶν βασιλέωσ,                     ἐν βίβλοις ἐννέα. ἐπ΄ ἄρχοντος δ΄                     ̓αθήνησιν ̓αμεινίου ̔ρωμαῖοι μὲν κατέστησαν ὑπάτους Γάιον Παπίριον                     καὶ Λεύκιον ̓ιούνιον. ἐπὶ δὲ τούτων Σκιωναῖοι μὲν καταφρονήσαντες                     τῶν ̓αθηναίων διὰ τὴν περὶ τὸ Δήλιον ἧτταν, ἀπέστησαν πρὸς τοὺς                     Λακεδαιμονίους καὶ τὴν πόλιν παρέδωκαν Βρασίδᾳ τῷ στρατηγοῦντι τῶν                     ἐπὶ Θρᾴκης Λακεδαιμονίων. ἐν δὲ τῇ                     Λέσβῳ μετὰ τὴν ἅλωσιν τῆς Μυτιλήνης ὑπ΄ ̓αθηναίων οἱ πεφευγότες                     ἐκ τῆς ἁλώσεως πολλοὶ τὸν ἀριθμὸν ὄντες καὶ πάλαι μὲν ἐπεχείρουν                     κατελθεῖν εἰς τὴν Λέσβον, τότε δὲ συστραφέντες ̓́αντανδρον κατέλαβον,                     κἀκεῖθεν ὁρμώμενοι διεπολέμουν τοῖς κατέχουσι τὴν Μυτιλήνην                     ̓αθηναίοισ. ἐφ΄ οἷς παροξυνθεὶς ὁ δῆμος                     τῶν ̓αθηναίων ἐξέπεμψε στρατηγοὺς μετὰ δυνάμεως ἐπ΄ αὐτοὺς                     ̓αριστείδην καὶ Σύμμαχον. οὗτοι δὲ καταπλεύσαντες εἰς τὴν Λέσβον                     καὶ προσβολὰς ποιησάμενοι συνεχεῖς εἷλον τὴν ̓́αντανδρον, καὶ τῶν                     φυγάδων τοὺς μὲν ἀπέκτειναν, τοὺς δ΄ ἐκ τῆς πόλεως ἐξέβαλον, αὐτοὶ                     δὲ φρουρὰν ἀπολιπόντες τὴν φυλάξουσαν τὸ χωρίον ἀπέπλευσαν ἐκ τῆς                     Λέσβου. μετὰ δὲ ταῦτα Λάμαχος ὁ                     στρατηγὸς ἔχων δέκα τριήρεις ἔπλευσεν εἰς τὸν Πόντον, καὶ                     καθορμισθεὶς εἰς ̔ηράκλειαν περὶ τὸν ποταμὸν τὸν ὀνομαζόμενον Κάλητα                     πάσας τὰς ναῦς ἀπέβαλε· μεγάλων γὰρ ὄμβρων καταρραγέντων, καὶ τοῦ                     ποταμοῦ βίαιον τὴν καταφορὰν τοῦ ῥεύματος ποιησαμένου, τὰ σκάφη κατά                     τινας τραχεῖς τόπους προσπεσόντα τῇ γῇ διεφθάρη. ̓αθηναῖοι δὲ πρὸς                     Λακεδαιμονίους σπονδὰς ἐνιαυσίους ἐποιήσαντο κατὰ ταύτας τὰς                     ὁμολογίασ, ὥστ΄ ἔχειν ἑκατέρους ὧν τότε κύριοι καθειστήκεσαν.                     συνιόντες δὲ πολλάκις εἰς λόγους ᾤοντο δεῖν καταλῦσαι τὸν πόλεμον                     καὶ εἰς τέλος παύσασθαι τῆς πρὸς ἀλλήλους φιλοτιμίασ· Λακεδαιμόνιοι                     δὲ ἔσπευδον ἀπολαβεῖν τοὺς ἐν τῇ Σφακτηρίᾳ γενομένους                     αἰχμαλώτουσ. τῶν δὲ σπονδῶν τὸν                     εἰρημένον τρόπον συντελεσθεισῶν, περὶ μὲν τῶν ἄλλων αὐτοῖς                     ὁμολογούμενα πάντα ὑπῆρξε, περὶ δὲ τῆς Σκιώνης ἠμφισβήτουν                     ἀμφότεροι. γενομένης δὲ μεγάλης φιλοτιμίας τὰς σπονδὰς κατελύσαντο,                     περὶ δὲ τῆς Σκιώνης διεπολέμουν πρὸς ἀλλήλουσ. κατὰ δὲ τοῦτον τὸν χρόνον καὶ Μένδη πόλις πρὸς                     τοὺς Λακεδαιμονίους ἀπέστη καὶ τὴν φιλοτιμίαν τὴν ὑπὲρ τῆς Σκιώνης                     ἰσχυροτέραν ἐποίησε. διὸ καὶ Βρασίδας μὲν ἐκ τῆς Μένδης καὶ τῆς                     Σκιώνης ἀποκομίσας τέκνα καὶ γυναῖκας καὶ τἄλλα τὰ χρησιμώτατα                     φρουραῖς ἀξιολόγοις ἠσφαλίσατο τὰς πόλεισ, ̓αθηναῖοι δὲ παροξυνθέντες ἐπὶ τοῖς γεγονόσιν                     ἐψηφίσαντο πάντας τοὺς Σκιωναίουσ, ὅταν ἁλῶσιν, ἡβηδὸν ἀποσφάξαι,                     καὶ δύναμιν ἐξέπεμψαν ἐπ΄ αὐτοὺς ναυτικὴν τριήρων πεντήκοντα· τούτων                     δὲ τὴν στρατηγίαν εἶχε Νικίας καὶ Νικόστρατοσ. οὗτοι δὲ πλεύσαντες ἐπὶ πρώτην τὴν Μένδην                     ἐκράτησαν τῆς πόλεως προδόντων τινῶν αὐτήν· τὴν δὲ Σκιώνην                     περιετείχισαν, καὶ προσκαθήμενοι τῇ πολιορκίᾳ συνεχεῖς προσβολὰς                     ἐποιοῦντο. οἱ δ΄ ἐν τῇ Σκιώνῃ                     φρουροί, πολλοὶ μὲν τὸν ἀριθμὸν ὄντεσ, εὐπορίαν δ΄ ἔχοντες βελῶν                     καὶ σίτου καὶ τῆς ἄλλης παρασκευῆσ, ῥᾳδίως ἠμύνοντο τοὺς                     ̓αθηναίουσ, καὶ στάσιν ὑπερδέξιον ἔχοντες πολλοὺς κατετίτρωσκον.                     ταῦτα μὲν οὖν ἐπράχθη κατὰ τοῦτον τὸν ἐνιαυτόν. μετὰ δὲ ταῦτα ̓αθήνησι μὲν ἦρχεν ̓αλκαῖοσ, ἐν                     ̔ρώμῃ δὲ ὑπῆρχον ὕπατοι ̓οπίτερος Λουκρήτιος καὶ Λεύκιος                     Σέργιος Φιδηνιάτησ. ἐπὶ δὲ τούτων ̓αθηναῖοι τοῖς Δηλίοις                     ἐγκαλοῦντες ὅτι λάθρᾳ πρὸς Λακεδαιμονίους συντίθενται συμμαχίαν,                     ἐξέβαλον αὐτοὺς ἐκ τῆς νήσου καὶ τὴν πόλιν αὐτοὶ κατέσχον. τοῖς δ΄                     ἐκπεσοῦσι Δηλίοις Φαρνιάκης ὁ σατράπης ἔδωκεν οἰκεῖν πόλιν                     ̓αδραμύτιον. οἱ δ΄ ̓αθηναῖοι                     προχειρισάμενοι στρατηγὸν Κλέωνα τὸν δημαγωγόν, καὶ δόντες ἀξιόλογον                     δύναμιν πεζήν, ἐξέπεμψαν εἰς τοὺς ἐπὶ Θρᾴκης τόπουσ. οὗτος δὲ                     πλεύσας εἰς Σκιώνην, κἀκεῖθεν προσλαβόμενος στρατιώτας ἐκ τῶν                     πολιορκούντων τὴν πόλιν, ἀπέπλευσε καὶ κατῆρεν εἰς Τορώνην· ἐγίνωσκε                     γὰρ τὸν μὲν Βρασίδαν ἐκ τούτων τῶν τόπων ἀπεληλυθότα, πρὸς δὲ τῇ                     Τορώνῃ τοὺς ἀπολελειμμένους στρατιώτας οὐκ ὄντας ἀξιομάχουσ.                         πλησίον δὲ τῆς Τορώνης                     καταστρατοπεδεύσας καὶ πολιορκήσας ἅμα κατὰ γῆν καὶ κατὰ θάλατταν,                     εἷλε κατὰ κράτος τὴν πόλιν, καὶ τοὺς μὲν παῖδας καὶ τὰς γυναῖκας                     ἠνδραποδίσατο, αὐτοὺς δὲ καὶ τοὺς τὴν πόλιν φρουροῦντας αἰχμαλώτους                     λαβών, σήσας ἀπέστειλεν εἰς τὰς ̓αθήνασ· τῆς δὲ πόλεως ἀπολιπὼν                     τὴν ἱκανὴν φρουρὰν ἐξέπλευσε μετὰ τῆς δυνάμεωσ, καὶ κατῆρε τῆς                     Θρᾴκης ἐπὶ Στρυμόνα ποταμόν. καταστρατοπεδεύσας δὲ πλησίον πόλεως                     ̓ηιόνοσ, ἀπεχούσης ἀπὸ τῆς ̓αμφιπόλεως σταδίους ὡς τριάκοντα,                     προσβολὰς ἐποιεῖτο τῷ πολίσματι. πυθόμενος δὲ τὸν Βρασίδαν μετὰ                     δυνάμεως διατρίβειν περὶ πόλιν ̓αμφίπολιν, ἀνέζευξεν ἐπ΄ αὐτόν. ὁ                     δὲ Βρασίδας ὡς ἤκουσε προσιόντας τοὺς πολεμίουσ, ἐκτάξας τὴν                     δύναμιν ἀπήντα τοῖς ̓αθηναίοισ· γενομένης δὲ παρατάξεως μεγάλησ, καὶ                     τῶν στρατοπέδων ἀγωνισαμένων ἀμφοτέρων λαμπρῶσ, τὸ μὲν πρῶτον                     ἰσόρροπος ἦν ἡ μάχη, μετὰ δὲ ταῦτα παρ΄ ἑκατέροις τῶν ἡγεμόνων                     φιλοτιμουμένων δι΄ ἑαυτῶν κρῖναι τὴν μάχην, συνέβη πολλοὺς τῶν                     ἀξιολόγων ἀνδρῶν ἀναιρεθῆναι, τῶν στρατηγῶν αὑτοὺς καταστησάντων εἰς                     τὴν μάχην καὶ ὑπὲρ τῆς νίκης ἀνυπέρβλητον φιλοτιμίαν εἰσενεγκαμένων.                         ὁ μὲν οὖν Βρασίδας ἀριστεύσας καὶ                     πλείστους ἀνελὼν ἡρωικῶς κατέστρεψε τὸν βίον· ὁμοίως δὲ καὶ τοῦ                     Κλέωνος ἐν τῇ μάχῃ πεσόντοσ, ἀμφότεραι μὲν αἱ δυνάμεις διὰ τὴν                     ἀναρχίαν ἐταράχθησαν, τὸ τέλος δ΄ ἐνίκησαν οἱ Λακεδαιμόνιοι καὶ                     τρόπαιον ἔστησαν. οἱ δ΄ ̓αθηναῖοι τοὺς νεκροὺς ὑποσπόνδουσ,                     ἀνελόμενοι καὶ θάψαντες ἀπέπλευσαν εἰς τὰς ̓αθήνασ. εἰς δὲ τὴν Λακεδαίμονα παραγενομένων τινῶν ἐκ τῆς                     μάχης καὶ τὴν Βρασίδου νίκην ἅμα καὶ τελευτὴν ἀπαγγειλάντων, ἡ                     μήτηρ τοῦ Βρασίδου πυνθανομένη περὶ τῶν πραχθέντων κατὰ τὴν μάχην                     ἐπηρώτησε, ποῖός τις γέγονεν ἐν τῇ παρατάξει Βρασίδασ· τῶν δ΄                     ἀποκριναμένων ὅτι πάντων Λακεδαιμονίων ἄριστοσ, εἶπεν ἡ μήτηρ τοῦ                     τετελευτηκότος ὅτι Βρασίδας ὁ υἱὸς αὐτῆς ἦν ἀγαθὸς ἀνήρ, πολλῶν                     μέντοι γε ἑτέρων καταδεέστεροσ. τῶν δὲ                     λόγων τούτων διαδοθέντων κατὰ τὴν πόλιν οἱ ἔφοροι δημοσίᾳ τὴν                     γυναῖκα ἐτίμησαν, ὅτι προέκρινε τὸν τῆς πατρίδος ἔπαινον τῆς τοῦ                     τέκνου δόξησ. μετὰ δὲ τὴν εἰρημένην                     μάχην ἔδοξαν οἱ ̓αθηναῖοι τοῖς Λακεδαιμονίοις συνθέσθαι σπονδὰς                     πεντηκονταετεῖς ἐπὶ τοῖσδε· τοὺς μὲν αἰχμαλώτους παρ΄ ἀμφοτέροις                     ἀπολυθῆναι, τὰς δὲ πόλεις ἀποδοῦναι τὰς κατὰ πόλεμον ληφθείσασ.                         ὁ μὲν οὖν Πελοποννησιακὸς πόλεμοσ,                     διαμείνας μέχρι τῶν ὑποκειμένων καιρῶν ἔτη δέκα, τὸν εἰρημένον                     τρόπον κατελύθη. ἐπ΄ ἄρχοντος δ΄                     ̓αθήνησιν ̓αριστίωνος ̔ρωμαῖοι κατέστησαν ὑπάτους Τίτον Κοί̈ντιον                     καὶ Αὖλον Κορνήλιον Κόσσον. ἐπὶ δὲ τούτων ἄρτι τοῦ πολέμου τοῦ                     Πελοποννησιακοῦ καταλελυμένου πάλιν ταραχαὶ καὶ κινήσεις πολεμικαὶ                     συνέβησαν κατὰ τὴν ̔ελλάδα διὰ τοιαύτας τινὰς αἰτίασ. ̓αθηναῖοι καὶ Λακεδαιμόνιοι κοινῇ μετὰ τῶν                     συμμάχων πεποιημένοι σπονδὰς καὶ διαλύσεισ, χωρὶς τῶν συμμαχίδων πόλεων                     συνέθεντο συμμαχίαν. τοῦτο δὲ πράξαντες εἰς ὑπόνοιαν ἦλθον ὡς ἐπὶ                     καταδουλώσει τῶν ἄλλων ̔ελλήνων ἰδίᾳ πεποιημένοι συμμαχίαν.                         διόπερ αἱ μέγισται τῶν πόλεων                     διεπρεσβεύοντο πρὸς ἀλλήλας καὶ συνδιελέγοντο περὶ ὁμονοίας καὶ                     συμμαχίας κατὰ τῶν ̓αθηναίων καὶ Λακεδαιμονίων. ἦσαν δὲ προεστῶσαι                     πόλεις ταύτης αἱ δυνατώταται τέτταρεσ, ̓́αργοσ, Θῆβαι, Κόρινθοσ,                     ̓͂ηλισ. εὐλόγως δ΄ ὑπωπτεύθησαν αἱ                     πόλεις συμφρονεῖν κατὰ τῆς ̔ελλάδος διὰ τὸ προσγεγράφθαι ταῖς κοιναῖς                     συνθήκαισ· ἐξεῖναι ̓αθηναίοις καὶ Λακεδαιμονίοισ, ὅπερ ἂν δοκῇ                     ταύταις ταῖς πόλεσι, προσγράφειν ταῖς συνθήκαις καὶ ἀφαιρεῖν ἀπὸ τῶν                     συνθηκῶν. χωρὶς δὲ τούτων ̓αθηναῖοι μὲν διὰ ψηφίσματος ἔδωκαν δέκα                     ἀνδράσιν ἐξουσίαν ἔχειν βουλεύεσθαι περὶ τῶν τῇ πόλει συμφερόντων·                     τὸ παραπλήσιον δὲ καὶ τῶν Λακεδαιμονίων πεποιηκότων φανερὰν συνέβη                     γενέσθαι τῶν δύο πόλεων τὴν πλεονεξίαν. πολλῶν δὲ πόλεων ὑπακουουσῶν πρὸς τὴν κοινὴν ἐλευθερίαν, καὶ τῶν                     μὲν ̓αθηναίων καταφρονουμένων διὰ τὴν περὶ τὸ Δήλιον συμφοράν, τῶν                     δὲ Λακεδαιμονίων τεταπεινωμένων τῇ δόξῃ διὰ τὴν ἅλωσιν τῶν ἐν τῇ                     Σφακτηρίᾳ νήσῳ, πολλαὶ πόλεις συνίσταντο, καὶ προῆγον τὴν τῶν                     ̓αργείων πόλιν ἐπὶ τὴν ἡγεμονίαν. εἶ́χε γὰρ ἡ πόλις αὕτη μέγα ἀξίωμα διὰ τὰς παλαιὰς πράξεισ· πρὸ                     γὰρ τῆς ̔ηρακλειδῶν κατηλύσεως ἐκ τῆς ̓αργείας ὑπῆρξαν σχεδὸν                     ἅπαντες οἱ μέγιστοι τῶν βασιλέων· πρὸς δὲ τούτοις πολὺν χρόνον                     εἰρήνην ἔχουσα προσόδους μεγίστας ἐλάμβανε, καὶ πλῆθος οὐ μόνον                     χρημάτων εἶχεν, ἀλλὰ καὶ ἀνδρῶν. οἱ δ΄                     ̓αργεῖοι νομίζοντες αὑτοῖς συγχωρηθήσεσθαι τὴν ὅλην ἡγεμονίαν,                     ἐπέλεξαν τῶν πολιτῶν χιλίους τοὺς νεωτέρους καὶ μάλιστα τοῖς τε                     σώμασιν ἰσχύοντας καὶ ταῖς οὐσίαισ· ἀπολύσαντες δὲ αὐτοὺς καὶ τῆς                     ἄλλης λειτουργίας καὶ τροφὰς δημοσίας χορηγοῦντες προσέταξαν                     γυμνάζεσθαι συνεχεῖς μελέτασ. οὗτοι μὲν οὖν διὰ τὴν χορηγίαν καὶ                     τὴν συνεχῆ μελέτην ταχὺ τῶν πολεμικῶν ἔργων ἀθληταὶ κατεστάθησαν.                         Λακεδαιμόνιοι δὲ ὁρῶντες ἐπ΄ αὐτοὺς συνισταμένην τὴν Πελοπόννησον                     καὶ προορώμενοι τὸ μέγεθος τοῦ πολέμου, τὰ κατὰ τὴν ἡγεμονίαν ὡς                     ἦν δυνατὸν ἠσφαλίζοντο. καὶ πρῶτον μὲν τοὺς μετὰ Βρασίδα κατὰ τὴν                     Θρᾴκην ἐστρατευμένους Εἵλωτας ὄντας χιλίους ἠλευθέρωσαν, μετὰ δὲ                     ταῦτα τοὺς ἐν τῇ Σφακτηρίᾳ νήσῳ ληφθέντας αἰχμαλώτους Σπαρτιάτας                     ἀτιμίᾳ περιβεβληκότεσ, ὡς τὴν Σπάρτην ἀδοξοτέραν πεποιηκότασ,                     ἀπέλυσαν τῆς ἀτιμίασ. ἀκολούθως δὲ                     τούτοις τοῖς κατὰ τὸν πόλεμον ἐπαίνοις καὶ τιμαῖς προετρέποντο τὰς                     προγεγενημένας ἀνδραγαθίας ἐν τοῖς μέλλουσιν ἀγῶσιν ὑπερβάλλεσθαι·                     τοῖς τε συμμάχοις ἐπιεικέστερον προσεφέροντο, καὶ ταῖς φιλανθρωπίαις                     τοὺς ἀλλοτριωτάτους αὐτῶν ἐθεράπευον. ̓αθηναῖοι δὲ τοὐναντίον τῷ φόβῳ βουλόμενοι καταπλήξασθαι τοὺς ἐν                     ὑποψίᾳ ἀποστάσεως ὄντασ, παράδειγμα πᾶσιν ἀνέδειξαν τὴν ἐκ τῶν                     Σκιωναίων τιμωρίαν· ἐκπολιορκήσαντες γὰρ αὐτοὺς καὶ πάντας ἡβηδὸν                     κατασφάξαντεσ, παῖδας μὲν καὶ γυναῖκας ἐξηνδραποδίσαντο,τὴν δὲ νῆσον                     οἰκεῖν παρέδοσαν τοῖς Πλαταιεῦσιν, ἐκπεπτωκόσι δι΄ ἐκείνους ἐκ τῆς                     πατρίδοσ. περὶ                     δὲ τοὺς αὐτοὺς χρόνους κατὰ τὴν ̓ιταλίαν Καμπανοὶ μεγάλῃ δυνάμει                     στρατεύσαντες ἐπὶ Κύμην ἐνίκησαν μάχῃ τοὺς Κυμαίους καὶ τοὺς                     πλείους τῶν ἀντιταχθέντων κατέκοψαν. προσκαθεζόμενοι δὲ τῇ πολιορκίᾳ                     καὶ πλείους προσβολὰς ποιησάμενοι κατὰ κράτος εἷλον τὴν πόλιν.                     διαρπάσαντες δ΄ αὐτὴν καὶ τοὺς καταληφθέντας ἐξανδραποδισάμενοι τοὺς                     ἱκανοὺς οἰκήτορας ἐξ αὑτῶν ἀπέδειξαν. ἐπ΄                     ἄρχοντος δ΄ ̓αθήνησιν ̓αστυφίλου ̔ρωμαῖοι κατέστησαν ὑπάτους                     Λεύκιον Κοί̈ντιον καὶ Αὖλον Σεμπρώνιον, ̓ηλεῖοι δ΄ ἤγαγον                     ̓ολυμπιάδα ἐνενηκοστήν, καθ΄ ἣν ἐνίκα στάδιον ̔υπέρβιος Συρακόσιοσ.                     ἐπὶ δὲ τούτων ̓αθηναῖοι μὲν κατά τινα χρησμὸν Δηλίοις ἀπέδοσαν τὴν                     νῆσον, καὶ κατῆλθον εἰς τὴν πατρίδα οἱ τὸ ̓αδραμύτιον οἰκοῦντες                     Δήλιοι. τῶν δὲ ̓αθηναίων οὐκ ἀποδόντων                     Λακεδαιμονίοις τὴν Πύλον, πάλιν αἱ πόλεις αὗται πρὸς ἀλλήλας                     διεφέροντο καὶ πολεμικῶς εἶχον. ἃ δὴ πυθόμενος ὁ δῆμος τῶν                     ̓αργείων ἔπεισε τοὺς ̓αθηναίους φιλίαν συνθέσθαι πρὸς τοὺς                     ̓αργείουσ. αὐξομένης δὲ τῆς διαφορᾶσ,                     οἱ μὲν Λακεδαιμόνιοι τοὺς Κορινθίους ἔπεισαν ἐγκαταλιπεῖν τὴν                     κοινὴν σύνοδον καὶ συμμαχεῖν τοῖς Λακεδαιμονίοισ. τοιαύτης δὲ ταραχῆς                     γενομένης καὶ ἀναρχίας οὔσησ, τὰ κατὰ τὴν Πελοπόννησον ἐν τούτοις                     ἦν. ἐν δὲ τοῖς ἐκτὸς τόποις Αἰνιᾶνες                     καὶ Δόλοπες καὶ Μηλιεῖς συμφρονήσαντες δυνάμεσιν ἀξιολόγοις                     ἐστράτευσαν ἐπὶ τὴν ̔ηράκλειαν τὴν ἐν Τραχῖνι. ἀντιταχθέντων δὲ                     τῶν ̔ηρακλεωτῶν, καὶ μάχης γενομένης ἰσχυρᾶσ, ἡττήθησαν οἱ τὴν                     ̔ηράκλειαν κατοικοῦντεσ. πολλοὺς δ΄ ἀποβαλόντες στρατιώτασ, καὶ                     συμφυγόντες ἐντὸς τῶν τειχῶν, μετεπέμψαντο βοήθειαν παρὰ τῶν Βοιωτῶν.                     ἀποστειλάντων δ΄ αὐτοῖς τῶν Θηβαίων χιλίους ὁπλίτας ἐπιλέκτουσ, μετ΄                     αὐτῶν ἠμύνοντο τοὺς ἐπεστρατευκότασ. ἅμα δὲ τούτοις πραττομένοις ̓ολύνθιοι μὲν στρατεύσαντες ἐπὶ πόλιν                     Μηκύβερναν, φρουρουμένην ὑπ΄ ̓αθηναίων, τὴν μὲν φρουρὰν ἐξέβαλον,                     αὐτοὶ δὲ τὴν πόλιν κατέσχον. ἐπ΄ ἄρχοντος δ΄                     ̓αθήνησιν ̓αρχίου ̔ρωμαῖοι κατέστησαν ὑπάτους Λεύκιον Παπίριον                     Μουγιλανὸν καὶ Γάιον Σερουίλιον Στροῦκτον. ἐπὶ δὲ τούτων ̓αργεῖοι                     μὲν ἐγκαλέσαντες τοῖς Λακεδαιμονίοις ὅτι τὰ θύματα οὐκ ἀπέδοσαν                     τῷ ̓απόλλωνι τῷ Πυθαεῖ, πόλεμον αὐτοῖς κατήγγειλαν· καθ΄ ὃν δὴ                     χρόνον ̓αλκιβιάδης ὁ στρατηγὸς τῶν ̓αθηναίων ἐνέβαλεν εἰς τὴν                     ̓αργείαν ἔχων δύναμιν. τούτους δὲ οἱ                     ̓αργεῖοι παραλαβόντες ἐστράτευσαν ἐπὶ Τροιζῆνα, πόλιν σύμμαχον                     Λακεδαιμονίων, καὶ τὴν μὲν χώραν λεηλατήσαντεσ, τὰς δὲ ἐπαύλεις                     ἐμπρήσαντεσ, ἀπηλλάγησαν εἰς τὴν οἰκείαν. οἱ δὲ Λακεδαιμόνιοι                     παροξυνθέντες ἐπὶ τοῖς εἰς τοὺς Τροιζηνίους παρανομήμασιν ἔγνωσαν                     διαπολεμεῖν πρὸς ̓αργείουσ· διὸ καὶ δύναμιν ἀθροίσαντες ἐπέστησαν                     ἡγεμόνα ̓͂αγιν τὸν βασιλέα. οὗτος δὲ                     μετὰ τῆς δυνάμεως ἐστράτευσεν ἐπὶ τοὺς ̓αργείουσ, καὶ τὴν μὲν                     χώραν ἐδῄωσε, πλησίον δὲ τῆς πόλεως ἀγαγὼν τὴν δύναμιν προεκαλεῖτο                     τοὺς πολεμίους εἰς μάχην. οἱ δ΄                     ̓αργεῖοι προσλαβόμενοι στρατιώτας παρὰ μὲν ̓ηλείων τρισχιλίουσ, παρὰ                     δὲ Μαντινέων οὐ πολὺ λειπομένους τούτων, προῆγον ἐκ τῆς πόλεως τὸ                     στρατόπεδον. μελλούσης δὲ παρατάξεως γίνεσθαι, οἱ στρατηγοὶ παρ΄                     ἀμφοτέροις διαπρεσβευσάμενοι τετραμηνιαίους ἀνοχὰς συνέθεντο. ἐπανελθόντων δὲ τῶν στρατοπέδων ἀπράκτων εἰς                     τὴν οἰκείαν, δι΄ ὀργῆς εἶχον αἱ πόλεις ἀμφότεραι τοὺς συνθεμένους                     τὰς σπονδὰς στρατηγούσ. διόπερ οἱ μὲν ̓αργεῖοι τοῖς λίθοις βάλλοντες                     τοὺς ἡγεμόνας ἀποκτείνειν ἐπεχείρησαν, καὶ μόγις μεταξὺ πολλῆς                     δεήσεως τὸ ζῆν συνεχώρησαν, τὴν δ΄ οὐσίαν αὐτῶν δημεύσαντες                     κατέσκαψαν τὰς οἰκίασ. οἱ δὲ                     Λακεδαιμόνιοι τὸν ̓͂αγιν ἐπεβάλοντο μὲν κολάζειν, ἐπαγγειλαμένου δ΄                     αὐτοῦ διὰ τῶν καλῶν ἔργων διορθώσασθαι τὴν ἁμαρτίαν, μόγις                     συνεχώρησαν, εἰς δὲ τὸν λοιπὸν χρόνον ἑλόμενοι δέκα ἄνδρας τοὺς                     συνετωτάτουσ, παρακατέστησαν συμβούλους καὶ προσέταξαν μηδὲν ἄνευ τῆς                     τούτων γνώμης πράττειν. μετὰ δὲ ταῦτα ̓αθηναίων ἀποστειλάντων κατὰ θάλατταν                     εἰς ̓́αργος ὁπλίτας μὲν χιλίους ἐπιλέκτουσ, ἱππεῖς δὲ διακοσίουσ,                     ὧν ἐστρατήγουν Λάχης καὶ Νικόστρατοσ· συνῆν δὲ τούτοις καὶ                     ̓αλκιβιάδης ἰδιώτης ὢν διὰ τὴν φιλίαν τὴν πρὸς ̓ηλείους καὶ                     Μαντινεῖσ· συνεδρευσάντων δὲ πάντων, ἔδοξε τὰς μὲν σπονδὰς ἐᾶν                     χαίρειν, πρὸς δὲ τὸν πόλεμον ὁρμῆσαι. διὸ καὶ τοὺς ἰδίους ἕκαστος στρατηγὸς παρώρμησε πρὸς τὸν ἀγῶνα,                     καὶ πάντων προθύμως ὑπακουσάντων, ἐκτὸς τῆς πόλεως κατεστρατοπέδευσαν.                     ἔδοξεν οὖν αὐτοῖς πάντων πρῶτον στρατεύειν ἐπ΄ ̓ορχομενὸν τῆς                     ̓αρκαδίασ. διὸ καὶ παρελθόντες εἰς ̓αρκαδίαν, προσκαθεζόμενοι τῇ                     πόλει καθ΄ ἡμέραν ἐποιοῦντο προσβολὰς τοῖς τείχεσι. χειρωσάμενοι δὲ τὴν πόλιν κατεστρατοπέδευσαν πλησίον                     Τεγέασ, κεκρικότες καὶ ταύτην πολιορκῆσαι. τῶν δὲ Τεγεατῶν ἀξιούντων                     τοὺς Λακεδαιμονίους βοηθῆσαι κατὰ τάχοσ, οἱ Σπαρτιᾶται παραλαβόντες                     τοὺς ἰδίους πάντας καὶ τοὺς συμμάχους ἧκον ἐπὶ τὴν Μαντίνειαν,                     νομίζοντες ταύτης πολεμουμένης ἀρθήσεσθαι τὴν τῆς Τεγέας πολιορκίαν.                         οἱ δὲ Μαντινεῖς τοὺς συμμάχους                     παραλαβόντεσ, καὶ αὐτοὶ πανδημεὶ στρατεύσαντεσ, ἀντετάχθησαν τοῖς                     Λακεδαιμονίοισ. γενομένης δὲ μάχης ἰσχυρᾶσ, οἱ μὲν ἐπίλεκτοι τῶν                     ̓αργείων, χίλιοι τὸν ἀριθμὸν ὄντεσ, γεγυμνασμένοι δὲ καλῶς τὰ κατὰ                     τὸν πόλεμον, ἐτρέψαντο τοὺς ἀντιτεταγμένους πρῶτοι, καὶ διώκοντες                     πολὺν ἐποίουν φόνον. οἱ δὲ                     Λακεδαιμόνιοι τἄλλα μέρη τοῦ στρατεύματος τρεψάμενοι καὶ πολλοὺς                     ἀνελόντες ὑπέστρεψαν ἐπ΄ αὐτοὺς ἐκείνουσ, καὶ τῷ πλήθει                     κυκλώσαντες ἤλπιζον κατακόψειν ἅπαντασ. τῶν δὲ λογάδων τῷ μὲν πλήθει πολὺ λειπομένων, ταῖς δ΄ ἀνδραγαθίαις                     προεχόντων, ὁ μὲν βασιλεὺς τῶν Λακεδαιμονίων προαγωνιζόμενος                     ἐνεκαρτέρησε τοῖς δεινοῖσ, καὶ πάντας ἂν ἀνεῖλεν· ἔσπευδε γὰρ τοῖς                     πολίταις ἀποδοῦναι τὰς ἐπαγγελίασ, καὶ μέγα τι κατεργασάμενος                     διορθώσασθαι τὴν γεγενημένην ἀδοξίαν· οὐ μὴν εἰάθη γε τὴν προαίρεσιν                     ἐπιτελέσαι. Φάραξ γὰρ ὁ Σπαρτιάτησ, εἷς ὢν τῶν συμβούλων, ἀξίωμα                     δὲ μέγιστον ἔχων ἐν τῇ Σπάρτῃ, διεκελεύετο τοῖς λογάσι δοῦναι                     δίοδον, καὶ μὴ πρὸς ἀπεγνωκότας τὸ ζῆν διακινδυνεύοντας πεῖραν λαβεῖν                     ἀτυχούσης ἀρετῆσ. ὅθεν ἠναγκάσθη κατὰ                     τὴν ἀρτίως ῥηθεῖσαν ἐπιταγὴν δοῦναι διέξοδον κατὰ τὴν τοῦ Φάρακος                     γνώμην. οἱ μὲν οὖν χίλιοι τὸν εἰρημένον τρόπον ἀφεθέντες διελθεῖν                     διεσώθησαν, οἱ δὲ Λακεδαιμόνιοι μεγάλῃ μάχῃ νικήσαντες καὶ τρόπαιον                     στήσαντες ἀπῆλθον εἰς τὴν οἰκείαν. τοῦ δ΄                     ἐνιαυσίου χρόνου διεληλυθότος ̓αθήνησι μὲν ἦρχεν ̓αντιφῶν, ἐν                     ̔ρώμῃ δ΄ ἀντὶ τῶν ὑπάτων χιλίαρχοι τέτταρες κατεστάθησαν, Γάιος                     Φούριος καὶ Τίτος Κοί̈ντιοσ, ἔτι δὲ Μάρκος Ποστούμιος καὶ                     Αὖλος Κορνήλιοσ. ἐπὶ δὲ τούτων ̓αργεῖοι καὶ Λακεδαιμόνιοι                     διαπρεσβευσάμενοι πρὸς ἀλλήλους εἰρήνην ἐποιήσαντο καὶ συμμαχίαν                     συνέθεντο. διόπερ οἱ Μαντινεῖς                     ἀποβαλόντες τὴν ἀπὸ τῶν ̓αργείων βοήθειαν ἠναγκάσθησαν ὑποταγῆναι                     τοῖς Λακεδαιμονίοισ. περὶ δὲ τοὺς αὐτοὺς χρόνους ἐν τῇ πόλει τῶν                     ̓αργείων οἱ κατ΄ ἐκλογὴν κεκριμένοι τῶν πολιτῶν χίλιοι συνεφώνησαν,                     καὶ τὴν μὲν δημοκρατίαν ἔγνωσαν καταλύειν, ἀριστοκρατίαν δ΄ ἐξ αὑτῶν                     καθιστάναι. ἔχοντες δὲ πολλοὺς συνεργοὺς                     διὰ τὸ προέχειν τῶν πολιτῶν ταῖς οὐσίαις καὶ ταῖς ἀνδραγαθίαισ, τὸ                     μὲν πρῶτον συλλαβόντες τοὺς δημαγωγεῖν εἰωθότας ἀπέκτειναν, τοὺς δ΄                     ἄλλους καταπληξάμενοι κατέλυσαν τοὺς νόμους καὶ δι΄ ἑαυτῶν τὰ δημόσια                     διῴκουν. διακατασχόντες δὲ ταύτην τὴν πολιτείαν μῆνας ὀκτὼ                     κατελύθησαν, τοῦ δήμου συστάντος ἐπ΄ αὐτούσ· διὸ καὶ τούτων                     ἀναιρεθέντων ὁ δῆμος ἐκομίσατο τὴν δημοκρατίαν. ἐγένετο δὲ καὶ ἑτέρα κίνησις κατὰ τὴν ̔ελλάδα·                     καὶ Φωκεῖς γὰρ πρὸς Λοκροὺς διενεχθέντες παρατάξει ἐκρίθησαν διὰ                     τὴν οἰκείαν ἀνδρείαν· ἐνίκησαν γὰρ Φωκεῖς ἀνελόντες Λοκρῶν                     πλείους χιλίων. ̓αθηναῖοι δὲ Νικίου                     στρατηγοῦντος εἷλον δύο πόλεισ, Κύθηρα καὶ Νίσαιαν· τήν τε Μῆλον                     ἐκπολιορκήσαντες πάντας ἡβηδὸν ἀπέσφαξαν, παῖδας δὲ καὶ γυναῖκας                     ἐξηνδραποδίσαντο. καὶ τὰ μὲν κατὰ τοὺς ̔́ελληνας ἐν τούτοις ἦν. κατὰ                     δὲ τὴν ̓ιταλίαν Φιδηνᾶται μέν, παραγενομένων εἰς τὴν πόλιν αὐτῶν                     πρέσβεων ἐκ τῆς ̔ρώμησ, ἐπὶ μικραῖς αἰτίαις ἀνεῖλον τούτουσ.                         ἐφ΄ οἷς οἱ ̔ρωμαῖοι παροξυνθέντες                     ἐψηφίσαντο πολεμεῖν, καὶ προχειρισάμενοι δύναμιν ἀξιόλογον εἵλοντο                     δικτάτωρα ̓́ανιον Αἰμίλιον καὶ μετὰ τούτου κατὰ τὸ ἔθος Αὖλον                     Κορνήλιον ἵππαρχον. ὁ δ΄ Αἰμίλιος                     παρασκευασάμενος τὰ πρὸς τὸν πόλεμον, ἀνέζευξε μετὰ τῆς δυνάμεως ἐπὶ                     τοὺς Φιδηνάτασ. ἀντιταξαμένων δὲ τῶν Φιδηνατῶν ἐγένετο μάχη ἐπὶ                     πολὺν χρόνον ἰσχυρά, καὶ πολλῶν παρ΄ ἀμφοτέροις πεσόντων ἰσόρροπος ὁ                     ἀγὼν ἐγένετο. ἐπ΄ ἄρχοντος δ΄                     ̓αθήνησιν Εὐφήμου ἐν ̔ρώμῃ κατεστάθησαν ἀντὶ τῶν ὑπάτων                     χιλίαρχοι Λεύκιος Φούριοσ, Λεύκιος Κοί̈ντιοσ, Αὖλος Σεμπρώνιοσ.                     ἐπὶ δὲ τούτων Λακεδαιμόνιοι μετὰ τῶν συμμάχων στρατεύσαντες εἰς τὴν                     ̓αργείαν ̔υσιὰς χωρίον εἷλον, καὶ τοὺς ἐνοικοῦντας ἀποκτείναντες                     τὸ μὲν φρούριον κατέσκαψαν, αὐτοὶ δὲ πυθόμενοι τοὺς ̓αργείους                     ᾠκοδομηκέναι τὰ μακρὰ τείχη μέχρι τῆς θαλάττησ, ἐπελθόντες τὰ                     κατεσκευασμένα τείχη κατέσκαψαν, καὶ τὴν εἰς τὴν οἰκείαν ἐπάνοδον                     ἐποιήσαντο. ̓αθηναῖοι δ΄ ἑλόμενοι                     στρατηγὸν ̓αλκιβιάδην, καὶ δόντες αὐτῷ ναῦς εἴκοσι, προσέταξαν                     συγκατασκευάσαι τοῖς ̓αργείοις τὰ κατὰ τὴν πολιτείαν· ἔτι γὰρ ἦσαν                     ἐν ταραχαῖς διὰ τὸ πολλοὺς ὑπολελεῖφθαι τῶν τὴν ἀριστοκρατίαν                     αἱρουμένων. ὁ δ΄ οὖν ̓αλκιβιάδης                     καταντήσας εἰς τὴν τῶν ̓αργείων πόλιν, καὶ συνεδρεύσας μετὰ τῶν τὴν                     δημοκρατίαν προκρινόντων, ἐπέλεξε τῶν ̓αργείων τοὺς μάλιστα δοκοῦντας                     τὰ τῶν Λακεδαιμονίων αἱρεῖσθαι· μεταστησάμενος δὲ τούτους ἐκ τῆς                     πόλεωσ, καὶ συγκατασκευάσας βεβαίως τὴν δημοκρατίαν, ἀπέπλευσεν εἰς                     τὰς ̓αθήνασ. τούτου δὲ τοῦ ἔτους                     λήγοντος Λακεδαιμόνιοι μετὰ πολλῆς δυνάμεως ἐμβαλόντες εἰς τὴν                     ̓αργείαν, καὶ πολλὴν τῆς χώρας δῃώσαντεσ, τοὺς φυγάδας τῶν ̓αργείων                     κατῴκισαν εἰς ̓ορνεάσ· ἐπιτειχίσαντες δὲ τοῦτο τὸ χωρίον ἐπὶ τῆς                     ̓αργείασ, καὶ φρουροὺς τοὺς ἱκανοὺς ἀπολιπόντεσ, προσέταξαν                     κακοποιεῖν τοὺς ̓αργείουσ. ἀπελθόντων δὲ                     τῶν Λακεδαιμονίων ἐκ τῆς ̓αργείασ, ̓αθηναῖοι μὲν συμμαχίαν                     ἐξέπεμψαν τοῖς ̓αργείοις τριήρεις τετταράκοντα, ὁπλίτας δὲ χιλίους                     καὶ διακοσίουσ· οἱ δ΄ ̓αργεῖοι μετὰ τῶν ̓αθηναίων στρατεύσαντες ἐπὶ                     τὰς ̓ορνεὰς τήν τε πόλιν κατὰ κράτος εἷλον καὶ τῶν φρουρῶν καὶ                     φυγάδων οὓς μὲν ἀπέκτειναν, οὓς δ΄ ἐξέβαλον ἐκ τῶν ̓ορνεῶν. ταῦτα                     μὲν οὖν ἐπράχθη κατὰ τὸ πεντεκαιδέκατον ἔτος τοῦ Πελοποννησιακοῦ                     πολέμου. τῷ δ΄ ἑκκαιδεκάτῳ παρὰ μὲν                     ̓αθηναίοις ἦν ἄρχων ̓αρίμνηστοσ, ἐν ̔ρώμῃ δ΄ ἀντὶ τῶν ὑπάτων                     χιλίαρχοι κατεστάθησαν τέτταρεσ, Τίτος Κλαύδιος καὶ Σπόριος Ναύτιοσ,                     ἔτι δὲ Λούκιος Σέντιος καὶ Σέξτος ̓ιούλιοσ. ἐπὶ δὲ τούτων παρὰ                     μὲν ̓ηλείοις ἤχθη ̓ολυμπιὰς πρώτη πρὸς ταῖς ἐνενήκοντα, καθ΄ ἣν                     ἐνίκα στάδιον ̓εξαίνετος ̓ακραγαντῖνοσ. Βυζάντιοι δὲ καὶ Καλχηδόνιοι παραλαβόντες Θρᾷκας ἐστράτευσαν εἰς                     τὴν Βιθυνίαν πολλοῖς πλήθεσι, καὶ τήν τε χώραν ἐπόρθησαν καὶ πολλὰ                     τῶν μικρῶν πολισματίων ἐκπολιορκήσαντες ἐπετελέσαντο πράξεις ὠμότητι                     διαφερούσασ· πολλῶν γὰρ αἰχμαλώτων κρατήσαντες ἀνδρῶν τε καὶ γυναικῶν                     καὶ παίδων ἅπαντας ἀπέσφαξαν. περὶ δὲ τοὺς αὐτοὺς χρόνους κατὰ τὴν Σικελίαν                     ̓εγεσταῖοι πρὸς Σελινουντίους ἐπολέμησαν περὶ χώρας ἀμφισβητησίμου,                     ποταμοῦ τὴν χώραν τῶν διαφερομένων πόλεων ὁρίζοντοσ. Σελινούντιοι δὲ διαβάντες τὸ ῥεῖθρον τὸ μὲν πρῶτον                     τῆς παραποταμίας βίᾳ κατέσχον, μετὰ δὲ ταῦτα καὶ τῆς προσκειμένης                     χώρας πολλὴν ἀποτεμόμενοι κατεφρόνησαν τῶν ἠδικημένων. οἱ δ΄ ̓εγεσταῖοι παροξυνθέντες τὸ μὲν πρῶτον διὰ                     τῶν λόγων πείθειν ἐπεβάλοντο μὴ ἐπιβαίνειν τῆς ἀλλοτρίας γῆσ· ὡς                     δὲ οὐδεὶς αὐτοῖς προσεῖχεν, ἐστράτευσαν ἐπὶ τοὺς κατέχοντας τὴν                     χώραν, καὶ πάντας ἐκβαλόντες ἐκ τῶν ἀγρῶν αὐτοὶ τὴν χώραν                     κατέσχον. γενομένης δὲ διαφορᾶς μεγάλης                     ἀμφοτέραις ταῖς πόλεσι, στρατιώτας ἀθροίσαντες διὰ τῶν ὅπλων                     ἐποιοῦντο τὴν κρίσιν. διόπερ ἀμφοτέρων παραταξαμένων ἐγένετο μάχη                     καρτερά, καθ΄ ἣν Σελινούντιοι νικήσαντες ἀπέκτειναν τῶν ̓εγεσταίων                     οὐκ ὀλίγουσ. οἱ δ΄ ̓εγεσταῖοι                     ταπεινωθέντες καὶ καθ΄ ἑαυτοὺς οὐκ ὄντες ἀξιόμαχοι, τὸ μὲν πρῶτον                     ̓ακραγαντίνους καὶ Συρακοσίους ἔπειθον συμμαχῆσαι· ἀποτυχόντες δὲ                     τούτων ἐξέπεμψαν πρεσβευτὰς εἰς τὴν Καρχηδόνα, δεόμενοι βοηθῆσαι· οὐ                     προσεχόντων δ΄ αὐτῶν, ἐζήτουν τινὰ διαπόντιον συμμαχίαν· οἷς                     συνήργησε ταὐτόματον. Λεοντίνων γὰρ ὑπὸ Συρακοσίων ἐκ τῆς πόλεως                     μετῳκισμένων καὶ τὴν πόλιν καὶ τὴν χώραν ἀποβεβληκότων, οἱ φυγάδες                     αὐτῶν συστραφέντες ἔκριναν πάλιν τοὺς ̓αθηναίους προσλαβέσθαι                     συμμάχουσ, ὄντας συγγενεῖσ. περὶ δὲ                     τούτων κοινολογησάμενοι τοῖς ̓εγεσταίοις συνεφρόνησαν καὶ κοινῇ                     πρέσβεις ἐξέπεμψαν πρὸς ̓αθηναίουσ, ἀξιοῦντες μὲν βοηθῆσαι ταῖς                     πόλεσιν αὐτῶν ἀδικουμέναισ, ἐπαγγειλάμενοι δὲ συγκατασκευάσειν αὐτοῖς                     τὰ κατὰ τὴν Σικελίαν πράγματα. παραγενομένων οὖν εἰς τὰς ̓αθήνας τῶν πρέσβεων, καὶ τῶν μὲν                     Λεοντίνων τὴν συγγένειαν προφερομένων καὶ τὴν προϋπάρχουσαν συμμαχίαν,                     τῶν δ΄ ̓εγεσταίων ἐπαγγελλομένων χρημάτων τε πλῆθος δώσειν εἰς τὸν                     πόλεμον καὶ συμμαχήσειν κατὰ τῶν Συρακοσίων, ἔδοξε τοῖς ̓αθηναίοις                     ἐκπέμψαι τινὰς τῶν ἀρίστων ἀνδρῶν καὶ διασκέψασθαι τὰ κατὰ τὴν                     νῆσον καὶ τοὺς ̓εγεσταίουσ. παραγενομένων                     οὖν τούτων εἰς τὴν ̓́εγεσταν, οἱ μὲν ̓εγεσταῖοι χρημάτων πλῆθος                     ἐπέδειξαν, τὰ μὲν οἴκοθεν,τὰ δὲ παρὰ τῶν ἀστυγειτόνων χρησάμενοι                     φαντασίας ἕνεκεν. ἀνελθόντων δὲ τῶν                     πρέσβεων καὶ τὴν εὐπορίαν τῶν ̓εγεσταίων ἀπαγγειλάντων, συνῆλθεν ὁ                     δῆμος περὶ τούτων. προτεθείσης δὲ τῆς βουλῆς περὶ τοῦ στρατεύειν ἐπὶ                     Σικελίαν, Νικίας μὲν ὁ Νικηράτου, θαυμαζόμενος ἐπ΄ ἀρετῇ παρὰ                     τοῖς πολίταισ, συνεβούλευε μὴ στρατεύειν ἐπὶ Σικελίαν· μὴ γὰρ δυνατὸν ὑπάρχειν ἅμα τε Λακεδαιμονίοις                     διαπολεμεῖν καὶ δυνάμεις μεγάλας ἐκπέμπειν διαποντίουσ, καὶ τῶν                     ̔ελλήνων μὴ δυναμένους κτήσασθαι τὴν ἡγεμονίαν ἐλπίζειν τὴν μεγίστην                     τῶν κατὰ τὴν οἰκουμένην νήσων περιποιήσασθαι, καὶ Καρχηδονίους μέν,                     ἔχοντας μεγίστην ἡγεμονίαν καὶ πολλάκις ὑπὲρ τῆς Σικελίας                     πεπολεμηκότασ, μὴ δεδυνῆσθαι κρατῆσαι τῆς νήσου, τοὺς δὲ ̓αθηναίουσ,                     πολὺ λειπομένους τῇ δυνάμει τῶν Καρχηδονίων, δορίκτητον ποιήσασθαι                     τὴν κρατίστην τῶν νήσων. πολλὰ δὲ καὶ ἄλλα διαλεχθέντος αὐτοῦ τῆς                     προκειμένης ὑποθέσεως οἰκεῖα, τῆς ἐναντίας γνώμης προεστηκὼς                     ̓αλκιβιάδησ, ἐπιφανέστατος ̓αθηναίων, ἔπεισε τὸν δῆμον ἐπανελέσθαι                     τὸν πόλεμον· ἦν γὰρ ὁ ἀνὴρ οὗτος δεινότατος μὲν εἰπεῖν τῶν                     πολιτῶν, εὐγενείᾳ δὲ καὶ πλούτῳ καὶ στρατηγίᾳ διωνομασμένοσ.                         εὐθὺς οὖν ὁ δῆμος στόλον ἀξιόχρεων                     κατεσκεύασε, τριάκοντα μὲν τριήρεις παρὰ τῶν συμμάχων λαβών, ἰδίας δ΄                     ἑκατὸν καταρτίσασ. ταύτας δὲ κοσμήσας                     πᾶσι τοῖς εἰς πόλεμον χρησίμοις κατέλεξεν ὁπλίτας εἰς πεντακισχιλίουσ,                     στρατηγοὺς δὲ τρεῖς ἐχειροτόνησεν ἐπὶ ταύτην τὴν στρατηγίαν,                     ̓αλκιβιάδην καὶ Νικίαν καὶ Λάμαχον. ̓αθηναῖοι μὲν οὖν περὶ ταῦτα ἦσαν.                     ἡμεῖς δὲ παρόντες ἐπὶ τὴν ἀρχὴν τοῦ πολέμου τοῦ συστάντος                     ̓αθηναίοις καὶ Συρακοσίοισ, κατὰ τὴν ἐν ἀρχῇ πρόθεσιν τὰς                     ἑπομένας πράξεις εἰς τὴν ἐχομένην βίβλον κατατάξομεν.   βοοκ χιιι  τάδ΄ ἔνεστιν ἐν τῇ τρισκαιδεκάτῃ τῶν Διοδώρου                 βύβλων. στρατεία ̓αθηναίων ἐπὶ                     Συρακοσίους μεγάλαις δυνάμεσι πεζικαῖς τε καὶ ναυτικαῖσ.κατάπλους ̓αθηναίων εἰς Σικελίαν.κατάκλησις ̓αλκιβιάδου τοῦ στρατηγοῦ καὶ φυγὴ εἰς                         Λακεδαίμονα.ὡς ̓αθηναῖοι διαπλεύσαντες                     εἰς τὸν μέγαν λιμένα τῶν Συρακοσίων κατελάβοντο τοὺς περὶ τὸ                     ̓ολύμπιον τόπουσ.ὡς ̓αθηναῖοι τὰς                     ̓επιπολὰς καταλαβόμενοι καὶ μάχῃ νικήσαντες ἐξ ἀμφοτέρων τῶν μερῶν                     ἐπολιόρκησαν τὰς Συρακούσασ.ὡς                     Λακεδαιμονίων καὶ Κορινθίων πεμψάντων βοήθειαν ἐθάρρησαν οἱ                         Συρακόσιοι.μάχη Συρακοσίων καὶ                     ̓αθηναίων καὶ νίκη ̓αθηναίων μεγάλη.μάχη                     τοῖς αὐτοῖς καὶ νίκη Συρακοσίων.ὡς                     Συρακόσιοι τῶν ̓επιπολῶν κρατήσαντες ἠνάγκασαν τοὺς ̓αθηναίους εἰς                     μίαν ἐλθεῖν παρεμβολὴν τὴν πρὸς τῷ ̓ολυμπίῳ.ὡς ναυτικὴν δύναμιν οἱ Συρακόσιοι κατασκευάσαντες                     ναυμαχεῖν διέγνωσαν.ὡς ̓αθηναῖοι Λαμάχου                     τοῦ στρατηγοῦ τελευτήσαντος καὶ ̓αλκιβιάδου μετακληθέντοσ, ἀντὶ τούτων                     στρατηγοὺς ἔπεμψαν Εὐρυμέδοντα καὶ Δημοσθένην ἔχοντας δύναμιν καὶ                         χρήματα.διάλυσις σπονδῶν ὑπὸ                     Λακεδαιμονίων καὶ πόλεμος πρὸς ̓αθηναίους ὁ Πελοποννησιακὸς                         λεγόμενοσ.ναυμαχία Συρακοσίων καὶ                     ̓αθηναίων καὶ νίκη ̓αθηναίων, καὶ ἅλωσις φρουρίων ὑπὸ Συρακοσίων                     καὶ κατὰ γῆν νίκη.ναυμαχία πάσαις ταῖς                         ναυσὶν ἐν τῷ μεγάλῳ λιμένι καὶ νίκη Συρακοσίων.κατάπλους ἐξ ̓αθηνῶν Δημοσθένους καὶ Εὐρυμέδοντος                     μετὰ δυνάμεως ἀξιολόγου.μάχη μεγάλη περὶ                     τὰς ̓επιπολὰς καὶ νίκη Συρακοσίων.δρασμὸς                         τῶν ̓αθηναίων καὶ ἅλωσις τῆς πάσης δυνάμεωσ.ὡς Συρακόσιοι συνελθόντες εἰς ἐκκλησίαν προέθηκαν                     βουλήν, πῶς χρηστέον τοῖς αἰχμαλώτοισ.οἱ                         ῥηθέντες λόγοι πρὸς ἑκάτερον μέρος τῆς ὑποθέσεωσ.τὰ ψηφισθέντα τοῖς Συρακοσίοις περὶ τῶν                         αἰχμαλώτων.ὡς ̓αθηναίων πταισάντων                             περὶ Σικελίαν πολλοὶ τῶν συμμάχων ἀπέστησαν.ὡς ὁ δῆμος τῶν ̓αθηναίων ἀθυμήσας παρεχώρησε τῆς                                 δημοκρατίας καὶ τετρακοσίοις ἀνδράσι τὴν πολιτείαν ἐπέτρεψαν.ὡς Λακεδαιμόνιοι ταῖς ναυμαχίαις τοὺς ̓αθηναίους                         ἐνίκησαν.ὡς Συρακόσιοι τοὺς                     ἀνδραγαθήσαντας κατὰ τὸν πόλεμον ἀξιολόγοις δωρεαῖς                         ἐτίμησαν.ὡς Διοκλῆς νομοθέτης                             αἱρεθεὶς ἔγραψε τοὺς νόμους Συρακοσίοισ.ὡς Συρακόσιοι τοῖς Λακεδαιμονίοις δύναμιν ἀξιόλογον                         ἔπεμψαν.ὡς ̓αθηναῖοι τὸν τῶν                     Λακεδαιμονίων ναύαρχον καταναυμαχήσαντες Κύζικον                         ἐξεπολιόρκησαν.ὡς Λακεδαιμονίων ἐξ                     Εὐβοίας πεντήκοντα ναῦς ἀποστειλάντων ἐπὶ βοήθειαν τοῖς ἡττημένοισ,                     ἅπασαι περὶ τὸν ̓́αθω μετὰ τῶν ἀνδρῶν διεφθάρησαν ὑπὸ τοῦ                         χειμῶνοσ.̓αλκιβιάδου κάθοδος καὶ                         στρατηγία.πόλεμος Αἰγεσταίοις καὶ                             Σελινουντίοις περὶ τῆς ἀμφισβητουμένης χώρασ.ὡς Λακεδαιμόνιοι τὸν                                 Εὔριπον χώσαντες τὴν Εὔβοιαν ἤπειρον ἐποίησαν.περὶ τῆς ἐν Κορκύρᾳ γενομένης στάσεως καὶ                         σφαγῆσ.ναυμαχία ̓αθηναίων καὶ Λακεδαιμονίων περὶ τὸ Σίγειον                     καὶ νίκη ̓αθηναίων.ὡς ̓αλκιβιάδης καὶ Θηραμένης                     ἐνίκησαν Λακεδαιμονίους ἅμα πεζῇ καὶ κατὰ θάλατταν                         ἐπιφανέστατα.ὡς Καρχηδόνιοι μεγάλας                     δυνάμεις διαβιβάσαντες ἐν Σικελίᾳ Σελινοῦντα καὶ ̔ιμέραν κατὰ                     κράτος εἷλον.ὡς εἰς τὸν Πειραιέα                     καταπλεύσας μετὰ πολλῶν λαφύρων μεγάλης ἔτυχεν ἀποδοχῆς                         ̓αλκιβιάδησ.ὡς ̓͂αγις ὁ βασιλεὺς                     μεγάλῃ δυνάμει τὰς ̓αθήνας πολιορκεῖν ἐπιβαλόμενος                         ἐξέπεσεν.̓αλκιβιάδου φυγή, καὶ κτίσις                     Θέρμων ἐν Σικελίᾳ.ναυμαχία Συρακοσίων                         πρὸς Καρχηδονίους καὶ νίκη Συρακοσίων.περὶ τῆς ἐν ̓ακράγαντι εὐδαιμονίας καὶ τῶν ἐν αὐτῇ                         κατασκευασμάτων.ὡς Καρχηδόνιοι τριάκοντα                             μυριάσι στρατεύσαντες εἰς Σικελίαν ἐπολιόρκησαν ̓ακράγαντα.ὡς Συρακόσιοι παραλαβόντες τοὺς συμμάχους μυρίοις                                 στρατιώταις ἐβοήθουν τοῖς ̓ακραγαντίνοισ.ὡς τετρακισμυρίων Καρχηδονίων ἀπαντησάντων ἐνίκησαν οἱ Συρακόσιοι                     καὶ πλείους τῶν ἑξακισχιλίων κατέκοψαν.ὡς                     Καρχηδονίων τὰς ἀγορὰς παραιρουμένων οἱ ̓ακραγαντῖνοι διὰ τὴν σπάνιν                     τῆς τροφῆς ἠναγκάσθησαν ἐκλιπεῖν τὴν πατρίδα.ὡς Διονύσιος στρατηγὸς αἱρεθεὶς ἐτυράννησε τῶν                         Συρακοσίων.ὡς ̓αθηναῖοι ἐν                     ̓αργινούσαις ἐπιφανεστάτῃ ναυμαχίᾳ νικήσαντες τοὺς στρατηγοὺς ἀδίκως                         ἐθανάτωσαν.ὡς ̓αθηναῖοι μεγάλῃ                     ναυμαχίᾳ λειφθέντες ἠναγκάσθησαν ἐφ΄ οἷς δυνατὸν ἦν συνθέσθαι τὴν                     εἰρήνην, καὶ οὕτως ὁ Πελοποννησιακὸς πόλεμος κατελύθη.ὡς Καρχηδόνιοι λοιμικῇ νόσῳ περιπεσόντες                     ἠναγκάσθησαν συνθέσθαι τὴν εἰρήνην πρὸς Διονύσιον τὸν τύραννον.  εἰ μὲν ὅμοια τοῖς ἄλλοις ἱστορίαν                     ἐπραγματευόμεθα, σχεδὸν ἦν ἐν τῷ προοιμίῳ περί τινων διαλεχθέντας                     ἐφ΄ ὅσον ἦν εὔκαιρον, οὕτως ἐπὶ τὰς συνεχεῖς πράξεις μεταβιβάζειν                     τὸν λόγον· ὀλίγον γὰρ χρόνον ἀπολαβόντες τῇ γραφῇ, τὴν ἀναστροφὴν                     ἂν εἴχομεν τὸν ἀπὸ τῶν προοιμίων καρπὸν προσλαμβάνεσθαι· ἐπεὶ δὲ ἐν ὀλίγαις βίβλοις ἐπηγγειλάμεθα μὴ                     μόνον τὰς πράξεις ἐφ΄ ὅσον ἂν δυνώμεθα γράψειν, ἀλλὰ καὶ                     περιλήψεσθαι χρόνον πλείονα τῶν χιλίων καὶ ἑκατὸν ἐτῶν, ἀναγκαῖόν                     ἐστι τὸν πολὺν λόγον τῶν προοιμίων παραπέμψαντας ἐπ΄ αὐτὰς ἔρχεσθαι                     τὰς πράξεισ, τοῦτο μόνον προειπόντασ, ὅτι κατὰ μὲν τὰς προηγουμένας                     ἓξ βίβλους ἀνεγράψαμεν τὰς ἀπὸ τῶν Τρωικῶν πράξεις ἕως εἰς τὸν                     ὑπὸ τῶν ̓αθηναίων ψηφισθέντα πόλεμον ἐπὶ Συρακοσίουσ, εἰς ὃν ἀπὸ                     Τροίας ἁλώσεως ἐστὶν ἔτη ἑπτακόσια ἑξήκοντα ὀκτώ· ἐν ταύτῃ δὲ προσαναπληροῦντες τὸν συνεχῆ χρόνον,                     ἀρξόμεθα μὲν ἀπὸ τῆς ἐπὶ Συρακοσίους στρατείασ, καταλήξομεν δ΄ ἐπὶ                     τὴν ἀρχὴν τοῦ δευτέρου πολέμου Καρχηδονίοις πρὸς Διονύσιον τὸν                     Συρακοσίων τύραννον. ἐπ΄ ἄρχοντος γὰρ                     ̓αθήνησι Χαβρίου ̔ρωμαῖοι μὲν ἀντὶ τῶν ὑπάτων κατέστησαν                     χιλιάρχους τρεῖσ, Λεύκιον Σέργιον, Μάρκον Παπίριον, Μάρκον                     Σερουίλιον. ἐπὶ δὲ τούτων ̓αθηναῖοι ψηφισάμενοι τὸν πρὸς                     Συρακοσίους πόλεμον τάς τε ναῦς ἐπεσκεύασαν καὶ χρήματα συναγαγόντες                     μετὰ πολλῆς σπουδῆς ἅπαντα τὰ πρὸς τὴν στρατείαν παρεσκευάζοντο.                     ᾑρημένοι δὲ τρεῖς στρατηγούσ, ̓αλκιβιάδην, Νικίαν, Λάμαχον,                     αὐτοκράτορας αὐτοὺς κατέστησαν ἁπάντων τῶν κατὰ τὸν πόλεμον.                         τῶν δὲ ἰδιωτῶν οἱ ταῖς οὐσίαις                     εὐποροῦντες τῇ προθυμίᾳ τοῦ δήμου χαρίζεσθαι βουλόμενοι τινὲς μὲν                     ἰδίας τριήρεις κατεσκεύασαν, τινὲς δὲ χρήματα δώσειν εἰς τὰς τροφὰς                     τῆς δυνάμεως ἐπηγγέλλοντο· πολλοὶ δὲ καὶ τῶν δημοτικῶν πολιτῶν καὶ                     ξένων, ἔτι δὲ συμμάχων, ἑκουσίως προσιόντες τοῖς στρατηγοῖς                     διεκελεύοντο καταγράφειν ἑαυτοὺς εἰς τοὺς στρατιώτασ. οὕτως ἅπαντες                     μεμετεωρισμένοι ταῖς ἐλπίσιν ἐξ ἑτοίμου κατακληρουχεῖν ἤλπιζον τὴν                     Σικελίαν. ἤδη δὲ τοῦ στόλου                     παρεσκευασμένου, τοὺς ἑρμᾶς τοὺς κατὰ τὴν πόλιν παμπληθεῖς ὄντας                     συνέβη ἐν μιᾷ νυκτὶ περικοπῆναι. ὁ μὲν οὖν δῆμοσ, οὐχ ὑπὸ τῶν                     τυχόντων νομίσας γεγενῆσθαι τὴν πρᾶξιν, ἀλλ΄ ὑπὸ τῶν προεχόντων ταῖς                     δόξαις ἐπὶ τῇ καταλύσει τῆς δημοκρατίασ, ἐμισοπονήρει καὶ τοὺς                     πράξαντας ἐζήτει μεγάλας δωρεὰς προθεὶς τῷ μηνύσαντι. προσελθὼν δέ τις τῇ βουλῇ τῶν ἰδιωτῶν ἔφησεν εἰς                     οἰκίαν μετοίκου τινὰς ἑωρακέναι τῇ νουμηνίᾳ περὶ μέσας νύκτας                     εἰσιόντασ, ἐν οἷς καὶ τὸν ̓αλκιβιάδην. ἀνακρινόμενος δ΄ ὑπὸ τῆς                     βουλῆσ, πῶς νυκτὸς οὔσης ἐπεγίνωσκε τὰς ὄψεισ, ἔφησε πρὸς τὸ τῆς                     σελήνης φῶς ἑωρακέναι. οὗτος μὲν οὖν αὑτὸν ἐξελέγξας κατεψευσμένος                     ἠπιστήθη, τῶν δ΄ ἄλλων οὐδ΄ ἴχνος οὐδεὶς τῆς πράξεως εὑρεῖν                     ἠδυνήθη. τριήρων μὲν ἑκατὸν τεσσαράκοντα ἑτοιμασμένων, ὁλκάδων δὲ καὶ τῶν                     ἱππαγωγῶν, ἔτι δὲ τῶν τὸν σῖτον καὶ τὴν ἄλλην παρασκευὴν                     κομιζόντων πολύς τις ἀριθμὸς ἦν· ὁπλῖται δὲ καὶ σφενδονῆται, πρὸς                     δὲ τούτοις ἱππεῖς καὶ τῶν συμμάχων πλείους τῶν ἑπτακισχιλίων ἐκτὸς                     τῶν ἐν τοῖς πληρώμασι. τότε μὲν οὖν οἱ                     στρατηγοὶ μετὰ τῆς βουλῆς ἐν ἀπορρήτῳ συνεδρεύοντες ἐβουλεύοντο, πῶς                     χρὴ διοικῆσαι τὰ κατὰ τὴν Σικελίαν, ἐὰν τῆς νήσου κρατήσωσιν.                     ἔδοξεν οὖν αὐτοῖς Σελινουντίους μὲν καὶ Συρακοσίους                     ἀνδραποδίσασθαι, τοῖς δ΄ ἄλλοις ἁπλῶς τάξαι φόρουσ, οὓς κατ΄                     ἐνιαυτὸν οἴσουσιν ̓αθηναίοισ. τῇ δ΄ ὑστεραίᾳ κατέβαινον οἱ στρατηγοὶ μετὰ                     τῶν στρατιωτῶν εἰς τὸν Πειραιέα, καὶ συνηκολούθει πᾶς ὁ κατὰ τὴν                     πόλιν ὄχλος ἀναμὶξ ἀστῶν τε καὶ ξένων, ἑκάστου τοὺς ἰδίους                     συγγενεῖς τε καὶ φίλους προπέμποντοσ. αἱ                     μὲν οὖν τριήρεις παρ΄ ὅλον τὸν λιμένα παρώρμουν κεκοσμημέναι τοῖς                     ἐπὶ ταῖς πρῴραις ἐπισήμασι καὶ τῇ λαμπρότητι τῶν ὅπλων· ὁ δὲ                     κύκλος ἅπας τοῦ λιμένος ἔγεμε θυμιατηρίων καὶ κρατήρων ἀργυρῶν, ἐξ                     ὧν ἐκπώμασι χρυσοῖς ἔσπενδον οἱ τιμῶντες τὸ θεῖον καὶ προσευχόμενοι                     κατατυχεῖν τῆς στρατείασ. ἀναχθέντες οὖν                     ἐκ τοῦ Πειραιέως περιέπλευσαν τὴν Πελοπόννησον καὶ κατηνέχθησαν εἰς                     Κόρκυραν· ἐνταῦθα γὰρ παραμένειν παρήγγελτο καὶ προσαναλαμβάνειν τοὺς                     παροίκους τῶν συμμάχων. ἐπεὶ δ΄ ἅπαντες ἠθροίσθησαν, διαπλεύσαντες                     τὸν ̓ιόνιον πόρον πρὸς ἄκραν ̓ιαπυγίαν κατηνέχθησαν, κἀκεῖθεν ἤδη                     παρελέγοντο τὴν ̓ιταλίαν. ὑπὸ μὲν οὖν                     Ταραντίνων οὐ προσεδέχθησαν, Μεταποντίνους δὲ καὶ ̔ηρακλειώτας                     παρέπλευσαν· εἰς δὲ Θουρίους κατενεχθέντες πάντων ἔτυχον τῶν                     φιλανθρώπων. ἐκεῖθεν δὲ καταπλεύσαντες εἰς Κρότωνα, καὶ λαβόντες                     ἀγορὰν παρὰ τῶν Κροτωνιατῶν, τῆς τε Λακινίας ̔́ηρας τὸ ἱερὸν                     παρέπλευσαν καὶ τὴν Διοσκουριάδα καλουμένην ἄκραν ὑπερέθεντο.                         μετὰ δὲ ταῦτα τὸ καλούμενόν τε                     Σκυλλήτιον καὶ Λοκροὺς παρήλλαξαν, καὶ τοῦ ̔ρηγίου καθορμισθέντες                     ἐγγὺς ἔπειθον τοὺς ̔ρηγίνους συμμαχεῖν· οἱ δὲ ἀπεκρίναντο                     βουλεύσεσθαι μετὰ τῶν ἄλλων ̓ιταλιωτῶν. Συρακόσιοι δ΄ ἀκούσαντες ἐπὶ τοῦ πορθμοῦ τὰς δυνάμεις εἶναι τῶν                     ̓αθηναίων, στρατηγοὺς κατέστησαν αὐτοκράτορας τρεῖσ, ̔ερμοκράτην,                     Σικανόν, ̔ηρακλείδην, οἳ τοὺς στρατιώτας κατέγραφον καὶ πρέσβεις                     ἐπὶ τὰς κατὰ Σικελίαν πόλεις ἀπέστελλον, δεόμενοι τῆς κοινῆς                     σωτηρίας ἀντιλαμβάνεσθαι· τοὺς γὰρ ̓αθηναίους τῷ μὲν λόγῳ πρὸς                     Συρακοσίους ἐνίστασθαι τὸν πόλεμον, τῇ δ΄ ἀληθείᾳ καταστρέψασθαι                     βουλομένους ὅλην τὴν νῆσον. ̓ακραγαντῖνοι μὲν οὖν καὶ Νάξιοι συμμαχήσειν ἔφησαν ̓αθηναίοισ,                     Καμαριναῖοι δὲ καὶ Μεσσήνιοι τὴν μὲν εἰρήνην ἄξειν ὡμολόγησαν,                     τὰς δ΄ ὑπὲρ τῆς συμμαχίας ἀποκρίσεις ἀνεβάλοντο· ̔ιμεραῖοι δὲ καὶ                     Σελινούντιοι, πρὸς δὲ τούτοις Γελῷοι καὶ Καταναῖοι, συναγωνιεῖσθαι                     τοῖς Συρακοσίοις ἐπηγγείλαντο. αἱ δὲ τῶν Σικελῶν πόλεις τῇ μὲν                     εὐνοίᾳ πρὸς Συρακοσίους ἔρρεπον, ὅμως δ΄ ἐν ἡσυχίᾳ μένουσαι τὸ                     συμβησόμενον ἐκαραδόκουν. τῶν δ΄                     Αἰγεσταίων οὐχ ὁμολογούντων δώσειν πλέον τῶν τριάκοντα ταλάντων, οἱ                     στρατηγοὶ τῶν ̓αθηναίων ἐγκαλέσαντες αὐτοῖς ἀνήχθησαν ἐκ ̔ρηγίου                     μετὰ τῆς δυνάμεωσ, καὶ κατέπλευσαν τῆς Σικελίας εἰς Νάξον. δεξαμένων                     δ΄ αὐτοὺς τῶν ἐν τῇ πόλει φιλοφρόνωσ, παρέπλευσαν ἐκεῖθεν εἰς                     Κατάνην. τῶν δὲ Καταναίων εἰς μὲν τὴν                     πόλιν οὐ δεχομένων τοὺς στρατιώτασ, τοὺς δὲ στρατηγοὺς ἐασάντων                     εἰσελθεῖν καὶ παρασχομένων ἐκκλησίαν, οἱ στρατηγοὶ τῶν ̓αθηναίων                     περὶ συμμαχίας διελέγοντο. δημηγοροῦντος                     δὲ τοῦ ̓αλκιβιάδου τῶν στρατιωτῶν τινες διελόντες πυλίδα παρεισέπεσον                     εἰς τὴν πόλιν· δι΄ ἣν αἰτίαν ἠναγκάσθησαν οἱ Καταναῖοι κοινωνεῖν                     τοῦ κατὰ τῶν Συρακοσίων πολέμου. τούτων                     δὲ πραττομένων οἱ κατὰ τὴν ἰδίαν ἔχθραν μισοῦντες τὸν ̓αλκιβιάδην                     ἐν ̓αθήναισ, πρόφασιν ἔχοντες τὴν τῶν ἀγαλμάτων περικοπήν, διέβαλον                     αὐτὸν ἐν ταῖς δημηγορίαις ὡς συνωμοσίαν κατὰ τοῦ δήμου πεποιημένον.                     συνελάβετο δ΄ αὐτῶν ταῖς διαβολαῖς τὸ πραχθὲν παρὰ τοῖς ̓αργείοισ·                     οἱ γὰρ ἰδιόξενοι συνθέμενοι καταλῦσαι τὴν ἐν ̓́αργει δημοκρατίαν                     πάντες ὑπὸ τῶν πολιτῶν ἀνῃρέθησαν. πιστεύσας οὖν ὁ δῆμος ταῖς κατηγορίαισ, καὶ δεινῶς ὑπὸ τῶν                     δημαγωγῶν παροξυνθείσ, ἀπέστειλε τὴν Σαλαμινίαν ναῦν εἰς Σικελίαν,                     κελεύων τὴν ταχίστην ἥκειν ̓αλκιβιάδην ἐπὶ τὴν κρίσιν. παραγενομένης                     οὖν τῆς νεὼς εἰς τὴν Κατάνην, ̓αλκιβιάδησ, ἀκούσας τῶν πρέσβεων                     τὰ δόξαντα τῷ δήμῳ,τοὺς συνδιαβεβλημένους ἀναλαβὼν εἰς τὴν ἰδίαν                     τριήρη μετὰ τῆς Σαλαμινίας ἐξέπλευσεν. ἐπεὶ δ΄ εἰς Θουρίους κατέπλευσεν, εἴτε καὶ συνειδὼς αὑτῷ τὴν                     ἀσέβειαν ὁ ̓αλκιβιάδης εἴτε καὶ φοβηθεὶς τὸ μέγεθος τοῦ κινδύνου,                     μετὰ τῶν συνδιαβεβλημένων διαδρὰς ἐκποδὼν ἐχωρίσθη. οἱ δ΄ ἐν τῇ                     Σαλαμινίᾳ νηὶ παραγενόμενοι τὸ μὲν πρῶτον ἐζήτουν τοὺς περὶ τὸν                     ̓αλκιβιάδην· ὡς δ΄ οὐχ εὕρισκον, ἀποπλεύσαντες εἰς ̓αθήνας                     ἀπήγγειλαν τῷ δήμῳ τὰ πεπραγμένα. οἱ                     μὲν οὖν ̓αθηναῖοι παραδόντες δικαστηρίῳ τοῦ τε ̓αλκιβιάδου καὶ τῶν                     ἄλλων τῶν συμφυγόντων τὰ ὀνόματα δίκην ἐρήμην κατεδίκασαν θανάτου.                     ὁ δ΄ ̓αλκιβιάδης ἐκ τῆς ̓ιταλίας διαπλεύσας ἐπὶ Πελοπόννησον                     ἔφυγεν εἰς Σπάρτην, καὶ τοὺς Λακεδαιμονίους παρώξυνεν ἐπιθέσθαι                     τοῖς ̓αθηναίοισ. οἱ δ΄ ἐν Σικελίᾳ                     στρατηγοὶ μετὰ τῆς τῶν ̓αθηναίων δυνάμεως παραπλεύσαντες εἰς                     Αἴγεσταν, ̔́υκκαρα μὲν Σικελικὸν πολισμάτιον ἑλόντες ἐκ τῶν λαφύρων                     συνήγαγον ἑκατὸν τάλαντα· κομισάμενοι δὲ καὶ τριάκοντα τάλαντα παρὰ                     τῶν Αἰγεσταίων κατέπλευσαν εἰς Κατάνην. βουλόμενοι δὲ τὸν πρὸς τῷ μεγάλῳ λιμένι τόπον Συρακοσίων                     ἀκινδύνως καταλαβέσθαι, πέμπουσιν ἄνδρα Καταναῖον, ἑαυτοῖς μὲν                     πιστόν, τοῖς δὲ Συρακοσίων στρατηγοῖς πιθανόν,διακελευσάμενοι λέγειν                     τοῖς ἡγεμόσι τῶν Συρακοσίων, ὅτι τινὲς Καταναίων συστάντες                     βούλονται συχνοὺς τῶν ̓αθηναίων αὐλιζομένους ἀπὸ τῶν ὅπλων ἐν τῇ                     πόλει νυκτὸς ἄφνω συλλαβόντες τὰς ἐν τῷ λιμένι ναῦς ἐμπρῆσαι· πρὸς                     δὲ τὴν τούτων συντέλειαν ἀξιοῦν τοὺς στρατηγοὺς ἐπιφανῆναι μετὰ                     δυνάμεωσ, μήποτε τῆς ἐπιβολῆς ἀποτύχωσιν. ἐλθόντος δὲ τοῦ Καταναίου πρὸς τοὺς ἡγεμόνας τῶν Συρακοσίων καὶ                     δηλώσαντος τὰ προειρημένα, πιστεύσαντες περὶ τούτων οἱ στρατηγοὶ                     συνετάξαντο νύκτα καθ΄ ἣν ἐξάξουσι τὴν δύναμιν, καὶ τὸν ἄνθρωπον                     ἐξαπέστειλαν εἰς τὴν Κατάνην. οἱ μὲν                     οὖν Συρακόσιοι κατὰ τὴν τεταγμένην νύκτα ἦγον τὸ στρατόπεδον ἐπὶ                     τὴν Κατάνην, οἱ δὲ ̓αθηναῖοι παραπλεύσαντες εἰς τὸν μέγαν λιμένα                     τῶν Συρακοσίων μετὰ πολλῆς ἡσυχίας τοῦ τε ̓ολυμπίου κύριοι                     κατέστησαν καὶ πάντα τὸν περικείμενον τόπον καταλαβόμενοι παρεμβολὴν                     ἐποιήσαντο. οἱ δὲ στρατηγοὶ τῶν                     Συρακοσίων ὡς ᾔσθοντο τὴν ἀπάτην, ταχέως ἀναστρέψαντες προσέβαλον                     τῇ παρεμβολῇ τῶν ̓αθηναίων. ἐπεξελθόντων οὖν τῶν πολεμίων συνέστη                     μάχη, καθ΄ ἣν οἱ ̓αθηναῖοι τετρακοσίους τῶν ἐναντίων ἀνελόντες                     φυγεῖν ἠνάγκασαν τοὺς Συρακοσίουσ. οἱ                     δὲ τῶν ̓αθηναίων στρατηγοὶ θεωροῦντες τοὺς πολεμίους ἱπποκρατοῦντασ,                     καὶ βουλόμενοι βέλτιον τὰ πρὸς τὴν πολιορκίαν κατασκευάσασθαι, πάλιν                     ἀπέπλευσαν εἰς τὴν Κατάνην. πέμψαντες δ΄ εἰς ̓αθήνας τινὰς ἔγραψαν                     πρὸς τὸν δῆμον ἐπιστολάσ, ἐν αἷς ἠξίουν ἱππεῖς ἀποστεῖλαι καὶ                     χρήματα· πολυχρόνιον γὰρ ἔσεσθαι τὴν πολιορκίαν ὑπελάμβανον. οἱ δ΄                     ̓αθηναῖοι τριακόσια τάλαντα καὶ τῶν ἱππέων τινὰς ἐψηφίσαντο πέμπειν                     εἰς τὴν Σικελίαν. τούτων δὲ πραττομένων                     Διαγόρας ὁ κληθεὶς ἄθεοσ, διαβολῆς τυχὼν ἐπ΄ ἀσεβείᾳ καὶ φοβηθεὶς                     τὸν δῆμον, ἔφυγεν ἐκ τῆς ̓αττικῆσ· οἱ δ΄ ̓αθηναῖοι τῷ ἀνελόντι                     Διαγόραν ἀργυρίου τάλαντον ἐπεκήρυξαν. κατὰ δὲ τὴν ̓ιταλίαν ̔ρωμαῖοι πρὸς                     Αἴκους πόλεμον ἔχοντες Λαβικοὺς ἐξεπολιόρκησαν. ταῦτα μὲν οὖν                     ἐπράχθη κατὰ τοῦτον τὸν ἐνιαυτόν. ἐπ΄                     ἄρχοντος δ΄ ̓αθήνησι Τισάνδρου ̔ρωμαῖοι μὲν ἀντὶ τῶν ὑπάτων                     χιλιάρχους κατέστησαν τέτταρασ, Πόπλιον Λουκρήτιον, Γάιον Σερουίλιον,                     ̓αγρίππαν Μενήνιον, Σπούριον Οὐετούριον. ἐπὶ δὲ τούτων Συρακόσιοι                     πρέσβεις ἀποστείλαντες εἴς τε Κόρινθον καὶ Λακεδαίμονα παρεκάλουν                     βοηθῆσαι καὶ μὴ περιορᾶν αὐτοὺς περὶ τῶν ὅλων κινδυνεύοντασ.                         συνηγορήσαντος δ΄ αὐτοῖς ̓αλκιβιάδου                     Λακεδαιμόνιοι μὲν ψηφισάμενοι βοηθεῖν τοῖς Συρακοσίοις στρατηγὸν                     εἵλοντο Γύλιππον, Κορίνθιοι δὲ πλείονας μὲν τριήρεις παρεσκευάζοντο                     πέμπειν, τότε δὲ μετὰ Γυλίππου Πύθην μετὰ δύο τριήρων προαπέστειλαν                     εἰς Σικελίαν. ἐν δὲ τῇ Κατάνῃ                     Νικίας καὶ Λάμαχος οἱ τῶν ̓αθηναίων στρατηγοί, παραγενομένων αὐτοῖς                     ἐξ ̓αθηνῶν ἱππέων μὲν διακοσίων πεντήκοντα, ἀργυρίου δὲ ταλάντων                     τριακοσίων, ἀναλαβόντες τὴν δύναμιν ἔπλευσαν εἰς Συρακούσασ. καὶ                     προσενεχθέντες τῇ πόλει νυκτὸς ἔλαθον τοὺς Συρακοσίους καταλαβόμενοι                     τὰς ̓επιπολάσ. αἰσθόμενοι δ΄ οἱ Συρακόσιοι κατὰ τάχος ἐβοήθουν, καὶ                     ἀποβαλόντες τῶν στρατιωτῶν τριακοσίους εἰς τὴν πόλιν συνεδιώχθησαν.                         μετὰ δὲ ταῦτα παραγενομένων τοῖς                     ̓αθηναίοις ἐξ Αἰγέστης τριακοσίων μὲν ἱππέων, παρὰ δὲ τῶν Σικελῶν                     ἱππέων διακοσίων πεντήκοντα, συνήγαγον ἱππεῖς τοὺς πάντας                     ὀκτακοσίουσ. κατασκευάσαντες δὲ περὶ τὸ Λάβδαλον ὀχύρωμα, τὴν πόλιν                     τῶν Συρακοσίων ἀπετείχιζον καὶ πολὺν φόβον τοῖς Συρακοσίοις                     ἐπέστησαν. διόπερ ἐπεξελθόντες ἐκ τῆς                     πόλεως ἐπεχείρησαν διακωλύειν τοὺς οἰκοδομοῦντας τὸ τεῖχοσ· γενομένης                     δ΄ ἱππομαχίας συχνοὺς ἀποβαλόντες ἐτράπησαν. οἱ δ΄ ̓αθηναῖοι τῷ                     μέρει τῆς δυνάμεως τὸν ὑπερκείμενον τοῦ λιμένος τόπον κατελάβοντο,                     καὶ τὴν καλουμένην Πολίχνην τειχίσαντες τό τε τοῦ Διὸς ἱερὸν                     περιεβάλοντο καὶ ἐξ ἀμφοτέρων τῶν μερῶν τὰς Συρακούσας ἐπολιόρκουν.                         τοιούτων δὲ ἐλαττωμάτων περὶ τοὺς                     Συρακοσίους γενομένων ἠθύμουν οἱ κατὰ τὴν πόλιν· ὡς δ΄ ἤκουσαν                     Γύλιππον εἰς ̔ιμέραν καταπεπλευκέναι καὶ στρατιώτας ἀθροίζειν, πάλιν                     ἐθάρρησαν. ὁ γὰρ Γύλιππος μετὰ τεττάρων                     τριήρων καταπλεύσας εἰς ̔ιμέραν τὰς μὲν ναῦς ἐνεώλκησε, τοὺς δ΄                     ̔ιμεραίους πείσας συμμαχεῖν τοῖς Συρακοσίοισ, παρά τε τούτων καὶ                     Γελῴων, ἔτι δὲ Σελινουντίων καὶ Σικανῶν ἤθροιζε στρατιώτασ.                     συναγαγὼν δὲ τοὺς ἅπαντας τρισχιλίους μὲν πεζούσ, διακοσίους δ΄                     ἱππεῖσ, διὰ τῆς μεσογείου παρῆγεν εἰς Συρακούσασ. καὶ μετ΄ ὀλίγας ἡμέρας                     μετὰ τῶν Συρακοσίων ἐξήγαγε τὴν δύναμιν ἐπὶ τοὺς ̓αθηναίουσ.                     γενομένης δὲ μάχης ἰσχυρᾶς Λάμαχος ὁ τῶν ̓αθηναίων στρατηγὸς                     μαχόμενος ἐτελεύτησε· πολλῶν δὲ παρ΄ ἀμφοτέρων ἀναιρεθέντων ἐνίκησαν                     ̓αθηναῖοι. μετὰ δὲ τὴν μάχην                     παραγενομένων τρισκαίδεκα τριήρων ἐκ Κορίνθου, τοὺς ἐκ τῶν πληρωμάτων                     ἀναλαβὼν ὁ Γύλιππος μετὰ τῶν Συρακοσίων προσέβαλε τῇ παρεμβολῇ                     τῶν πολεμίων, καὶ τὰς ̓επιπολὰς ἐπολιόρκει. ἐξελθόντων δὲ τῶν                     ̓αθηναίων συνῆψαν μάχην οἱ Συρακόσιοι, καὶ πολλοὺς τῶν ̓αθηναίων                     ἀποκτείναντες ἐνίκησαν, καὶ δι΄ ὅλης τῆς ̓επιπολῆς τὸ τεῖχος                     κατέσκαψαν· οἱ δ΄ ̓αθηναῖοι καταλιπόντες τὸν πρὸς ταῖς ̓επιπολαῖς                     τόπον πᾶσαν τὴν δύναμιν εἰς τὴν ἄλλην παρεμβολὴν μετήγαγον. τούτων δὲ πραχθέντων οἱ Συρακόσιοι μὲν                     πρέσβεις ἀπέστειλαν εἰς Κόρινθον καὶ Λακεδαίμονα περὶ βοηθείασ· οἷς                     ἀπέστειλαν Κορίνθιοι μετὰ Βοιωτῶν μὲν καὶ Σικυωνίων χιλίουσ,                     Σπαρτιᾶται δ΄ ἑξακοσίουσ· Γύλιππος δὲ                     περιπορευόμενος τὰς κατὰ Σικελίαν πόλεις πολλοὺς προετρέπετο συμμαχεῖν,                     καὶ λαβὼν στρατιώτας παρά τε τῶν ̔ιμεραίων καὶ Σικανῶν τρισχιλίους                     ἦγε διὰ τῆς μεσογείου. πυθόμενοι δὲ οἱ ̓αθηναῖοι τὴν παρουσίαν                     αὐτῶν, ἐπιθέμενοι τοὺς ἡμίσεις ἀνεῖλον· οἱ δὲ περιλειφθέντες                     διεσώθησαν εἰς Συρακούσασ. ἐλθόντων δὲ                     τῶν συμμάχων οἱ Συρακόσιοι βουλόμενοι καὶ τῶν κατὰ θάλατταν ἀγώνων                     ἀντιποιεῖσθαι, τάς τε προϋπαρχούσας ναῦς καθείλκυσαν καὶ ἄλλας                     προσκατασκευάσαντεσ. ἐν τῷ μικρῷ λιμένι τὰς ἀναπείρας ἐποιοῦντο.                         Νικίας δὲ ὁ τῶν ̓αθηναίων στρατηγὸς                     ἀπέστειλεν εἰς ̓αθήνας ἐπιστολάσ, ἐν αἷς ἐδήλου ὅτι πολλοὶ                     πάρεισι σύμμαχοι τοῖς Συρακοσίοισ, καὶ διότι ναῦς οὐκ ὀλίγας                     πληρώσαντες ναυμαχεῖν διέγνωσαν· κατὰ τάχος οὖν ἠξίου τριήρεις τε                     πέμπειν καὶ χρήματα καὶ στρατηγοὺς τοὺς συνδιοικήσοντας τὸν πόλεμον·                     ̓αλκιβιάδου μὲν γὰρ πεφευγότοσ, Λαμάχου δὲ τετελευτηκότος αὐτὸν                     μόνον ἀπολελεῖφθαι, καὶ ταῦτ΄ ἀσθενῶς διακείμενον. οἱ δ΄ ̓αθηναῖοι μετ΄ Εὐρυμέδοντος μὲν τοῦ στρατηγοῦ                     δέκα ναῦς ἀπέστειλαν εἰς Σικελίαν καὶ ἀργυρίου τάλαντα ἑκατὸν                     τεσσαράκοντα περὶ τὰς χειμερινὰς τροπάσ· περὶ δὲ τὴν ἐαρινὴν ὥραν                     παρεσκευάζοντο μέγαν στόλον ἀποστέλλειν. διόπερ στρατιώτας τε πανταχόθεν                     παρὰ τῶν συμμάχων κατέγραφον καὶ χρήματα συνήθροιζον. κατὰ δὲ τὴν Πελοπόννησον οἱ Λακεδαιμόνιοι                     παροξυνθέντες ὑπὸ ̓αλκιβιάδου τὰς σπονδὰς ἔλυσαν τὰς πρὸς                     ̓αθηναίουσ, καὶ ὁ πόλεμος οὗτος διέμεινεν ἔτη δώδεκα. τοῦ δὲ ἔτους τούτου διελθόντος Κλεόκριτος μὲν ἄρχων                     ̓αθηναίων ἦν, ἐν ̔ρώμῃ δ΄ ἀντὶ τῶν ὑπάτων χιλίαρχοι τέτταρες                     ὑπῆρχον, Αὖλος Σεμπρώνιος καὶ Μάρκος Παπίριοσ, Κόιντος Φάβιοσ,                     Σπόριος Ναύτιοσ. ἐπὶ δὲ τούτων                     Λακεδαιμόνιοι μετὰ τῶν συμμάχων ἐνέβαλον εἰς τὴν ̓αττικήν, ̓́αγιδός                     ἡγουμένου καὶ ̓αλκιβιάδου τοῦ ̓αθηναίου. καταλαβόμενοι δὲ χωρίον                     ὀχυρὸν Δεκέλειαν φρούριον ἐποίησαν κατὰ τῆς ̓αττικῆσ· διὸ καὶ                     συνέβη τὸν πόλεμον τοῦτον Δεκελεικὸν προσαγορευθῆναι. ̓αθηναῖοι δὲ                     περὶ μὲν τὴν Λακωνικὴν τριάκοντα τριήρεις ἀπέστειλαν καὶ Χαρικλέα                     στρατηγόν, εἰς δὲ τὴν Σικελίαν ἐψηφίσαντο πέμπειν ὀγδοήκοντα μὲν                     τριήρεισ, ὁπλίτας δὲ πεντακισχιλίουσ. οἱ                     δὲ Συρακόσιοι κρίναντες ναυμαχεῖν, καὶ πληρώσαντες ὀγδοήκοντα                     τριήρεισ, ἐπέπλεον τοῖς πολεμίοισ. τῶν δὲ ̓αθηναίων ἑξήκοντα ναυσὶν                     ἀνταναχθέντων, καὶ τῆς ναυμαχίας ἐνεργοῦ γενομένης ἤδη, πάντες οἱ                     ἀπὸ τῶν φρουρίων ̓αθηναῖοι κατέβησαν ἐπὶ τὴν θάλατταν· οἱ μὲν γὰρ                     θεάσασθαι τὴν μάχην ἐπεθύμουν, οἱ δ΄, εἴ τι πταίσειαν ἐν τῇ                     ναυμαχίᾳ, βοηθήσειν τοῖς φεύγουσιν ἤλπιζον. οἱ δὲ τῶν Συρακοσίων στρατηγοὶ προϊδόμενοι τὸ                     γινόμενον ἀπεστάλκεισαν τοὺς κατὰ τὴν πόλιν ἐπὶ τὰ τῶν ̓αθηναίων                     ὀχυρώματα, χρημάτων καὶ ναυτικῶν σκευῶν, ἔτι δὲ τῆς ἄλλης                     παρασκευῆς ὑπάρχοντα πλήρη· ἃ δὴ καταλαβόντες οἱ Συρακόσιοι παντελῶς                     ὑπ΄ ὀλίγων τηρούμενα κατέσχον καὶ τῶν ἀπὸ τῆς θαλάττης                     προσβοηθούντων πολλοὺς ἀπέκτειναν. κραυγῆς                     δὲ πολλῆς γενομένης περὶ τὰ φρούρια καὶ τὴν παρεμβολήν, οἱ                     ναυμαχοῦντες ̓αθηναῖοι καταπλαγέντες ἐτράπησαν καὶ πρὸς τὸ λειπόμενον                     τῶν φρουρίων ἔφυγον. τῶν δὲ Συρακοσίων ἀτάκτως διωκόντων οἱ                     ̓αθηναῖοι πρὸς τὴν γῆν καταφεύγειν οὐ δυνάμενοι διὰ τὸ τοὺς                     Συρακοσίους δυεῖν φρουρίων κυριεύειν, ἠναγκάσθησαν ἐξ ὑποστροφῆς                     πάλιν ναυμαχῆσαι. τῶν δὲ Συρακοσίων                     λελυκότων τὰς τάξεις καὶ κατὰ τὸν διωγμὸν διερριμμένων, ἀθρόαις ταῖς                     ναυσὶν ἐπιπλεύσαντες ἕνδεκα μὲν κατέδυσαν, τὰς δὲ λοιπὰς ἕως τῆς                     Νήσου κατεδίωξαν. διαλυθείσης δὲ τῆς μάχης ἑκάτεροι τρόπαιον                     ἔστησαν, οἱ μὲν ̓αθηναῖοι τῆς ναυμαχίασ, οἱ δὲ Συρακόσιοι τῶν ἐπὶ                     τῆς γῆς κατωρθωμένων. τῆς δὲ ναυμαχίας τοιοῦτο                     τέλος λαβούσησ, οἱ μὲν ̓αθηναῖοι πυνθανόμενοι τὸν μετὰ Δημοσθένους                     στόλον ἐν ὀλίγαις ἡμέραις ἥξειν, ἔκριναν μηκέτι διακινδυνεύειν,                     ἕως ἂν ἡ δύναμις ἐκείνη παραγένηται, οἱ δὲ Συρακόσιοι τοὐναντίον                     βουλόμενοι πρὶν ἐλθεῖν τὴν μετὰ Δημοσθένους στρατιὰν περὶ τῶν ὅλων                     διακριθῆναι, καθ΄ ἡμέραν ἐπιπλέοντες ταῖς τῶν ̓αθηναίων ναυσὶν                     ἐξήπτοντο τῆς μάχησ. συμβουλεύσαντος δ΄                     αὐτοῖς ̓αρίστωνος τοῦ Κορινθίου κυβερνήτου τὰς πρῴρας τῶν νεῶν                     ποιῆσαι βραχυτέρας καὶ ταπεινοτέρασ, πεισθέντες οἱ Συρακόσιοι πολλὰ                     διὰ ταύτην τὴν αἰτίαν ἐν τοῖς μετὰ ταῦτα κινδύνοις ἐπλεονέκτησαν.                         αἱ μὲν γὰρ ̓αττικαὶ τριήρεις ἦσαν                     ἀσθενεστέρας ἔχουσαι τὰς πρῴρας καὶ μετεώρουσ· διὸ συνέβαινεν αὐτῶν                     τὰς ἐμβολὰς τιτρώσκειν τοὺς ὑπερέχοντας τῆς θαλάττης τόπουσ, ὥστε                     τοὺς πολεμίους μὴ μεγάλοις ἐλαττώμασι περιπίπτειν· αἱ δὲ τῶν                     Συρακοσίων τὸν περὶ τὴν πρῴραν τόπον ἰσχυρὸν ἔχουσαι καὶ ταπεινόν,                     κατὰ τὰς τῶν ἐμβολῶν δόσεις μιᾷ πολλάκις πληγῇ κατέδυον τὰς τῶν                     ̓αθηναίων τριήρεισ. ἐπὶ μὲν οὖν συχνὰς                     ἡμέρας οἱ Συρακόσιοι τῇ παρεμβολῇ τῶν πολεμίων καὶ κατὰ γῆν καὶ                     κατὰ θάλατταν προσβάλλοντες οὐδὲν ἤνυον, τῶν ̓αθηναίων ἀγόντων                     ἡσυχίαν· ἐπειδὴ δέ τινες τῶν τριηράρχων οὐκέτι δυνάμενοι καρτερεῖν                     τὴν τῶν Συρακοσίων καταφρόνησιν ἀντανήχθησαν τοῖς πολεμίοις ἐν τῷ                     μεγάλῳ λιμένι, συνέστη πασῶν τῶν τριήρων ναυμαχία. οἱ μὲν οὖν ̓αθηναῖοι ταχυναυτούσας ἔχοντες                     τριήρεισ, καὶ ταῖς κατὰ θάλατταν ἐμπειρίαισ, ἔτι δὲ ταῖς τῶν                     κυβερνητῶν τέχναις προτεροῦντεσ, ἄπρακτον εἶχον τὴν ἐν τούτοις                     ὑπεροχήν, τῆς ναυμαχίας ἐν στενῷ τόπῳ γινομένησ· οἱ δὲ Συρακόσιοι                     συμπλεκόμενοι καὶ τοῖς πολεμίοις οὐδεμίαν διδόντες ἀναστροφήν, τούς τε                     ἐπὶ τῶν καταστρωμάτων ἠκόντιζον καὶ λιθοβολοῦντες λιπεῖν ἠνάγκαζον                     τὰς πρῴρασ, ἁπλῶς δὲ πολλαῖς τῶν ἐμπιπτουσῶν νεῶν ἐμβολὰς διδόντες                     καὶ εἰς τὰς τῶν ἐναντίων ναῦς εἰσαλλόμενοι πεζομαχίαν ἐν ταῖς ναυσὶ                     συνίσταντο. θλιβόμενοι δὲ πανταχόθεν οἱ                     ̓αθηναῖοι πρὸς φυγὴν ὥρμησαν· οἱ δὲ Συρακόσιοι διώξαντες ἑπτὰ μὲν                     τριήρεις κατέδυσαν, πολλὰς δὲ ἀχρήστους ἐποίησαν. τῶν δὲ Συρακοσίων ἐπηρμένων ταῖς ἐλπίσι διὰ τὸ καὶ                     κατὰ γῆν καὶ κατὰ θάλατταν τοὺς πολεμίους νενικηκέναι, παρῆν                     Εὐρυμέδων καὶ Δημοσθένησ, καταπεπλευκότες μὲν ἐξ ̓αθηνῶν μετὰ                     δυνάμεως πολλῆσ, ἐν δὲ τῷ παράπλῳ παρὰ Θουρίων καὶ Μεσσαπίων                     προσειληφότες συμμαχίαν. ἦγον δὲ τριήρεις                     πλείους τῶν ὀγδοήκοντα, στρατιωτῶν δὲ χωρὶς τῶν ἐν τοῖς πληρώμασι                     πεντακισχιλίουσ· ὅπλα δὲ καὶ χρήματα, πρὸς δὲ τούτοις τὰ πρὸς                     πολιορκίαν ὄργανα καὶ τὴν ἄλλην παρασκευὴν ἐν στρογγύλοις πλοίοις                     ἐκόμιζον. δι΄ ἣν αἰτίαν οἱ Συρακόσιοι πάλιν ἐταπεινοῦντο ταῖς                     ἐλπίσι, νομίζοντες μηκέτι ῥᾳδίως ἐξισωθῆναι τοῖς πολεμίοις                     δυνήσεσθαι. Δημοσθένης δὲ πείσας τοὺς                     συνάρχοντας ἐπιθέσθαι ταῖς ̓επιπολαῖσἄλλως γὰρ οὐ δυνατὸν                     ἦν ἀποτειχίσαι τὴν πόλιν, ἀναλαβὼν μυρίους μὲν ὁπλίτασ,                     ἄλλους δὲ τοσούτους ψιλούσ, νυκτὸς ἐπέθετο τοῖς Συρακοσίοισ.                     ἀπροσδοκήτου δὲ γενομένης τῆς ἐφόδου φρουρίων τέ τινων ἐκράτησαν καὶ                     παρεισπεσόντες ἐντὸς τοῦ τειχίσματος τῆς ̓επιπολῆς μέρος τι τοῦ                     τείχους κατέβαλον. τῶν δὲ Συρακοσίων                     πανταχόθεν συνδραμόντων ἐπὶ τὸν τόπον, ἔτι δὲ ̔ερμοκράτους μετὰ τῶν                     ἐπιλέκτων ἐπιβοηθήσαντοσ, ἐξεώσθησαν οἱ ̓αθηναῖοι καὶ νυκτὸς οὔσης                     διὰ τὴν ἀπειρίαν τῶν τόπων ἄλλοι κατ΄ ἄλλους τόπους ἐσκεδάσθησαν.                         οἱ δὲ Συρακόσιοι μετὰ τῶν συμμάχων                     καταδιώξαντεσ, δισχιλίους μὲν καὶ πεντακοσίους τῶν πολεμίων                     ἀποκτείναντεσ, οὐκ ὀλίγους δὲ τραυματίας ποιήσαντεσ, πολλῶν ὅπλων                     ἐκυρίευσαν. μετὰ δὲ τὴν μάχην                     Συρακόσιοι μὲν Σικανὸν ἕνα τῶν στρατηγῶν μετὰ δώδεκα τριήρων                     ἀπέστειλαν εἰς τὰς ἄλλας πόλεισ, τήν τε νίκην ἀπαγγελοῦντα τοῖς                     συμμάχοις καὶ βοηθεῖν ἀξιοῦντα. ̓αθηναῖοι δέ, τῶν πραγμάτων αὐτοῖς                     ἐπὶ τὸ χεῖρον ἐκβάντων καὶ διὰ τὸ τὸν περικείμενον τόπον ὑπάρχειν                     ἑλώδη λοιμικῆς καταστάσεως εἰς τὸ στρατόπεδον ἐμπεσούσησ,                     ἐβουλεύοντο, πῶς δεῖ χρῆσθαι τοῖς πράγμασιν. Δημοσθένης μὲν οὖν ᾤετο δεῖν ἀποπλεῖν τὴν                     ταχίστην εἰς ̓αθήνας φάσκων αἱρετώτερον εἶναι πρὸς Λακεδαιμονίους                     ὑπὲρ τῆς πατρίδος κινδυνεύειν ἢ καθημένους εἰς Σικελίαν μηδὲν τῶν                     χρησίμων ἐπιτελεῖν· ὁ δὲ Νικίας οὐκ ἔφη δεῖν αἰσχρῶς οὕτως                     ἐγκαταλιπεῖν τὴν πολιορκίαν, καὶ τριήρων καὶ στρατιωτῶν, ἔτι δὲ                     χρημάτων εὐποροῦντασ· πρὸς δὲ τούτοισ, ἐὰν ἄνευ τῆς τοῦ δήμου                     γνώμης εἰρήνην ποιησάμενοι πρὸς τοὺς Συρακοσίους ἀποπλεύσωσιν εἰς                     τὴν πατρίδα, κίνδυνον αὐτοῖς ἐπακολουθήσειν ἀπὸ τῶν εἰωθότων τοὺς                     στρατηγοὺς συκοφαντεῖν. τῶν δὲ εἰς τὸ                     συμβούλιον παρειλημμένων οἱ μὲν τῷ Δημοσθένει συγκατέθεντο περὶ τῆς                     ἀναγωγῆσ, οἱ δὲ τῷ Νικίᾳ τὴν αὐτὴν γνώμην ἀπεφαίνοντο· διόπερ                     οὐδὲν σαφὲς ἐπικρίναντες ἐφ΄ ἡσυχίας ἔμενον. τοῖς δὲ Συρακοσίοις παραγενομένης συμμαχίας παρά τε                     Σικελῶν καὶ Σελινουντίων, ἔτι δὲ Γελῴων, πρὸς δὲ τούτοις                     ̔ιμεραίων καὶ Καμαριναίων, οἱ μὲν Συρακόσιοι μᾶλλον ἐθάρρουν, οἱ δ΄                     ̓αθηναῖοι περιδεεῖς ἐγίνοντο. τῆς δὲ νόσου μεγάλην ἐπίτασιν                     λαμβανούσης πολλοὶ τῶν στρατιωτῶν ἀπέθνησκον, καὶ πάντες μετεμέλοντο                     διὰ τὸ μὴ πάλαι τὸν ἀπόπλουν πεποιῆσθαι. διὸ καὶ τοῦ πλήθους θορυβοῦντοσ, καὶ τῶν ἄλλων πάντων ἐπὶ τὰς                     ναῦς ὁρμώντων, ὁ Νικίας ἠναγκάσθη συγχωρῆσαι περὶ τῆς εἰς οἶκον                     ἀναγωγῆσ. ὁμογνωμόνων δὲ ὄντων τῶν στρατηγῶν, οἱ στρατιῶται τὰ                     σκεύη ἐνετίθεντο καὶ τὰς τριήρεις πληρώσαντες ᾖρον τὰς κεραίασ· καὶ                     παρήγγειλαν οἱ στρατηγοὶ τοῖς πλήθεσιν, ὅταν σημήνῃ, μηδένα τῶν κατὰ                     τὸ στρατόπεδον ὑστερεῖν, ὡς ἀπολειφθησόμενον τὸν βραδύνοντα. μελλόντων δ΄ αὐτῶν τῇ ὑστεραίᾳ πλεῖν,                     ἐξέλιπεν ἡ σελήνη τῆς ἐπιούσης νυκτόσ. διόπερ ὁ Νικίασ, καὶ φύσει                     δεισιδαίμων ὑπάρχων καὶ διὰ τὴν ἐν τῷ στρατοπέδῳ νόσον εὐλαβῶς                     διακείμενοσ, συνεκάλεσε τοὺς μάντεισ. τούτων δ΄ ἀποφηναμένων ἀναγκαῖον                     εἶναι τὰς εἰθισμένας τρεῖς ἡμέρας ἀναβαλέσθαι τὸν ἔκπλουν,                     ἠναγκάσθησαν καὶ οἱ περὶ τὸν Δημοσθένην συγκαταθέσθαι διὰ τὴν πρὸς                     τὸ θεῖον εὐλάβειαν. οἱ δὲ Συρακόσιοι παρά                     τινων αὐτομόλων πυθόμενοι τὴν αἰτίαν τοῦ ὑπερτεθεῖσθαι τὸν ἀπόπλουν,                     τάς τε τριήρεις πάσας ἐπλήρωσαν, οὔσας ἑβδομήκοντα καὶ τέσσαρασ, καὶ                     τὰς πεζὰς δυνάμεις ἐξαγαγόντες προσέβαλον τοῖς πολεμίοις καὶ κατὰ γῆν                     καὶ κατὰ θάλατταν. οἱ δ΄ ̓αθηναῖοι                     τριήρεις πληρώσαντες ἓξ πρὸς ταῖς ὀγδοήκοντα, τὸ μὲν δεξιὸν κέρας                     παρέδωκαν Εὐρυμέδοντι τῷ στρατηγῷ, καθ΄ ὃ ἐτάχθη ὁ τῶν                     Συρακοσίων στρατηγὸς ̓αγάθαρχοσ· ἐπὶ δὲ θατέρου μέρους Εὐθύδημος                     ἐτέτακτο, καθ΄ ὃν ἀντετάξατο Σικανὸς τῶν Συρακοσίων ἡγούμενοσ· τῆς                     δὲ μέσης τάξεως εἶχε τὴν ἡγεμονίαν παρὰ μὲν τοῖς ̓αθηναίοις                     Μένανδροσ, παρὰ δὲ τοῖς Συρακοσίοις Πύθης ὁ Κορίνθιοσ. ὑπερτεινούσης δὲ τῆς τῶν ̓αθηναίων φάλαγγος                     διὰ τὸ πλείοσιν αὐτοὺς ἀγωνίζεσθαι τριήρεσιν, οὐχ ἥκιστα καθ΄ ὃ                     πλεονεκτεῖν ἐδόκουν κατὰ τοῦτο ἠλαττώθησαν. ὁ γὰρ Εὐρυμέδων                     ἐπιχειρήσας περιπλεῖν τὸ κέρας τῶν ἐναντίων, ὡς ἀπεσπάσθη τῆς                     τάξεωσ, ἐπιστρεψάντων ἐπ΄ αὐτὸν τῶν Συρακοσίων ἀπελήφθη πρὸς τὸν                     κόλπον τὸν Δάσκωνα μὲν καλούμενον, ὑπὸ δὲ τῶν Συρακοσίων                     κατεχόμενον. κατακλεισθεὶς δ΄ εἰς στενὸν                     τόπον καὶ βιασθεὶς εἰς τὴν γῆν ἐκπεσεῖν, αὐτὸς μὲν ὑπό τινος                     τρωθεὶς καιρίᾳ πληγῇ τὸν βίον μετήλλαξεν, ἑπτὰ δὲ ναῦς ἐν τούτῳ                     τῷ τόπῳ διεφθάρησαν. τῆς δὲ ναυμαχίας                     ἤδη γινομένης ὅλοις τοῖς στόλοισ, ὡς διεδόθη λόγος τόν τε στρατηγὸν                     ἀνῃρῆσθαι καί τινας ναῦς ἀπολωλέναι, τὸ μὲν πρῶτον αἱ μάλιστα                     συνεγγίζουσαι ταῖς διεφθαρμέναις ναυσὶν ἐνέκλιναν, μετὰ δὲ ταῦτα τῶν                     Συρακοσίων ἐπικειμένων καὶ διὰ τὸ γεγονὸς εὐημέρημα θρασέως                     ἀγωνιζομένων, βιασθέντες οἱ ̓αθηναῖοι πάντες φυγεῖν ἠναγκάσθησαν.                         γενομένου δὲ τοῦ διωγμοῦ πρὸς τὸ                     τεναγῶδες μέρος τοῦ λιμένοσ, οὐκ ὀλίγαι τῶν τριήρων ἐν τοῖς βράχεσιν                     ἐπώκειλαν. ὧν συμβαινόντων Σικανὸς ὁ τῶν Συρακοσίων στρατηγὸς                     ταχέως ὁλκάδα κληματίδων καὶ δᾴδων, ἔτι δὲ πίττης πληρώσασ,                     ἐνέπρησε τὰς ἐν τοῖς βράχεσι ναῦς κυλινδουμένασ. ὧν ἀναφθεισῶν οἱ μὲν ̓αθηναῖοι ταχέως τήν τε                     φλόγα κατέσβεσαν καὶ ἀπὸ τῶν νεῶν ἐρρωμένως ἠμύναντο τοὺς                     ἐπιφερομένουσ, ἄλλην οὐδεμίαν εὑρίσκοντες σωτηρίαν· τὰ δὲ πεζὰ                     στρατόπεδα παρεβοήθει παρὰ τὸν αἰγιαλόν, ἐφ΄ ὃν αἱ ναῦς                     ἐξεπεπτώκεισαν. ἁπάντων δὲ καρτερῶς                     ὑπομενόντων τὸν κίνδυνον, ἐπὶ μὲν τῆς γῆς ἐτράπησαν οἱ Συρακόσιοι,                     κατὰ θάλατταν δὲ προτερήσαντες ἀπέπλευσαν εἰς τὴν πόλιν. ἀπώλοντο δὲ                     τῶν μὲν Συρακοσίων ὀλίγοι, τῶν δ΄ ̓αθηναίων ἄνδρες μὲν οὐκ                     ἐλάττους δισχιλίων, τριήρεις δ΄ ὀκτωκαίδεκα. οἱ δὲ Συρακόσιοι νομίζοντες μηκέτι τὸν κίνδυνον εἶναι                     περὶ τῆς πόλεωσ, ἀλλὰ πολὺ μᾶλλον ἐνεστηκέναι τὸν ἀγῶνα περὶ τοῦ                     λαβεῖν τὸ στρατόπεδον μετὰ τῶν πολεμίων αἰχμάλωτον, ἀπέφραττον τὸ                     στόμα τοῦ λιμένος ζεῦγμα κατασκευάζοντεσ. ἀκάτους τε γὰρ καὶ τριήρεισ, ἔτι δὲ στρογγύλας ναῦς ἐπ΄ ἀγκυρῶν                     ὁρμίσαντεσ, καὶ σιδηραῖς ἁλύσεσι διαλαμβάνοντεσ, ἐπὶ τὰ σκάφη                     γεφύρας ἐκ σανίδων κατεσκεύασαν καὶ πέρας ἐν ἡμέραις τρισὶ τοῖς                     ἔργοις ἐπέθηκαν. οἱ δ΄ ̓αθηναῖοι                     θεωροῦντες αὑτοῖς πάντοθεν τὴν σωτηρίαν ἀποκεκλεισμένην, ἔκριναν                     ἁπάσας τὰς τριήρεις πληροῦν καὶ τῶν πεζῶν τοὺς κρατίστους ἐμβιβάσαι,                     τῷ τε πλήθει τῶν νεῶν καὶ τῇ τῶν ἀγωνιζομένων ὑπὲρ τῆς σωτηρίας                     ἀπονοίᾳ καταπλήξειν τοὺς Συρακοσίουσ. διόπερ τοὺς ἐπὶ ταῖς ἡγεμονίαις τεταγμένους καὶ τοὺς ἀρίστους ἐξ                     ὅλου τοῦ στρατεύματος ἐμβιβάσαντες τριήρεις μὲν ἐπλήρωσαν πέντε                     λειπούσας τῶν ἑκατὸν εἴκοσι, τοὺς δὲ λοιποὺς ἐπὶ τῆς γῆς ἔταξαν                     παρὰ τὸν αἰγιαλόν. οἱ δὲ Συρακόσιοι τὸ μὲν πεζὸν στράτευμα πρὸ τῆς                     πόλεως ἔστησαν, τριήρεις δὲ συνεπλήρωσαν ἑβδομήκοντα τέσσαρασ·                     συμπαρείποντό τε τὰς ὑπηρετικὰς ἔχοντες ναῦς παῖδες ἐλεύθεροι, τοῖς                     τε ἔτεσιν ὄντες ὑπὸ τὴν τῶν νεανίσκων ἡλικίαν καὶ συναγωνιζόμενοι                     μετὰ τῶν πατέρων. τὰ δὲ περὶ τὸν λιμένα                     τείχη καὶ πᾶς ὁ τῆς πόλεως ὑπερκείμενος τόπος ἔγεμε σωμάτων·                     γυναῖκές τε γὰρ καὶ παρθένοι καὶ οἱ ταῖς ἡλικίαις τὴν ἐν τῷ                     πολέμῳ χρείαν παρέχεσθαι μὴ δυνάμενοι, τοῦ παντὸς πολέμου τὴν κρίσιν                     λαμβάνοντοσ, μετὰ πολλῆς ἀγωνίας ἐπεθεώρουν τὴν μάχην. καθ΄ ὃν δὴ                     χρόνον Νικίας ὁ τῶν ̓αθηναίων στρατηγὸς ἐπιβλέψας τὰς ναῦς καὶ τὸ                     μέγεθος τοῦ κινδύνου λογισάμενοσ, οὐκ ἐπέμεινεν ἐπὶ τῆς ἐν τῇ γῇ                     τάξεωσ, ἀλλὰ καταλιπὼν τοὺς πεζοὺς ἐπί τινα ναῦν ἀνέβη καὶ παρέπλει                     τὰς τριήρεις τῶν ̓αθηναίων. ἕκαστον δὲ τῶν τριηράρχων ἐξ ὀνόματος                     προσφωνῶν καὶ τὰς χεῖρας ἐκτείνων ἐδεῖτο πάντων, εἰ καὶ πρότερον,                     τὸ νῦν ἀντιλαβέσθαι τῆς μόνης καταλελειμμένης ἐλπίδοσ· ἐν γὰρ ταῖς                     τῶν ναυμαχεῖν μελλόντων ἀρεταῖς καὶ ἑαυτῶν ἁπάντων καὶ τῆς πατρίδος                     κεῖσθαι τὴν σωτηρίαν. καὶ τοὺς μὲν                     τέκνων ὄντας πατέρας τῶν υἱῶν ὑπομιμνήσκων, τοὺς δ΄ ἐνδόξων                     γεγονότας πατέρων παρακαλῶν τὰς τῶν προγόνων ἀρετὰς μὴ καταισχῦναι,                     τοὺς δ΄ ὑπὸ τοῦ δήμου τετιμημένους προτρεπόμενος ἀξίους φανῆναι τῶν                     στεφάνων, ἅπαντας δ΄ ἀναμνησθέντας τῶν ἐν Σαλαμῖνι τροπαίων ἠξίου                     μὴ καταρρῖψαι τῆς πατρίδος τὴν περιβόητον δόξαν, μηδὲ αὑτοὺς                     ἀνδραπόδων τρόπον παραδοῦναι τοῖς Συρακοσίοισ. ὁ μὲν οὖν Νικίας τοιούτοις χρησάμενος λόγοις πάλιν                     ἐπὶ τὴν ἰδίαν τάξιν ἐπανῆλθεν· οἱ δ΄ ἐν ταῖς ναυσὶ παιανίσαντες                     ἔπλεον, καὶ φθάσαντες τοὺς πολεμίους διέλυον τὸ ζεῦγμα. οἱ δὲ                     Συρακόσιοι ταχέως ἐπαναχθέντες συνετάττοντο ταῖς τριήρεσι, καὶ                     συμπλεκόμενοι τοῖς ἐναντίοις ἠνάγκασαν αὐτοὺς ἐπιστρέφειν ἀπὸ τοῦ                     ζεύγματος καὶ διαμάχεσθαι. ποιουμένων δὲ                     τὰς ἀνακρούσεις τῶν μὲν ἐπὶ τὸν αἰγιαλόν, τῶν δ΄ εἰς μέσον τὸν                     λιμένα, τινῶν δὲ πρὸς τὰ τείχη, ταχέως ἀπ΄ ἀλλήλων διεσπάσθησαν αἱ                     τριήρεις ἅπασαι, καὶ χωρισθέντων ἀπὸ τῶν κλείθρων πλήρης ἦν ὁ                     λιμὴν τῶν κατ΄ ὀλίγους ναυμαχούντων. ἔνθα δὴ παραβόλως ἀμφοτέρων περὶ τῆς νίκης ἀγωνιζομένων, οἱ μὲν                     ̓αθηναῖοι τῷ τε πλήθει τῶν νεῶν θαρροῦντες καὶ σωτηρίαν ἄλλην οὐχ                     ὁρῶντες θρασέως ἐκινδύνευον καὶ τὸν ἐν τῇ μάχῃ θάνατον εὐγενῶς                     ὑπέμενον· οἱ δὲ Συρακόσιοι θεατὰς τῶν ἀγώνων ἔχοντες γονεῖς καὶ                     παῖδας ἐφιλοτιμοῦντο πρὸς ἀλλήλουσ, ἑκάστου βουλομένου δι΄ ἑαυτοῦ                     τὴν νίκην περιγενέσθαι τῇ πατρίδι. διὸ καὶ πολλοὶ ταῖς τῶν ἐναντίων                     πρῴραις ἐπιβάντεσ, τῆς οἰκείας νεὼς ὑφ΄ ἑτέρας τρωθείσησ, ἐν                     μέσοις τοῖς πολεμίοις ἀπελαμβάνοντο. ἔνιοι δὲ σιδηρᾶς χεῖρας                     ἐπιβάλλοντες ἠνάγκαζον τοὺς ἀντιταττομένους ἐπὶ τῶν νεῶν πεζομαχεῖν.                         πολλάκις δὲ τὰς ἰδίας ἔχοντες ναῦς                     συντετριμμένασ, εἰς τὰς τῶν ἐναντίων μεθαλλόμενοι, καὶ τοὺς μὲν                     ἀποκτείνοντεσ, τοὺς δ΄ εἰς τὴν θάλατταν προωθοῦντεσ, ἐκυρίευον τῶν                     τριήρων. ἁπλῶς δὲ καθ΄ ὅλον τὸν λιμένα τῶν τ΄ ἐμβολῶν ψόφος                     ἐγίνετο καὶ βοὴ τῶν ἀγωνιζομένων ἐναλλὰξ ἀπολλυμένων. ὅτε γὰρ ἀποληφθείη ναῦς ὑπὸ πλειόνων                     τριήρων, πανταχόθεν τυπτομένη τοῖς χαλκώμασι, τοῦ ῥεύματος                     εἰσπίπτοντος αὔτανδρος ὑπὸ τῆς θαλάττης κατεπίνετο. ἔνιοι δὲ                     καταδυομένων τῶν νεῶν ἀποκολυμβῶντες τοῖς τε τόξοις κατετιτρώσκοντο καὶ                     τοῖς δόρασι τυπτόμενοι διεφθείροντο. οἱ                     δὲ κυβερνῆται θεωροῦντες τεταραγμένην τὴν μάχην, καὶ πάντα τόπον ὄντα                     πλήρη θορύβου, καὶ πολλάκις ἐπὶ μίαν ναῦν πλείους ἐπιφερομένασ,                     οὔθ΄ ὅ,τι σημαίνοιεν εἶχον, μὴ τῶν αὐτῶν πρὸς ἅπαντα συμφερόντων,                     οὔτε πρὸς τοὺς κελεύοντας τοὺς ἐνεδέχετο βλέπειν διὰ τὸ πλῆθος τῶν                     βελῶν. ἁπλῶς δὲ τῶν παραγγελλομένων                     οὐδεὶς οὐδὲν ἤκουε, τῶν σκαφῶν θραυομένων καὶ παρασυρομένων τῶν                     ταρσῶν, ἅμα δὲ καὶ τῇ κραυγῇ τῶν ναυμαχούντων καὶ τῶν ἀπὸ τῆς                     γῆς συμφιλοτιμουμένων. τοῦ γὰρ αἰγιαλοῦ                     παντὸς τὸ μὲν ὑπὸ τῶν πεζῶν τῶν ̓αθηναίων κατείχετο, τὸ δ΄ ὑπὸ                     τῶν Συρακοσίων, ὥστ΄ ἐνίοτε τοὺς παρὰ τὴν γῆν ναυμαχοῦντας                     συμμάχους ἔχειν τοὺς ἐπὶ τῆς χέρσου στρατοπεδεύοντασ. οἱ δ΄ ἐπὶ τῶν τειχῶν ὅτε μὲν ἴδοιεν τοὺς ἰδίους                     εὐημεροῦντασ, ἐπαιάνιζον, ὅτε δ΄ ἐλαττουμένουσ, ἔστενον καὶ μετὰ                     δακρύων τοῖς θεοῖς προσηύχοντο. ἐνίοτε γάρ, εἰ τύχοι, τῶν Συρακοσίων                     τριήρων παρὰ τὰ τείχη διαφθείρεσθαί τινας συνέβαινε, καὶ τοὺς ἰδίους                     ἐν ὀφθαλμοῖς τῶν συγγενῶν ἀναιρεῖσθαι, καὶ θεωρεῖν γονεῖς μὲν τέκνων                     ἀπώλειαν, ἀδελφὰς δὲ καὶ γυναῖκας ἀνδρῶν καὶ ἀδελφῶν οἰκτρὰν                     καταστροφήν. ἐπὶ πολὺν δὲ χρόνον πολλῶν ἀπολλυμένων ἡ μάχη τέλος οὐκ                     ἐλάμβανεν· οὐδὲ γὰρ οἱ θλιβόμενοι πρὸς τὴν γῆν φεύγειν ἐτόλμων. οἱ                     μὲν γὰρ ̓αθηναῖοι τοὺς ἀφισταμένους τῆς μάχης καὶ τῇ γῇ                     προσπλέοντας ἠρώτων, εἰ διὰ τῆς γῆς εἰς ̓αθήνας πλεῦσαι νομίζουσιν,                     οἱ δὲ πεζοὶ τῶν Συρακοσίων τοὺς προσπλέοντας ἀνέκρινον, διὰ τί                     βουλομένων αὐτῶν εἰς τὰς τριήρεις ἐμβαίνειν κωλύσαντες αὐτοὺς                     μάχεσθαι νῦν προδιδόασι τὴν πατρίδα, καὶ εἰ διὰ τοῦτο ἔφραξαν τὸ                     στόμα τοῦ λιμένοσ, ὅπως κωλύσαντες τοὺς πολεμίους αὐτοὶ φεύγωσιν                     ἐπὶ τὸν αἰγιαλόν, καὶ τοῦ τελευτᾶν ὀφειλομένου πᾶσιν ἀνθρώποις                     ποῖον ζητοῦσι καλλίω θάνατον ἢ τὸν ὑπὲρ τῆς πατρίδοσ, ἣν ἔχοντες                     μάρτυρα τῶν ἀγώνων αἰσχρῶς ἐγκαταλείπουσιν. τοιαῦτα δὲ τῶν ἀπὸ τῆς γῆς στρατιωτῶν ὀνειδιζόντων                     τοῖς προσπλέουσιν, οἱ πρὸς τοὺς αἰγιαλοὺς ἀποφεύγοντες πάλιν                     ἀνέστρεφον, καίπερ συντετριμμένας ἔχοντες τὰς ναῦς καὶ ὑπὸ τῶν                     τραυμάτων καταβαρούμενοι. τῶν δὲ παρὰ τὴν                     πόλιν κινδυνευόντων ̓αθηναίων ἐκβιασθέντων καὶ πρὸς φυγὴν ὁρμησάντων,                     οἱ προσεχεῖς ἀεὶ τῶν ̓αθηναίων ἐνέκλινον, καὶ κατ΄ ὀλίγον ἅπαντες                     ἐτράπησαν. οἱ μὲν οὖν Συρακόσιοι μετὰ                     πολλῆς κραυγῆς κατεδίωκον τὰς ναῦς ἐπὶ τὴν γῆν· τῶν δὲ ̓αθηναίων                     ὅσοι μὴ μετέωροι διεφθάρησαν, ἐπεὶ πρὸς τὰ βράχη προσηνέχθησαν,                     ἐκπηδῶντες ἐκ τῶν νεῶν εἰς τὸ πεζὸν στρατόπεδον ἔφευγον. ὁ δὲ λιμὴν πλήρης ἦν ὅπλων τε καὶ ναυαγίων,                     ὡς ἂν ̓αττικῶν μὲν νεῶν ἀπολομένων ἑξήκοντα, παρὰ δὲ τῶν                     Συρακοσίων ὀκτὼ μὲν τελέως διεφθαρμένων, ἑκκαίδεκα δὲ συντετριμμένων.                     οἱ δὲ Συρακόσιοι τῶν τε τριήρων ὅσας δυνατὸν ἦν εἷλκον ἐπὶ τὴν                     γῆν, καὶ τοὺς τετελευτηκότας πολίτας τε καὶ συμμάχους ἀνελόμενοι                     δημοσίας ταφῆς ἠξίωσαν. οἱ δ΄ ̓αθηναῖοι                     συνδραμόντες ἐπὶ τὰς τῶν ἡγεμόνων σκηνὰς ἐδέοντο τῶν στρατηγῶν, μὴ                     τῶν νεῶν, ἀλλὰ τῆς ἑαυτῶν φροντίζειν σωτηρίασ. Δημοσθένης μὲν οὖν                     ἔφη δεῖν, λελυμένου τοῦ ζεύγματοσ, κατὰ τάχος πληροῦν τὰς τριήρεισ,                     καὶ ἀπροσδοκήτως ἐπιθεμένους ἐπηγγέλλετο ῥᾳδίως κρατήσειν τῆς                     ἐπιβολῆσ· Νικίας δὲ συνεβούλευε                     καταλιπόντας τὰς ναῦς διὰ τῆς μεσογείου πρὸς τὰς συμμαχίδας πόλεις                     ἀναχωρεῖν. ᾧ πάντες ὁμογνώμονες γενόμενοι τῶν νεῶν τινας ἐνέπρησαν                     καὶ τὰ πρὸς τὴν ἀπαλλαγὴν παρεσκευάζοντο. φανεροῦ δ΄ ὄντος ὅτι τῆς νυκτὸς ἀναζεύξουσιν, ̔ερμοκράτης                     συνεβούλευε τοῖς Συρακοσίοις ἐξάγειν τῆς νυκτὸς ἅπαν τὸ στρατόπεδον                     καὶ τὰς ὁδοὺς ἁπάσας προκαταλαβέσθαι. οὐ πειθομένων δὲ τῶν στρατηγῶν διὰ τὸ πολλοὺς μὲν τραυματίας εἶναι                     τῶν στρατιωτῶν, πάντας δ΄ ὑπὸ τῆς μάχης κατακόπους ὑπάρχειν τοῖς                     σώμασιν, ἀπέστειλέ τινας τῶν ἱππέων ἐπὶ τὴν παρεμβολὴν τῶν                     ̓αθηναίων τοὺς ἐροῦντασ, ὅτι προαπεστάλκασιν οἱ Συρακόσιοι τοὺς τὰς                     ὁδοὺς καὶ τοὺς ἐπικαιροτάτους τόπους προκαταληψομένουσ. ποιησάντων δὲ τῶν ἱππέων τὸ προσταχθὲν ἤδη νυκτὸς                     οὔσησ, οἱ μὲν ̓αθηναῖοι νομίσαντες τῶν Λεοντίνων τινὰς εἶναι τοὺς                     δι΄ εὔνοιαν ἀπηγγελκότασ, διεταράχθησαν οὐ μικρῶς καὶ τὴν ἀπαλλαγὴν                     ὑπερέθεντο· ᾧπερ εἰ μὴ παρεκρούσθησαν, ἀσφαλῶς ἂν ἐχωρίσθησαν.                         οἱ μὲν οὖν Συρακόσιοι τῆς ἡμέρας                     ὑποφωσκούσης ἀπέστειλαν τοὺς προκαταληψομένους τὰ στενόπορα τῶν ὁδῶν·                     οἱ δὲ τῶν ̓αθηναίων στρατηγοὶ διελόμενοι τοὺς στρατιώτας εἰς δύο                     μέρη, καὶ τὰ μὲν σκευοφόρα καὶ τοὺς ἀρρώστους εἰς μέσον λαβόντεσ,                     τοὺς δὲ δυναμένους μάχεσθαι προηγεῖσθαι καὶ οὐραγεῖν τάξαντεσ,                     προῄεσαν ἐπὶ Κατάνησ, ὧν μὲν Δημοσθένουσ, ὧν δὲ Νικίου                     καθηγουμένων. οἱ δὲ Συρακόσιοι πεντήκοντα μὲν τὰς καταλειφθείσας ναῦς ἀναψάμενοι                     κατήγαγον εἰς τὴν πόλιν, ἐκβιβάσαντες δ΄ ἐκ τῶν τριήρων ἅπαντας καὶ                     καθοπλίσαντεσ, μετὰ πάσης τῆς δυνάμεως ἠκολούθουν τοῖς ̓αθηναίοισ,                     ἐξαπτόμενοι καὶ βαδίζειν εἰς τοὔμπροσθεν διακωλύοντεσ. ἐπὶ τρεῖς δ΄ ἡμέρας ἐπακολουθοῦντες καὶ πανταχόθεν                     περιλαμβάνοντες ἀπεῖργον εὐθυπορεῖν πρὸστὴν σύμμαχον Κατάνην,                     παλινοδίαν δὲ καταναγκάσαντες ποιήσασθαι διὰ τοῦ ̓ελωρίου πεδίου, πρὸς                     τῷ ̓ασινάρῳ ποταμῷ περικυκλώσαντες ἀπέκτειναν μὲν μυρίους                     ὀκτακισχιλίουσ, ἐζώγρησαν δὲ ἑπτακισχιλίουσ, ἐν οἷς καὶ τοὺς                     στρατηγοὺς Δημοσθένην καὶ Νικίαν· οἱ δὲ λοιποὶ διηρπάσθησαν ὑπὸ τῶν                     στρατιωτῶν. οἱ γὰρ ̓αθηναῖοι πάντοθεν                     ἀποκλειομένης τῆς σωτηρίας ἠναγκάσθησαν τὰ ὅπλα καὶ ἑαυτοὺς                     παραδοῦναι τοῖς πολεμίοισ. τούτων δὲ πραχθέντων οἱ Συρακόσιοι                     στήσαντες δύο τρόπαια, καὶ τὰ τῶν στρατηγῶν ὅπλα πρὸς ἑκάτερον                     προσηλώσαντεσ, ἀνέστρεψαν εἰς τὴν πόλιν. τότε μὲν οὖν τοῖς θεοῖς ἔθυσαν                     πανδημεί, τῇ δ΄ ὑστεραίᾳ συναχθείσης ἐκκλησίας ἐβουλεύοντο, πῶς                     χρήσονται τοῖς αἰχμαλώτοισ. Διοκλῆς δέ τισ, τῶν δημαγωγῶν ἐνδοξότατος                     ὤν, ἀπεφήνατο γνώμην ὡς δέοι τοὺς μὲν στρατηγοὺς τῶν ̓αθηναίων μετ΄                     αἰκίας ἀνελεῖν, τοὺς δ΄ ἄλλους αἰχμαλώτους ἐν μὲν τῷ παρόντι                     τεθῆναι πάντας εἰς τὰς λατομίασ, μετὰ δὲ ταῦτα τοὺς μὲν συμμαχήσαντας                     τοῖς ̓αθηναίοις λαφυροπωλῆσαι, τοὺς δ΄ ̓αθηναίους ἐργαζομένους ἐν τῷ                     δεσμωτηρίῳ λαμβάνειν ἀλφίτων δύο κοτύλασ. ἀναγνωσθέντος δὲ τοῦ ψηφίσματος ̔ερμοκράτης παρελθὼν εἰς τὴν                     ἐκκλησίαν ἐνεχείρει λέγειν, ὡς κάλλιόν ἐστι τοῦ νικᾶν τὸ τὴν νίκην                     ἐνεγκεῖν ἀνθρωπίνωσ. θορυβοῦντος δὲ τοῦ                     δήμου καὶ τὴν δημηγορίαν οὐχ ὑπομένοντοσ, Νικόλαός τισ,ἐστερημένος                     ἐν τῷ πολέμῳ δυεῖν υἱῶν, ἀνέβαινεν ἐπὶ τὸ βῆμα κατεχόμενος ὑπὸ                     τῶν οἰκετῶν διὰ τὸ γῆρασ· ὃν ὡς εἶδεν ὁ δῆμοσ, ἔληξε τοῦ                     θορύβου, νομίζων κατηγορήσειν τῶν αἰχμαλώτων. γενομένης οὖν σιωπῆς ὁ                     πρεσβύτερος ἐντεῦθεν ἤρξατο τῶν λόγων. τῶν κατὰ                     τὸν πόλεμον ἀτυχημάτων, ἄνδρες Συρακόσιοι, μέρος οὐκ ἐλάχιστον ἐγὼ                     μετέσχηκα· δυεῖν γὰρ υἱῶν γενόμενος πατὴρ ἐξέπεμψα μὲν αὐτοὺς εἰς                     τὸν ὑπὲρ τῆς πατρίδος κίνδυνον, ὑπεδεξάμην δ΄ ἀντ΄ αὐτῶν ἀγγελίαν,                     ἣ τὸν ἐκείνων θάνατον ἐμήνυεν. διὸ                     καὶ καθ΄ ἡμέραν ἐπιζητῶν τὴν συμβίωσιν, καὶ τὴν τελευτὴν                     ἀναλογιζόμενοσ, ἐκείνους μὲν μακαρίζω, τὸν ἐμαυτοῦ δὲ βίον ἐλεῶ,                     πάντων ἡγούμενος εἶναι δυστυχέστατοσ. ἐκεῖνοι μὲν γὰρ τὸν ὀφειλόμενον τῇ φύσει θάνατον εἰς πατρίδος                     σωτηρίαν ἀναλώσαντες ἀθάνατον ἑαυτῶν δόξαν καταλελοίπασιν, ἐγὼ δ΄                     ἐπὶ τῆς ἐσχάτης ἡλικίας ἔρημος ὢν τῶν θεραπευσόντων τὸ γῆρας                     διπλοῦν ἔχω τὸ πένθοσ, τὴν συγγένειαν ἅμα καὶ ἀρετὴν ἐπιζητῶν·                         ὅσῳ γὰρ εὐγενέστερον ἐτελεύτησαν,                     τοσούτῳ ποθεινοτέραν τὴν ὑπὲρ αὐτῶν μνήμην καταλελοίπασιν. εἰκότως                     οὖν μισῶ τοὺς ̓αθηναίουσ, δι΄ ἐκείνους οὐχ ὑπὸ τῶν τέκνων, ἀλλ΄                     ὑπὸ οἰκετῶν, ὡς ὁρᾶτε, χειραγωγούμενοσ. εἰ μὲν οὖν ἑώρων, ὦ ἄνδρες Συρακόσιοι, τὴν παροῦσαν                     ἐνεστηκέναι βουλὴν ὑπὲρ ̓αθηναίων, εἰκότως ἂν καὶ διὰ τὰς κοινὰς                     τῆς πατρίδος συμφορὰς καὶ διὰ τὰς ἰδίας ἀτυχίας πικρῶς ἂν αὐτοῖς                     προσηνέχθην· ἐπεὶ δ΄ ἅμα τῷ πρὸς τοὺς ἠτυχηκότας ἐλέῳ κρίνεται                     τό τε κοινῇ συμφέρον καὶ ἡ πρὸς ἅπαντας ἀνθρώπους ὑπὲρ τοῦ δήμου                     τῶν Συρακοσίων ἐξενεχθησομένη δόξα, ἀκέραιον ποιήσομαι τὴν τοῦ                     συμφέροντος συμβουλίαν. ὁ μὲν οὖν δῆμος τῶν ̓αθηναίων τῆς ἰδίας ἀνοίας                     ἀξίαν κεκόμισται τιμωρίαν, πρῶτον μὲν παρὰ θεῶν, μετὰ δὲ ταῦτα παρ΄                     ἡμῶν τῶν ἀδικηθέντων. ἀγαθὸν γάρ ἐστι                     τὸ θεῖον τοὺς ἀδίκου πολέμου καταρχομένους καὶ τὴν αὑτῶν ὑπεροχὴν                     οὐκ ἐνεγκόντας ἀνθρωπίνως ἀνελπίστοις περιβαλεῖν συμφοραῖσ. τίς γὰρ ἂν ἤλπισεν ̓αθηναίουσ, μύρια μὲν                     εἰληφότας ἐκ Δήλου τάλαντα, τριήρεις δὲ διακοσίας εἰς Σικελίαν                     ἀπεσταλκότας καὶ τοὺς ἀγωνισομένους ἄνδρας πλείους τῶν                     τετρακισμυρίων, οὕτως μεγάλαις συμφοραῖς περιπεσεῖσθαι; ἀπὸ γὰρ τῆς                     τηλικαύτης παρασκευῆς οὔτε ναῦς οὔτ΄ ἀνὴρ οὐθεὶς ἐπανῆλθεν, ὥστε                     μηδὲ τὸν ἀγγελοῦντα αὐτοῖς τὴν συμφορὰν περιλειφθῆναι. εἰδότες οὖν, ἄνδρες Συρακόσιοι, τοὺς                     ὑπερηφανοῦντας παρὰ θεοῖς καὶ παρ΄ ἀνθρώποις μισουμένουσ, προσκυνοῦντες                     τὴν τύχην μηθὲν ὑπὲρ ἄνθρωπον πράξητε. τί γὰρ σεμνὸν φονεῦσαι τὸν                     ὑποπεπτωκότα; τί δ΄ ἔνδοξον τιμωρίᾳ περιβαλεῖν; ὁ γὰρ ἀμετάθετον                     ἔχων τὴν περὶ τῶν ἀτυχημάτων ὠμότητα συναδικεῖ τὴν κοινὴν ἀνθρώπων                     ἀσθένειαν. οὐθεὶς γάρ ἐστιν οὕτω                     φρόνιμοσ, ὥστε μεῖζον ἰσχῦσαι τῆς τύχησ, ἣ φύσει ταῖς ἀνθρωπίναις                     ἡδομένη συμφοραῖς ὀξείας τῆς εὐδαιμονίας ποιεῖ τὰς μεταβολάσ.                     ἐροῦσί τινες ἴσωσ, ἠδίκησαν, καὶ τῆς κατ΄ αὐτῶν τιμωρίας ἔχομεν                     τὴν ἐξουσίαν. οὐκοῦν παρὰ μὲν τοῦ                     δήμου πολλαπλασίαν εἰλήφατε τιμωρίαν, παρὰ δὲ τῶν αἰχμαλώτων ἱκανὴν                     ἔχετε κόλασιν; παρέδωκαν γὰρ ἑαυτοὺς μετὰ τῶν ὅπλων πιστεύσαντες                     τῇ τῶν κρατούντων εὐγνωμοσύνῃ· διόπερ οὐκ ἄξιον αὐτοὺς τῆς                     ἡμετέρας ψευσθῆναι φιλανθρωπίασ. οἱ μὲν                     οὖν ἀμετάθετον τὴν ἔχθραν φυλάττοντες μαχόμενοι τετελευτήκασιν, οἱ δ΄                     ἑαυτοὺς ἡμῖν ἐγχειρίσαντες ἀντὶ πολεμίων γεγόνασιν ἱκέται. οἱ γὰρ                     ἐν ταῖς μάχαις τοῖς ἐναντίοις τὰ σώματα ἐγχειρίζοντεσ, ἐπ΄ ἐλπίδι                     σωτηρίας τοῦτο πράττουσιν· εἰ δὲ πιστεύσαντες τιμωρίας τεύξονται                     τηλικαύτησ, οἱ μὲν παθόντες ἀναδέξονται τὴν συμφοράν, οἱ δὲ πράξαντες                     ἀγνώμονες ἂν κληθεῖεν. δεῖ δὲ τοὺς τῆς                     ἡγεμονίας ἀντιποιουμένουσ, ὦ ἄνδρες Συρακόσιοι, μὴ οὕτως τοῖς                     ὅπλοις ἑαυτοὺς ἰσχυροὺς κατασκευάζειν, ὡς τοῖς τρόποις ἐπιεικεῖς                     παρέχεσθαι. οἱ γὰρ ὑποτεταγμένοι τοὺς μὲν φόβῳ κατισχύοντας καιροτηρήσαντες                     ἀμύνονται διὰ τὸ μῖσοσ, τοὺς δὲ φιλανθρώπως ἀφηγουμένους βεβαίως                     ἀγαπῶντες ἀεὶ συναύξουσι τὴν ἡγεμονίαν. τί καθεῖλε τὴν Μήδων                     ἀρχήν; ἡ πρὸς τοὺς ταπεινοτέρους ὠμότησ. ἀποστάντων γὰρ Περσῶν καὶ τὰ πλεῖστα τῶν ἐθνῶν συνεπέθετο. πῶς                     γὰρ Κῦρος ἐξ ἰδιώτου τῆς ̓ασίας ὅλης ἐβασίλευσε; τῇ πρὸς τοὺς                     κρατηθέντας εὐγνωμοσύνῃ. Κροῖσον γὰρ τὸν βασιλέα λαβὼν αἰχμάλωτον                     οὐχ ὅπως ἠδίκησεν, ἀλλὰ καὶ προσευηργέτησεν· παραπλησίως δὲ καὶ                     τοῖς ἄλλοις βασιλεῦσί τε καὶ δήμοις προσηνέχθη. τοιγαροῦν διαδοθείσης εἰς πάντα τόπον τῆς ἡμερότητος                     ἅπαντες οἱ κατὰ τὴν ̓ασίαν ἀλλήλους φθάνοντες εἰς τὴν τοῦ βασιλέως                     συμμαχίαν παρεγίνοντο. τί λέγω τὰ μακρὰν                     καὶ τόποις καὶ χρόνοις ἀφεστηκότα; κατὰ γὰρ τὴν ἡμετέραν πόλιν οὐ                     πάλαι Γέλων ἐξ ἰδιώτου τῆς Σικελίας ὅλης ἡγεμὼν ἐγένετο, τῶν                     πόλεων ἑκουσίως εἰς τὴν ἐξουσίαν ἐκείνου παραγενομένων· προσεκαλεῖτο                     γὰρ ἡ τἀνδρὸς ἐπιείκεια πάντας ἀνθρώπουσ, τὴν εἰς τοὺς ἠτυχηκότας                     συγγνώμην προσλαβοῦσα. ἀπ΄ ἐκείνων οὖν                     τῶν χρόνων τῆς κατὰ Σικελίαν ἡγεμονίας ἀντιποιουμένης τῆς πόλεωσ,                     μὴ καταρρίψωμεν τὸν ὑπὲρ τῶν προγόνων ἔπαινον, μηδ΄ ἑαυτοὺς                     θηριώδεις καὶ ἀπαραιτήτους πρὸς ἀνθρωπίνην ἀτυχίαν παράσχωμεν. οὐ                     γὰρ προσήκει δοῦναι τῷ φθόνῳ καθ΄ ἡμῶν ἀφορμὴν εἰπεῖν, ὡς                     ἀναξίως εὐτυχοῦμεν· καλὸν γὰρ καὶ τὸ τῆς τύχης ἀντιπραττούσης                     ἔχειν τοὺς συναλγήσοντας καὶ πάλιν ἐν τοῖς κατορθώμασι τοὺς                     ἡδομένουσ. τὰ μὲν οὖν ἐν τοῖς ὅπλοις                     πλεονεκτήματα τύχῃ καὶ καιρῷ κρίνεται πολλάκισ, ἡ δ΄ ἐν ταῖς                     εὐπραξίαις ἡμερότης ἴδιόν ἐστι σημεῖον τῆς τῶν εὐτυχούντων                     ἀρετῆσ. διὸ μὴ φθονήσητε τῇ πατρίδι περιβόητον γενέσθαι παρὰ πᾶσιν                     ἀνθρώποισ, ὅτι τοὺς ̓αθηναίους ἐνίκησεν οὐ μόνον τοῖς ὅπλοισ,                     ἀλλὰ καὶ τῇ φιλανθρωπίᾳ. φανήσονται                     γὰρ οἱ τῶν ἄλλων ὑπερέχειν ἡμερότητι σεμνυνόμενοι τῇ παρ΄ ἡμῶν                     εὐγνωμοσύνῃ πολυωρούμενοι, καὶ οἱ πρῶτοι βωμὸν ἐλέου καθιδρυσάμενοι                     τοῦτον ἐν τῇ πόλει τῶν Συρακοσίων εὑρήσουσιν. ἐξ ὧν πᾶσιν ἔσται φανερόν, ὡς ἐκεῖνοι μὲν                     δικαίως ἐσφάλησαν, ἡμεῖς δ΄ ἀξίως ηὐτυχήσαμεν, εἴπερ οἱ μὲν                     τοιούτους ἀδικεῖν ἐπεχείρησαν οἳ καὶ πρὸς τοὺς ἐχθροὺς                     εὐγνωμόνησαν, ἡμεῖς δὲ τοιούτους ἐνικήσαμεν οἳ καὶ τοῖς                     πολεμιωτάτοις μερίζουσι τὸν ἔλεον ἐτόλμησαν ἐπιβουλεῦσαι· ὥστε μὴ                     μόνον ὑπὸ τῶν ἄλλων κατηγορίας τυγχάνειν τοὺς ̓αθηναίουσ, ἀλλὰ καὶ                     αὐτοὺς ἑαυτῶν καταγινώσκειν, εἰ τοιούτους ἄνδρας ἀδικεῖν                     ἐνεχείρησαν. καλόν, ὦ ἄνδρες Συρακόσιοι, κατάρξασθαι φιλίασ, καὶ τῷ τῶν                     ἠτυχηκότων ἐλέῳ σπείσασθαι τὴν διαφοράν. δεῖ γὰρ τὴν μὲν πρὸς τοὺς                     φίλους εὔνοιαν ἀθάνατον φυλάττειν, τὴν δὲ πρὸς τοὺς ἐναντίους                     ἔχθραν θνητήν· οὕτω γὰρ συμβήσεται τοὺς μὲν συμμάχους γίνεσθαι                     πλείουσ, τοὺς δὲ πολεμίους ἐλάττουσ. τὴν                     δὲ διαφορὰν αἰώνιον διαφυλάττοντας παραδιδόναι παισὶ παίδων οὔτ΄                     εὔγνωμον οὔτε ἀσφαλέσ· ἐνίοτε γὰρ οἱ δοκοῦντες ὑπερέχειν ἐν                     ῥοπῇ καιροῦ τῶν πρότερον ὑποπεπτωκότων ἀσθενέστεροι γίνονται.                         μαρτυρεῖ δ΄ ὁ νῦν γενόμενος πόλεμοσ·                     οἱ γὰρ ἐπὶ πολιορκίᾳ παραγενόμενοι καὶ διὰ τὴν ὑπεροχὴν                     ἀποτειχίσαντες τὴν πόλιν ἐκ μεταβολῆς αἰχμάλωτοι γεγόνασιν, ὡς                     ὁρᾶτε. καλὸν οὖν ἐν ταῖς τῶν ἄλλων ἀτυχίαις ἡμέρους φανέντας                     ἕτοιμον ἔχειν τὸν παρὰ πάντων ἔλεον, ἐάν τι συμβαίνῃ τῶν                     ἀνθρωπίνων. πολλὰ γὰρ ὁ βίος ἔχει παράδοξα, στάσεις πολιτικάσ,                     λῃστείασ, πολέμουσ, ἐν οἷς οὐ ῥᾴδιον διαφεύγειν τὸν κίνδυνον                     ἄνθρωπον ὄντα. διόπερ εἰ τὸν πρὸς τοὺς                     ὑποπεπτωκότας ἔλεον ἀποκόψομεν, πικρὸν καθ΄ ἑαυτῶν νόμον θήσομεν εἰς                     ἅπαντα τὸν αἰῶνα. οὐ γὰρ δυνατὸν τοὺς ἄλλοις ἀνημέρως χρησαμένους                     αὐτοὺς παρ΄ ἑτέρων τυχεῖν ποτε φιλανθρωπίασ, ἄλλους τε πράξαντας δεινὰ                     παθεῖν εὐγνώμονα, καὶ παρὰ τοὺς τῶν ̔ελλήνων ἐθισμοὺς τοσούτους                     ἄνδρας φονεύσαντας ἐν ταῖς τοῦ βίου μεταβολαῖς ἐπιβοᾶσθαι τὰ κοινὰ                     πάντων νόμιμα. τίς γὰρ ̔ελλήνων τοὺς                     παραδόντας ἑαυτοὺς καὶ τῇ τῶν κρατούντων εὐγνωμοσύνῃ πιστεύσαντας                     ἀπαραιτήτου τιμωρίας ἠξίωκεν, ἢ τίς ἧττον τοῦ μὲν ὠμοῦ τὸν                     ἔλεον, τῆς δὲ προπετείας τὴν εὐλάβειαν ἔσχηκεν; πάντες δὲ ἀνατείνονται                     μὲν πρὸς τοὺς ἀντιταττομένουσ, εἴκουσι δὲ τοῖς ὑποπεπτωκόσιν, ὧν                     μὲν τὴν τόλμαν καταπονοῦντεσ, ὧν δὲ τὴν ἀτυχίαν οἰκτείροντεσ.                     θραύεται γὰρ ἡμῶν ὁ θυμόσ, ὅταν ὁ πρότερον ἐχθρὸς ὢν ἐκ                     μεταβολῆς ἱκέτης γενόμενος ὑπομένῃ παθεῖν ὅ,τι ἂν δοκῇ τοῖς                     κρατοῦσιν. ἁλίσκονται δ΄, οἶμαι, τῶν                     ἡμέρων ἀνδρῶν αἱ ψυχαὶ μάλιστά πως ἐλέῳ διὰ τὴν κοινὴν τῆς                     φύσεως ὁμοπάθειαν. ̓αθηναῖοι γὰρ κατὰ τὸν Πελοποννησιακὸν πόλεμον                     εἰς τὴν Σφακτηρίαν νῆσον πολλοὺς τῶν Λακεδαιμονίων κατακλείσαντες καὶ                     λαβόντες αἰχμαλώτους ἀπελύτρωσαν τοῖς Σπαρτιάταισ. πάλιν Λακεδαιμόνιοι πολλοὺς τῶν ̓αθηναίων καὶ τῶν                     συμμάχων αἰχμαλωτισάμενοι παραπλησίως ἐχρήσαντο. καὶ καλῶς ἀμφότεροι                     ταῦτ΄ ἔπραξαν. δεῖ γὰρ τοῖς ̔́ελλησι τὴν ἔχθραν εἶναι μέχρι τῆς                     νίκησ, καὶ κολάζειν μέχρι τοῦ κρατῆσαι τῶν ἐναντίων. ὁ δὲ περαιτέρω τὸν ὑποπεσόντα καὶ πρὸς τὴν τοῦ                     κρατοῦντος εὐγνωμοσύνην προσφεύγοντα τιμωρούμενος οὐκέτι τὸν ἐχθρὸν                     κολάζει, πολὺ δὲ μᾶλλον ἀδικεῖ τὴν ἀνθρωπίνην ἀσθένειαν. εἴποι γὰρ ἄν τις πρὸς τὴν τοῦ τοιούτου                     σκληρότητα τὰς τῶν πάλαι σοφῶν ἀποφάσεισ, ἄνθρωπε, μὴ μέγα φρόνει,                     γνῶθι σαυτόν, ἰδὲ τὴν τύχην ἁπάντων οὖσαν κυρίαν. τίνος γὰρ χάριν                     οἱ πρόγονοι πάντων τῶν ̔ελλήνων ἐν ταῖς κατὰ πόλεμον νίκαις                     κατέδειξαν οὐ διὰ λίθων, διὰ δὲ τῶν τυχόντων ξύλων ἱστάναι τὰ                     τρόπαια; ἆρ΄ οὐχ ὅπως ὀλίγον χρόνον                     διαμένοντα ταχέως ἀφανίζηται τὰ τῆς ἔχθρας ὑπομνήματα; καθόλου δ΄ εἰ                     μὲν αἰώνιον ἵστασθαι τὴν διαφορὰν βούλεσθε, μάθετε τὴν ἀνθρωπίνην                     ἀσθένειαν ὑπερφρονοῦντεσ· εἷς γὰρ καιρὸς καὶ βραχεῖα ῥοπὴ τύχης                     ταπεινοῖ πολλάκις τοὺς ὑπερηφάνουσ. εἰ δ΄, ὅπερ εἰκός ἐστι, παύσεσθε                     πολεμοῦντεσ, τίνα καλλίω καιρὸν εὑρήσετε τοῦ νῦν ὑπάρχοντοσ, ἐν ᾧ                     τὴν πρὸς τοὺς ἐπταικότας φιλανθρωπίαν ἀφορμὴν τῆς φιλίας ποιήσεσθε;                     μὴ γὰρ οἴεσθε τὸν τῶν ̓αθηναίων δῆμον τελέως ἐξησθενηκέναι διὰ τὴν                     ἐν Σικελίᾳ συμφοράν, ὃς κρατεῖ σχεδὸν τῶν τε κατὰ τὴν ̔ελλάδα                     νήσων ἁπασῶν, καὶ τῆς παραλίου τῆς τε κατὰ τὴν Εὐρώπην καὶ τὴν                     ̓ασίαν ἔχει τὴν ἡγεμονίαν. καὶ γὰρ                     πρότερον περὶ τὴν Αἴγυπτον τριακοσίας τριήρεις αὐτάνδρους ἀπολέσας                     τὸν δοκοῦντα κρατεῖν βασιλέα συνθήκας ἀσχήμονας ποιεῖν ἠνάγκασε, καὶ                     πάλιν ὑπὸ Ξέρξου τῆς πόλεως κατασκαφείσης μετ΄ ὀλίγον κἀκεῖνον                     ἐνίκησε καὶ τῆς ̔ελλάδος τὴν ἡγεμονίαν ἐκτήσατο. ἀγαθὴ γὰρ ἡ πόλις ἐν τοῖς μεγίστοις ἀτυχήμασι                     μεγίστην ἐπίδοσιν λαβεῖν καὶ μηδέποτε ταπεινὸν μηδὲν βουλεύεσθαι.                     καλὸν οὖν ἀντὶ τοῦ τὴν ἔχθραν ἐπαύξειν συμμάχους αὐτοὺς ἔχειν                     φεισαμένους τῶν αἰχμαλώτων. ἀνελόντες                     μὲν γὰρ αὐτοὺς τῷ θυμῷ μόνον χαριούμεθα, τὴν ἄκαρπον ἐπιθυμίαν                     ἐκπληροῦντεσ, φυλάξαντες δὲ παρὰ μὲν τῶν εὖ παθόντων τὴν χάριν                     ἕξομεν, παρὰ δὲ τῶν ἄλλων ἁπάντων τὴν εὐδοξίαν. ναί, ἀλλά τινες τῶν                     ̔ελλήνων ἀπέσφαξαν τοὺς αἰχμαλώτουσ. τί οὖν; εἰ μὲν αὐτοῖς ἐκ                     ταύτης τῆς πράξεως ἔπαινοι τυγχάνουσι, μιμησώμεθα τοὺς τῆς δόξης                     πεφροντικότασ· εἰ δὲ παρὰ πρώτων ἡμῶν τυγχάνουσι κατηγορίασ, μηδὲ                     αὐτοὶ πράξωμεν τὰ αὐτὰ τοῖς ὁμολογουμένως ἡμαρτηκόσι. μέχρι μὲν γὰρ τοῦ μηδὲν ἀνήκεστον πεπονθέναι                     τοὺς εἰς τὴν ἡμετέραν πίστιν ἑαυτοὺς παραδόντασ, ἅπαντες                     καταμέμψονται δικαίως τὸν ̓αθηναίων δῆμον· ἐὰν δὲ ἀκούσωσι παρὰ τὰ                     κοινὰ νόμιμα τοὺς αἰχμαλώτους παρεσπονδημένουσ, ἐφ΄ ἡμᾶς μετοίσουσι                     τὴν κατηγορίαν. καὶ γὰρ εἴ τινων ἄλλων, ̓αθηναίων ἄξιόν ἐστιν                     ἐντραπῆναι μὲν τὸ τῆς πόλεως ἀξίωμα, χάριν δ΄ αὐτοῖς ἀπομερίσαι                     τῶν εἰς ἄνθρωπον εὐεργετημάτων. οὗτοι                     γάρ εἰσιν οἱ πρῶτοι τροφῆς ἡμέρου τοῖς ̔́ελλησι μεταδόντεσ, ἣν                     ἰδίᾳ παρὰ θεῶν λαβόντες τῇ χρείᾳ κοινὴν ἐποίησαν· οὗτοι νόμους                     εὗρον, δι΄ οὓς ὁ κοινὸς βίος ἐκ τῆς ἀγρίας καὶ ἀδίκου ζωῆς εἰς                     ἥμερον καὶ δικαίαν ἐλήλυθε συμβίωσιν· οὗτοι πρῶτοι τοὺς καταφυγόντας                     διασώσαντες τοὺς περὶ τῶν ἱκετῶν νόμους παρὰ πᾶσιν ἀνθρώποις                     ἰσχῦσαι παρεσκεύασαν· ὧν ἀρχηγοὺς γενομένους οὐκ ἄξιον αὐτοὺς                     ἀποστερῆσαι. καὶ ταῦτα μὲν πρὸς ἅπαντασ· ἰδίᾳ δ΄ ἐνίους ὑπομνήσω                     τῶν φιλανθρώπων. ὅσοι μὲν γὰρ λόγου καὶ παιδείας ἐν τῇ πόλει                     μετεσχήκατε, δότε τὸν ἔλεον τοῖς τὴν πατρίδα κοινὸν παιδευτήριον                     παρεχομένοις πᾶσιν ἀνθρώποισ· ὅσοι δὲ τῶν ἁγνοτάτων μυστηρίων                     μετειλήφατε, σώσατε τοὺς μυήσαντασ, οἱ μὲν ἤδη μετεσχηκότες τῶν                     φιλανθρωπιῶν τὴν χάριν διδόντες τῆς εὐεργεσίασ, οἱ δὲ μέλλοντες                     μεταλήψεσθαι μὴ παραιρούμενοι τῷ θυμῷ τὴν ἐλπίδα. ποῖος γὰρ τόπος τοῖς ξένοις βάσιμος εἰς παιδείαν                     ἐλευθέριον τῆς ̓αθηναίων πόλεως ἀνῃρημένησ; βραχὺ τὸ διὰ τὴν                     ἁμαρτίαν μῖσοσ, μεγάλα δὲ καὶ πολλὰ τὰ πρὸς εὔνοιαν αὐτοῖς                     εἰργασμένα. χωρὶς δὲ τῆς περὶ τὴν πόλιν ἐντροπῆς καὶ κατ΄ ἰδίαν                     ἄν τις τοὺς αἰχμαλώτους ἐξετάζων εὕροι δικαίως ἐλέου τυγχάνοντασ.                     οἱ μὲν γὰρ σύμμαχοι τῇ τῶν κρατούντων ὑπεροχῇ βιασθέντες                     ἠναγκάσθησαν συστρατεύειν. διόπερ εἰ τοὺς                     ἐξ ἐπιβολῆς ἀδικήσαντας δίκαιόν ἐστι τιμωρεῖσθαι, τοὺς ἀκουσίως                     ἐξαμαρτάνοντας προσῆκον ἂν εἴη συγγνώμης ἀξιοῦν. τί λέγω Νικίαν,                     ὃς ἀπ΄ ἀρχῆς τὴν πολιτείαν ὑπὲρ Συρακοσίων ἐνστησάμενος μόνος                     ἀντεῖπεν ὑπὲρ τῆς εἰς Σικελίαν στρατείασ, ἀεὶ δὲ τῶν                     παρεπιδημούντων Συρακοσίων φροντίζων καὶ πρόξενος ὢν διατετέλεκεν;                         ἄτοπον οὖν Νικίαν κολάζεσθαι τὸν                     ὑπὲρ ἡμῶν ̓αθήνησι πεπολιτευμένον, καὶ διὰ μὲν τὴν εἰς ἡμᾶς                     εὔνοιαν μὴ τυχεῖν φιλανθρωπίασ, διὰ δὲ τὴν ἐν τοῖς κοινοῖς                     ὑπηρεσίαν ἀπαραιτήτῳ περιπεσεῖν τιμωρίᾳ, καὶ τὸν μὲν ἐπαγαγόντα                     τὸν πόλεμον ἐπὶ Συρακοσίους ̓αλκιβιάδην ἅμα καὶ παρ΄ ἡμῶν καὶ παρ΄                     ̓αθηναίων ἐκφυγεῖν τὴν τιμωρίαν, τὸν δ΄ ὁμολογουμένως φιλανθρωπότατον                     ̓αθηναίων γεγενημένον μηδὲ τοῦ κοινοῦ τυχεῖν ἐλέου. διόπερ ἔγωγε τὴν τοῦ βίου μεταβολὴν θεωρῶν ἐλεῶ                     τὴν τύχην. πρότερον μὲν γὰρ ἐν τοῖς ἐπισημοτάτοις τῶν ̔ελλήνων                     ὑπάρχων καὶ διὰ τὴν καλοκἀγαθίαν ἐπαινούμενος μακαριστὸς ἦν καὶ                     περίβλεπτος κατὰ πᾶσαν πόλιν· νυνὶ δ΄                     ἐξηγκωνισμένος καὶ ἐν ἀσχήμονί χιτῶνι προσόψει τῶν τῆς αἰχμαλωσίας                     οἰκτρῶν πεπείραται, καθαπερεὶ τῆς τύχης ἐν τῷ τούτου βίῳ τὴν                     ἑαυτῆς δύναμιν ἐπιδείξασθαι βουλομένησ. ἧς τὴν εὐημερίαν ἀνθρωπίνως                     ἡμᾶς ὑπενεγκεῖν προσήκει καὶ μὴ βάρβαρον ὠμότητα πρὸς ὁμοεθνεῖς                     ἀνθρώπους ἐνδείξασθαι. Νικόλαος μὲν οὖν πρὸς                     τοὺς Συρακοσίους τοιούτοις χρησάμενος λόγοις κατέπαυσε τὴν δημηγορίαν,                     συμπαθεῖς ποιήσας τοὺς ἀκούοντασ. Γύλιππος δ΄ ὁ Λάκων ἀπαραίτητον                     τὸ πρὸς ̓αθηναίους μῖσος διαφυλάττων, ἀναβὰς ἐπὶ τὸ βῆμα τῶν λόγων                     τὴν ἀρχὴν ἐντεῦθεν ἐποιήσατο. θαυμάζω                     μεγάλωσ, ἄνδρες Συρακόσιοι, θεωρῶν ὑμᾶς οὕτως ταχέωσ, περὶ ὧν                     ἔργῳ κακῶς πεπόνθατε, περὶ τούτων τῷ λόγῳ μεταδιδασκομένουσ. εἰ                     γὰρ ὑμεῖς ὑπὲρ ἀναστάσεως κινδυνεύσαντες πρὸς τοὺς ἐπὶ κατασκαφῇ                     τῆς πατρίδος ὑμῶν παραγεγενημένους ἀνεῖσθε τοῖς θυμοῖσ, τί χρὴ νῦν                     ἡμᾶς διατείνεσθαι τοὺς μηδὲν ἠδικημένουσ; δότε δέ μοι πρὸς θεῶν, ἄνδρες Συρακόσιοι, συγγνώμην τὴν συμβουλίαν                     ἐκτιθεμένῳ μετὰ παρρησίασ· Σπαρτιάτης γὰρ ὢν καὶ τὸν λόγον ἔχω                     Σπαρτιάτην. καὶ πρῶτον ἄν τις ἐπιζητήσειε, πῶς Νικόλαος ἐλεῆσαί                     φησι τοὺς ̓αθηναίουσ, οἳ τὸ γῆρας αὐτοῦ διὰ τὴν ἀπαιδίαν ἐλεεινὸν                     πεποιήκασι, καὶ παριὼν εἰς ἐκκλησίαν ἐν ἐσθῆτι πενθίμῃ δακρύει καὶ                     λέγει δεῖν οἰκτείρειν τοὺς φονεῖς τῶν ἰδίων τέκνων. οὐκέτι γὰρ ἐπιεικής ἐστιν ὁ τῶν συγγενεστάτων μετὰ                     τὴν τελευτὴν ἀμνημονῶν, τοὺς δὲ πολεμιωτάτους σῶσαι προαιρούμενοσ.                     ἐπεὶ πόσοι τῶν ἐκκλησιαζόντων υἱοὺς ἀνῃρημένους κατὰ τὸν πόλεμον                     ἐπενθήσατε; πολλοὶ γοῦν τῶν καθημένων ἐθορύβησαν. ὁ δ΄ ἐπιβαλών, ̔ορᾷσ, φησί, τοὺς τῷ θορύβῳ τὴν                     συμφορὰν ἐμφανίζοντασ; πόσοι δὲ ἀδελφοὺς ἢ συγγενεῖς ἢ φίλους                     ἀπολωλεκότες ἐπιζητεῖτε; καὶ πολλῷ πλείους ἐπεσημήναντο. καὶ ὁ Γύλιπποσ, θεωρεῖσ, ἔφη, τὸ πλῆθος τῶν                     δι΄ ̓αθηναίους δυστυχούντων; οὗτοι πάντες οὐδὲν εἰς ἐκείνους                     ἁμαρτάνοντες τῶν ἀναγκαιοτάτων σωμάτων ἐστερήθησαν, καὶ τοσοῦτο                     μισεῖν τοὺς ̓αθηναίους ὀφείλουσιν, ὅσον τοὺς ἰδίους ἠγαπήκασι.                         πῶς                     οὖν οὐκ ἄτοπον, ἄνδρες Συρακόσιοι, τοὺς μὲν τετελευτηκότας                     ἑκούσιον ὑπὲρ ὑμῶν ἑλέσθαι θάνατον, ὑμᾶς δὲ ὑπὲρ ἐκείνων μηδὲ                     παρὰ τῶν πολεμιωτάτων λαβεῖν τιμωρίαν, καὶ ἐπαινεῖν μὲν τοὺς ὑπὲρ                     τῆς κοινῆς ἐλευθερίας τοὺς ἰδίους ἀναλώσαντας βίουσ, περὶ πλείονος                     δὲ τὴν τῶν φονέων ποιεῖσθαι σωτηρίαν τῆς ἐκείνων τιμῆσ; κοσμεῖν ἐψηφίσασθε δημοσίᾳ τοὺς τάφους τῶν                     μετηλλαχότων· καὶ τίνα καλλίονα κόσμον εὑρήσετε τοῦ κολάσαι τοὺς                     ἐκείνων αὐτόχειρασ; εἰ μὴ νὴ Δία πολιτογραφήσαντες αὐτοὺς βούλεσθε                     καταλιπεῖν ἔμψυχα τρόπαια τῶν μετηλλαχότων. ἀλλὰ μεταβαλόντες τὴν τῶν πολεμίων προσηγορίαν                     γεγόνασιν ἱκέται· πόθεν αὐτοῖς ταύτης τῆς φιλανθρωπίας συγκεχωρημένησ;                     οἱ γὰρ ἀπ΄ ἀρχῆς τὰ περὶ τούτων νόμιμα διατάξαντες τοῖς μὲν                     δυστυχοῦσι τὸν ἔλεον, τοῖς δὲ διὰ πονηρίαν ἀδικοῦσιν ἔταξαν                     τιμωρίαν. ἐν ποτέρᾳ δὴ τάξει θῶμεν τοὺς                     αἰχμαλώτουσ; ἐν τῇ τῶν ἠτυχηκότων; καὶ τίς αὐτοὺς τύχη μὴ                     προαδικηθέντας ἐβιάσατο πολεμεῖν Συρακοσίοις καὶ τὴν παρὰ πᾶσιν                     ἐπαινουμένην εἰρήνην ἀφέντας ἐπὶ κατασκαφῇ παρεῖναι τῆς ὑμετέρας                     πόλεωσ; διόπερ ἑκουσίως ἑλόμενοι πόλεμον                     ἄδικον εὐψύχως ὑπομενόντων τὰ τούτου δεινά, καὶ μή, κρατοῦντες μέν,                     ἀπαραίτητον ἐχόντων τὴν καθ΄ ὑμῶν ὠμότητα, σφαλέντες δέ, τοῖς τῆς                     ἱκεσίας φιλανθρώποις παραιτείσθων τὴν τιμωρίαν. εἰ δ΄ ἐλέγχονται διὰ πονηρίαν καὶ πλεονεξίαν                     τοιούτοις ἐλαττώμασι περιπεπτωκότεσ, μὴ καταμεμφέσθων τὴν τύχην, μηδ΄                     ἐπικαλείσθων τὸ τῆς ἱκεσίας ὄνομα. τοῦτο γὰρ παρ΄ ἀνθρώποις                     φυλάττεται τοῖς καθαρὰν μὲν τὴν ψυχήν, ἀγνώμονα δὲ τὴν τύχην                     ἐσχηκόσιν. οὗτοι δ΄ ἁπάντων τῶν                     ἀδικημάτων πλήρη τὸν βίον ἔχοντες οὐδένα τόπον αὐτοῖς βάσιμον εἰς                     ἔλεον καὶ καταφυγὴν ἀπολελοίπασι. τί γὰρ τῶν αἰσχίστων οὐκ                     ἐβουλεύσαντο, τί δὲ τῶν δεινοτάτων οὐκ ἔπραξαν; πλεονεξίας ἴδιόν                     ἐστι τὸ ταῖς ἰδίαις εὐτυχίαις οὐκ ἀρκούμενον τῶν πόρρω κειμένων                     καὶ μηδὲν προσηκόντων ἐπιθυμεῖν· οὗτοι ταῦτ΄ ἔπραξαν.                     εὐδαιμονέστατοι γὰρ ὄντες τῶν ̔ελλήνων, τὴν εὐτυχίαν ὥσπερ βαρὺ                     φορτίον οὐ φέροντεσ, τὴν πελάγει τηλικούτῳ διειργομένην Σικελίαν                     ἐπεθύμησαν κατακληρουχῆσαι, τοὺς ἐνοικοῦντας ἐξανδραποδισάμενοι.                         δεινόν ἐστι μὴ προαδικηθέντας πόλεμον                     ἐπιφέρειν· καὶ τοῦτ΄ ἐνήργησαν. φίλοι γὰρ ὄντες τὸν ἔμπροσθεν                     χρόνον, ἐξαίφνης ἀνελπίστως τηλικαύτῃ δυνάμει Συρακοσίους                     ἐπολιόρκησαν. ὑπερηφάνων ἐστὶ τὸ τῶν                     μήπω κρατηθέντων προλαμβάνοντας τὴν τύχην καταψηφίζεσθαι τιμωρίαν· οὐδὲ                     τοῦτο παραλελοίπασι. πρὸ τοῦ γὰρ ἐπιβῆναι τῆς Σικελίας γνώμην                     ἐκύρωσαν Συρακοσίους μὲν καὶ Σελινουντίους ἐξανδραποδίσασθαι, τοὺς                     δὲ λοιποὺς διδόναι φόρους ἀναγκάζειν. ὅταν οὖν περὶ τοὺς αὐτοὺς                     ἀνθρώπους ὑπάρχῃ πλεονεξία, ἐπιβουλή, ὑπερηφανία, τίς ἂν νοῦν                     ἔχων αὐτοὺς ἐλεήσειεν; ἐπεί τοί γε                     ̓αθηναῖοι πῶς ἐχρήσαντο Μιτυληναίοισ; κρατήσαντες γὰρ αὐτῶν,                     ἀδικῆσαι μὲν οὐδὲν βουλομένων, ἐπιθυμούντων δὲ τῆς ἐλευθερίασ,                     ἐψηφίσαντο τοὺς ἐν τῇ πόλει κατασφάξαι. ὠμόν τε καὶ βάρβαρον τὸ πεπραγμένον. καὶ ταῦτα ἐξήμαρτον εἰς                     ̔́ελληνασ, εἰς συμμάχουσ, εἰς εὐεργέτας πολλάκις γεγενημένουσ. μὴ δὴ                     νῦν ἀγανακτούντων, εἰ τοιαῦτα πρὸς τοὺς ἄλλους πράξαντες αὐτοὶ                     παραπλησίας τεύξονται τιμωρίασ· δικαιότατον γάρ ἐστιν, ὃν καθ΄ ἑτέρων                     νόμον τις ἔθηκε, τούτῳ χρώμενον μὴ ἀγανακτεῖν. καὶ τί λέγω Μηλίουσ, οὓς ἐκπολιορκήσαντες ἡβηδὸν                     ἀπέκτειναν, καὶ Σκιωναίουσ, οἳ συγγενεῖς ὄντες τῆς αὐτῆς Μηλίοις                     τύχης ἐκοινώνησαν; ὥστε δύο δήμους πρὸς ̓αττικὴν ὀργὴν ἐπταικότας                     οὐδὲ τοὺς κηδεύσοντας ἔχειν τὰ τῶν τετελευτηκότων σώματα. οὐ Σκύθαι τοῦτ΄ ἔπραξαν, ἀλλ΄ ὁ                     προσποιούμενος φιλανθρωπίᾳ διαφέρειν δῆμος ψηφίσμασι τὰς πόλεις ἄρδην                     ἀνῄρηκεν. ἤδη λογίζεσθε, τί ἂν ἔπραξαν, εἰ τὴν τῶν Συρακοσίων                     πόλιν ἐξεπόρθησαν· οἱ γὰρ τοῖς οἰκείοις οὕτως ὠμῶς χρησάμενοι τοῖς                     μηδὲν προσήκουσι βαρυτέραν ἂν ἐξεῦρον τιμωρίαν. οὐκ ἔστιν οὖν τούτοις                     δίκαιος ἀποκείμενος ἔλεοσ· αὐτοὶ γὰρ αὐτὸν ἐπὶ τῶν ἰδίων                     ἀκληρημάτων ἀνῃρήκασι. ποῦ γὰρ ἄξιον τούτοις καταφυγεῖν; πρὸς                     θεούσ, ὧν τὰς πατρίους τιμὰς ἀφελέσθαι προείλοντο; πρὸς ἀνθρώπουσ,                     οὓς δουλωσόμενοι παρεγένοντο; Δήμητρα καὶ Κόρην καὶ τὰ τούτων                     ἐπικαλοῦνται μυστήρια, τὴν ἱερὰν αὐτῶν νῆσον πεπορθηκότεσ; ναί, ἀλλ΄ οὐκ αἴτιον τὸ πλῆθος τῶν                     ̓αθηναίων, ἀλλ΄ ̓αλκιβιάδης ὁ ταῦτα συμβουλεύσασ. ἀλλ΄ εὑρήσομεν                     τοὺς συμβούλους κατὰ τὸ πλεῖστον στοχαζομένους τῆς τῶν ἀκουόντων                     βουλήσεωσ, ὥσθ΄ ὁ χειροτονῶν τῷ ῥήτορι λόγον οἰκεῖον ὑποβάλλει                     τῆς ἑαυτοῦ προαιρέσεωσ. οὐ γὰρ ὁ λέγων κύριος τοῦ πλήθουσ, ἀλλ΄ ὁ                     δῆμος ἐθίζει τὸν ῥήτορα τὰ βέλτιστα λέγειν χρηστὰ βουλευόμενοσ.                         εἰ δὲ τοῖς ἀδικοῦσιν ἀνήκεστα                     συγγνώμην δώσομεν, ἐὰν εἰς τοὺς συμβούλους τὴν αἰτίαν ἀναφέρωσιν,                     εὐχερῆ τοῖς πονηροῖς τὴν ἀπολογίαν παρεξόμεθα. ἁπλῶς δὲ πάντων                     ἐστὶν ἀδικώτατον τῶν μὲν εὐεργεσιῶν μὴ τοὺς συμβούλουσ, ἀλλὰ τὸν                     δῆμον ἀπολαμβάνειν τὰς χάριτας παρὰ τῶν εὖ παθόντων, τῶν δ΄                     ἀδικημάτων ἐπὶ τοὺς ῥήτορας μεταφέρειν τὴν τιμωρίαν. καὶ ἐπὶ τοσοῦτόν τινες ἐξεστήκασι τῶν λογισμῶν,                     ὥστ΄ ̓αλκιβιάδην, εἰς ὃν τὴν ἐξουσίαν οὐκ ἔχομεν, φασὶ δεῖν                     τιμωρεῖσθαι, τοὺς δ΄ αἰχμαλώτους ἀγομένους ἐπὶ τὴν προσήκουσαν                     τιμωρίαν ἀφεῖναι, καὶ πᾶσιν ἐνδείξασθαι, διότι τὴν δικαίαν                     μισοπονηρίαν οὐκ ἔσχηκεν ὁ δῆμος τῶν Συρακοσίων. εἰ δὲ καὶ κατ΄ ἀλήθειαν αἴτιοι γεγόνασιν οἱ                     σύμβουλοι τοῦ πολέμου, μεμφέσθω τὸ μὲν πλῆθος τοῖς ῥήτορσιν ὑπὲρ                     ὧν ἐξηπάτησαν, ὑμεῖς δὲ δικαίως μετελεύσεσθε τὸ πλῆθος ὑπὲρ ὧν                     ἠδίκησθε. καθόλου δ΄ εἰ μὲν ἐπιστάμενοι σαφῶς ἠδίκησαν, δι΄ αὐτὴν                     τὴν προαίρεσιν ἄξιοι τιμωρίασ, εἰ δ΄ εἰκῇ βουλευσάμενοι τὸν πόλεμον                     ἐξήνεγκαν, οὐδ΄ ὣς αὐτοὺς ἀφετέον, ἵνα μὴ σχεδιάζειν ἐν τοῖς τῶν                     ἄλλων βίοις ἐθισθῶσιν. οὐ γὰρ δίκαιόν ἐστι τὴν ̓αθηναίων ἄγνοιαν                     Συρακοσίοις φέρειν ἀπώλειαν, οὐδ΄ ἐν οἷς τὸ πραχθὲν ἀνήκεστόν                     ἐστιν, ἐν τούτοις ἀπολογίαν ὑπολείπεσθαι τοῖς ἁμαρτάνουσι. νὴ Δία, ἀλλὰ                     Νικίας ὑπὲρ Συρακοσίων ἐπολιτεύσατο καὶ μόνος συνεβούλευσε μὴ                     πολεμεῖν. τὸν μὲν ἐκεῖ γεγενημένον λόγον ἀκούομεν, τὰ δ΄ ἐνταῦθα                     πεπραγμένα τεθεωρήκαμεν. ὁ γὰρ ἀντειπὼν                     ἐκεῖ περὶ τῆς στρατείασ, ἐνταῦθα στρατηγὸς ἦν τῆς δυνάμεωσ· καὶ ὁ                     πολιτευόμενος ὑπὲρ Συρακοσίων, ἀπετείχισεν ὑμῶν τὴν πόλιν· καὶ ὁ                     φιλανθρώπως διακείμενος πρὸς ὑμᾶσ, Δημοσθένους καὶ τῶν ἄλλων                     ἁπάντων βουλομένων λῦσαι τὴν πολιορκίαν, μόνος ἐβιάσατο μένειν καὶ                     πολεμεῖν. διόπερ ἔγωγε νομίζω μὴ δεῖν παρ΄ ὑμῖν πλέον ἰσχῦσαι τὸν                     μὲν λόγον τῶν ἔργων, τὴν δ΄ ἀπαγγελίαν τῆς πείρασ, τὰ δ΄ ἀφανῆ τῶν                     ὑπὸ πάντων ἑωραμένων. νὴ Δί΄, ἀλλὰ                     καλὸν μὴ ποιεῖν τὴν ἔχθραν αἰώνιον. οὐκοῦν μετὰ τὴν τῶν                     ἠδικηκότων κόλασιν, ἐὰν ὑμῖν δοκῇ, προσηκόντως διαλύσεσθε τὴν                     ἔχθραν. οὐ γὰρ δίκαιον, ὅταν μὲν κρατῶσιν, ὡς δούλοις χρῆσθαι τοῖς                     ἡλωκόσιν, ὅταν δὲ κρατηθῶσιν, ὡς οὐδὲν ἠδικηκότας συγγνώμης                     τυγχάνειν. καὶ τοῦ μὲν δοῦναι δίκην ὧν ἔπραξαν ἀφεθήσονται, λόγῳ                     δ΄ εὐσχήμονι καθ΄ ὃν ἂν χρόνον αὐτοῖς συμφέρῃ τῆς φιλίας                     μνημονεύσουσιν. ἐῶ γὰρ ὅτι τοῦτο                     πράξαντες σὺν πολλοῖς ἄλλοις καὶ τοὺς Λακεδαιμονίους ἀδικήσετε,                     ὑμῶν χάριν κἀκεῖ τὸν πόλεμον ἐπανῃρημένους καὶ ἐνταῦθα συμμαχίαν                     ἀποστείλαντασ· ἐξῆν γὰρ αὐτοῖς ἀγαπητῶς ἄγειν εἰρήνην καὶ                     περιορᾶν τὴν Σικελίαν πορθουμένην. διόπερ                     ἐὰν τοὺς αἰχμαλώτους ἀφέντες φιλίαν συνάπτησθε, προδόται φανήσεσθε                     τῶν συμμαχησάντων, καὶ τοὺς κοινοὺς ἐχθροὺς δυνάμενοι ταπεινῶσαι,                     τοσούτους στρατιώτας ἀποδόντες πάλιν ἰσχυροὺς κατασκευάσετε. οὐ γὰρ                     ἄν ποτ΄ ἔγωγε πιστεύσαιμι, ὡς ̓αθηναῖοι τηλικαύτην ἔχθραν                     ἐπανῃρημένοι βεβαίαν φυλάξουσι τὴν φιλίαν, ἀλλ΄ ἀσθενεῖς μὲν ὄντες                     ὑποκριθήσονται τὴν εὔνοιαν, ἀναλαβόντες δ΄ αὑτοὺς τὴν ἀρχαίαν                     προαίρεσιν εἰς τέλος ἄξουσιν. ἐγὼ μὲν                     οὖν, ὦ Ζεῦ καὶ πάντες θεοί, μαρτύρομαι πάντας ὑμᾶς μὴ σώζειν                     τοὺς πολεμίουσ, μὴ ἐγκαταλιπεῖν τοὺς συμμάχουσ, μὴ πάλιν ἕτερον                     ἐπάγειν τῇ πατρίδι κίνδυνον. ὑμεῖς δέ, ὦ ἄνδρες Συρακόσιοι,                     τούτους ἀφέντεσ, ἐὰν ἀποβῇ τι δυσχερέσ, οὐδ΄ ἀπολογίαν ἑαυτοῖς                     εὐσχήμονα καταλείψετε. τοιαῦτα διαλεχθέντος τοῦ                     Λάκωνος μετέπεσε τὸ πλῆθος καὶ τὴν Διοκλέους γνώμην ἐκύρωσεν.                     διόπερ οἱ μὲν στρατηγοὶ παραχρῆμα ἀνῃρέθησαν καὶ οἱ σύμμαχοι, οἱ δ΄                     ̓αθηναῖοι παρεδόθησαν εἰς τὰς λατομίασ, ὧν ὕστερον οἱ μὲν ἐπὶ                     πλεῖον παιδείας μετεσχηκότες ὑπὸ τῶν νεωτέρων ἐξαρπαγέντες διεσώθησαν,                     οἱ δὲ λοιποὶ σχεδὸν ἅπαντες ἐν τῷ δεσμωτηρίῳ κακούμενοι τὸν βίον                     οἰκτρῶς κατέστρεψαν. μετὰ δὲ τὴν κατάλυσιν τοῦ πολέμου Διοκλῆς τοὺς νόμους                     ἀνέγραψε τοῖς Συρακοσίοισ, καὶ συνέβη παράδοξον περὶ τὸν ἄνδρα                     τοῦτον γενέσθαι περιπέτειαν. ἀπαραίτητος γὰρ ἐν τοῖς ἐπιτιμίοις                     γενόμενος καὶ σκληρῶς κολάζων τοὺς ἐξαμαρτάνοντασ, ἔγραψεν ἐν τοῖς                     νόμοισ, ἐάν τις ὅπλον ἔχων εἰς τὴν ἀγορὰν παραγένηται, θάνατον                     εἶναι πρόστιμον, οὔτε ἀγνοίᾳ δοὺς οὔτε ἄλλῃ τινὶ περιστάσει                     συγγνώμην. προσαγγελθέντων δὲ πολεμίων                     ἐπὶ τῆς χώρας ἐξεπορεύετο ξίφος ἔχων· αἰφνιδίου δὲ στάσεως καὶ                     ταραχῆς κατὰ τὴν ἀγορὰν γενομένησ, ἀγνοήσας μετὰ τοῦ ξίφους παρῆν                     εἰς τὴν ἀγοράν. τῶν δὲ ἰδιωτῶν τινος κατανοήσαντος καὶ εἰπόντοσ,                     ὅτι τοὺς ἰδίους αὐτὸς καταλύει νόμουσ, ἀνεβόησε, Μὰ Δία οὐ μὲν                     οὖν, ἀλλὰ καὶ κυρίους ποιήσω. καὶ σπασάμενος τὸ ξίφος ἑαυτὸν                     ἀπέκτεινεν. ταῦτα μὲν οὖν ἐπράχθη κατὰ τοῦτον τὸν ἐνιαυτόν.                         ἐπ΄ ἄρχοντος δ΄ ̓αθήνησι Καλλίου                     ̔ρωμαῖοι μὲν ἀντὶ τῶν ὑπάτων χιλιάρχους κατέστησαν τέτταρασ,                     Πόπλιον Κορνήλιον Γάιον Φάβιον, ̓ολυμπιὰς δ΄ ἤχθη παρ΄ ̓ηλείοις                     δευτέρα πρὸς ταῖς ἐνενήκοντα, καθ΄ ἣν ἐνίκα στάδιον ̓εξαίνετος                     ̓ακραγαντῖνοσ. ἐπὶ δὲ τούτων ̓αθηναίων περὶ Σικελίαν ἐπταικότων                     συνέβη τὴν ἡγεμονίαν αὐτῶν καταφρονηθῆναι· εὐθὺς γὰρ Χῖοι καὶ Σάμιοι καὶ Βυζάντιοι καὶ                     πολλοὶ τῶν συμμάχων ἀπέστησαν πρὸς τοὺς Λακεδαιμονίουσ. διόπερ ὁ                     δῆμος ἀθυμήσας ἐξεχώρησεν ἑκουσίως τῆς δημοκρατίασ, ἑλόμενος δὲ                     ἄνδρας τετρακοσίουσ, τούτοις τὴν διοίκησιν ἐπέτρεψε τῶν κοινῶν. οἱ                     δὲ τῆς ὀλιγαρχίας προεστῶτες ναυπηγησάμενοι πλείους τριήρεις                     ἀπέστειλαν τεσσαράκοντα καὶ στρατηγούσ. οὗτοι δὲ στασιάζοντες πρὸς ἀλλήλους εἰς ̓ωρωπὸν ἐξέπλευσαν· ἐκεῖ                     γὰρ ὥρμουν αἱ τῶν πολεμίων τριήρεισ. γενομένης οὖν ναυμαχίας ἐνίκων                     οἱ Λακεδαιμόνιοι, καὶ σκαφῶν εἴκοσι καὶ δυεῖν ἐκυρίευσαν. Συρακόσιοι δὲ                     καταλελυκότες τὸν πρὸς ̓αθηναίους πόλεμον, τοὺς μὲν Λακεδαιμονίους                     συμμαχήσαντασ, ὧν ἦρχε Γύλιπποσ, ἐτίμησαν τοῖς ἐκ τοῦ πολέμου                     λαφύροισ, συναπέστειλαν δ΄ αὐτοῖς εἰς Λακεδαίμονα συμμαχίαν εἰς τὸν                     πρὸς ̓αθηναίους πόλεμον τριάκοντα καὶ πέντε τριήρεισ, ὧν ἦρχεν                     ̔ερμοκράτης ὁ πρωτεύων τῶν πολιτῶν. αὐτοὶ δὲ τὰς ἐκ τοῦ πολέμου γενομένας ὠφελείας ἀθροίσαντες τοὺς                     μὲν ναοὺς ἀναθήμασι καὶ σκύλοις ἐκόσμησαν, τῶν δὲ στρατιωτῶν τοὺς                     ἀριστεύσαντας ταῖς προσηκούσαις δωρεαῖς ἐτίμησαν. μετὰ δὲ ταῦτα τῶν δημαγωγῶν ὁ πλεῖστον παρ΄ αὐτοῖς                     ἰσχύσας Διοκλῆς ἔπεισε τὸν δῆμον μεταστῆσαι τὴν πολιτείαν εἰς τὸ                     κλήρῳ τὰς ἀρχὰς διοικεῖσθαι, ἑλέσθαι δὲ καὶ νομοθέτας εἰς τὸ τὴν                     πολιτείαν διατάξαι καὶ νόμους καινοὺς ἰδίᾳ συγγράψαι. διόπερ οἱ Συρακόσιοι                     τοὺς φρονήσει διαφέροντας τῶν πολιτῶν εἵλοντο νομοθέτασ, ὧν ἦν                     ἐπιφανέστατος Διοκλῆσ. τοσοῦτο γὰρ τῶν ἄλλων διήνεγκε συνέσει καὶ                     δόξῃ, ὥστε τῆς νομοθεσίας ὑπὸ πάντων κοινῇ γραφείσης ὀνομασθῆναι                     τοὺς νόμους Διοκλέουσ. οὐ μόνον δὲ τὸν                     ἄνδρα τοῦτον ζῶντα ἐθαύμασαν οἱ Συρακόσιοι, ἀλλὰ καὶ τελευτήσαντα                     τιμαῖς ἡρωικαῖς ἐτίμησαν καὶ νεὼν ᾠκοδόμησαν δημοσίᾳ τὸν ὕστερον                     ὑπὸ Διονυσίου κατὰ τὴν τειχοποιίαν καθαιρεθέντα. ἐθαυμάσθη δὲ ὁ                     ἀνὴρ οὗτος καὶ παρὰ τοῖς ἄλλοις Σικελιώταισ· πολλαὶ γοῦν τῶν κατὰ τὴν νῆσον πόλεων χρώμεναι                     διετέλεσαν τοῖς τούτου νόμοισ, μέχρι ὅτου πάντες οἱ Σικελιῶται τῆς                     ̔ρωμαίων πολιτείας ἠξιώθησαν. οἱ δ΄ οὖν Συρακόσιοι κατὰ τοὺς                     νεωτέρους χρόνους κατὰ μὲν Τιμολέοντα νομοθετήσαντος αὐτοῖς Κεφάλου,                     κατὰ δὲ τὸν ̔ιέρωνα τὸν βασιλέα Πολυδώρου, οὐδέτερον αὐτῶν                     ὠνόμασαν νομοθέτην, ἀλλ΄ ἢ ἐξηγητὴν τοῦ νομοθέτου, διὰ τὸ τοὺς                     νόμους γεγραμμένους ἀρχαίᾳ διαλέκτῳ δοκεῖν εἶναι δυσκατανοήτουσ.                         μεγάλης δὲ οὔσης κατὰ τὴν νομοθεσίαν                     ἀναθεωρήσεωσ, μισοπόνηρος μὲν φαίνεται διὰ τὸ πάντων τῶν νομοθετῶν                     πικρότατα πρόστιμα θεῖναι κατὰ πάντων τῶν ἀδικούντων, δίκαιος δ΄ ἐκ                     τοῦ περιττότερον τῶν πρὸ αὐτοῦ κατ΄ ἀξίαν ἑκάστῳ τὸ ἐπιτίμιον                     ὑπάρξαι, πραγματικὸς δὲ καὶ πολύπειρος ἐκ τοῦ πᾶν ἔγκλημα καὶ                     πρᾶγμα δημόσιόν τε καὶ ἰδιωτικὸν ἀμφισβητούμενον ὡρισμένης ἀξιῶσαι                     τιμωρίασ· ἔστι δὲ καὶ κατὰ τὴν λέξιν σύντομος καὶ πολλὴν τοῖς                     ἀναγινώσκουσιν ἀπολείπων ἀναθεώρησιν. ἐμαρτύρησε δ΄ αὐτοῦ τὴν ἀρετὴν καὶ τὴν σκληρότητα τῆς ψυχῆς ἡ                     περὶ τὴν τελευτὴν περιπέτεια. ταῦτα μὲν οὖν ἀκριβέστερον εἰπεῖν                     προήχθην διὰ τὸ τοὺς πλείους τῶν συγγραφέων ὀλιγωρότερον περὶ αὐτοῦ                     διειλέχθαι. οἱ δ΄ ̓αθηναῖοι πυθόμενοι τὴν ἐν                     Σικελίᾳ δύναμιν ἄρδην ἀνῃρημένην, βαρέως ἔφερον τὸ πλῆθος τῆς                     συμφορᾶσ. οὐ μὴν ἔληγόν γε διὰ τοῦτο τῆς φιλοτιμίας περὶ τῆς                     ἡγεμονίασ, ἀλλὰ ναῦς τε κατεσκεύαζον πλείους καὶ χρήματα ἐπορίζοντο,                     ὅπως φιλονικῶσι μέχρι τῆς ἐσχάτης ἐλπίδος ὑπὲρ τῶν πρωτείων.                         ἑλόμενοι δὲ τετρακοσίους ἄνδρασ,                     τούτοις ἔδωκαν τὴν ἐξουσίαν αὐτοκράτορα διοικεῖν τὰ κατὰ τὸν                     πόλεμον· ὑπελάμβανον γὰρ τὴν ὀλιγαρχίαν εὐθετωτέραν εἶναι τῆς                     δημοκρατίας ἐν ταῖς τοιαύταις περιστάσεσιν. οὐ μὴν τὰ πράγματά γε κατὰ τὴν ἐκείνων ἠκολούθησε κρίσιν, ἀλλὰ                     πολὺ χεῖρον τὸν πόλεμον διῴκησαν. ἀποστείλαντες γὰρ τεσσαράκοντα ναῦς                     συνεξέπεμψαν τοὺς ἀφηγησομένους δύο στρατηγοὺς ἀλλοτρίως ἔχοντας πρὸς                     ἀλλήλουσ. τῶν δὲ περὶ τοὺς ̓αθηναίους πραγμάτων τεταπεινωμένων ὁ μὲν                     καιρὸς προσεδεῖτο πολλῆς ὁμονοίασ, οἱ δὲ στρατηγοὶ πρὸς ἀλλήλους                     ἐστασίαζον. καὶ τέλος ἐκπλεύσαντες εἰς                     ̓ωρωπὸν ἀπαράσκευοι πρὸς τοὺς Πελοποννησίους ἐναυμάχησαν· κακῶς δὲ                     καὶ τὴν μάχην ἐνστησάμενοι καὶ τὸν κίνδυνον ἀγεννῶς ὑπομείναντεσ,                     ἀπέβαλον ναῦς δύο πρὸς ταῖς εἴκοσι, τὰς δὲ λοιπὰς μόγις διέσωσαν                     εἰς ̓ερέτριαν. τούτων δὲ πραχθέντων οἱ                     σύμμαχοι τῶν ̓αθηναίων διά τε τὰς περὶ Σικελίαν ἀτυχίας καὶ διὰ                     τὰς τῶν ἡγεμόνων καχεξίας μεθίσταντο πρὸς Λακεδαιμονίουσ. συμμάχου δ΄                     ὄντος τοῖς Λακεδαιμονίοις Δαρείου τοῦ Περσῶν βασιλέωσ, Φαρνάβαζος                     ὁ τῶν ἐπὶ θαλάττης τόπων ἔχων τὴν στρατηγίαν ἐχορήγει χρήματα τοῖς                     Λακεδαιμονίοισ· μετεπέμψατο δὲ καὶ τὰς ἐκ Φοινίκης τριήρεις                     τριακοσίασ, διαλογιζόμενος ἀποστεῖλαι τοῖς Λακεδαιμονίοις ἐπὶ τὴν                     βοήθειαν. τοιούτων δ΄ ἐλαττωμάτων τοῖς                     ̓αθηναίοις εἰς ἕνα καιρὸν συνδραμόντων ἅπαντες καταλελύσθαι τὸν                     πόλεμον διειλήφεισαν· οὐκέτι γὰρ τοὺς ̓αθηναίους οὐδὲ τὸν ἐλάχιστον                     χρόνον οὐδεὶς ἤλπιζε τοιαῦτα ὑποστήσεσθαι. οὐ μὴν τὰ πράγματά γε                     τῇ τῶν πολλῶν ὑπολήψει τέλος ἔσχεν ἀκόλουθον, ἀλλ΄ εἰς τοὐναντίον                     πάντα διὰ τὰς τῶν διαπολεμούντων ὑπεροχὰς μεταπεσεῖν συνέβη διὰ                     τοιαύτας αἰτίασ. ̓αλκιβιάδης φυγὰς ὢν                     ἐξ ̓αθηνῶν συνεπολέμησε χρόνον τινὰ τοῖς Λακεδαιμονίοισ, καὶ μεγάλας                     ἐν τῷ πολέμῳ χρείας παρέσχετο· ἦν γὰρ καὶ λόγῳ δυνατώτατος καὶ                     τόλμῃ πολὺ προέχων τῶν πολιτῶν, ἔτι δ΄ εὐγενείᾳ καὶ πλούτῳ πρῶτος                     ̓αθηναίων. οὗτος οὖν ἐπιθυμῶν τῆς εἰς                     τὴν πατρίδα τυχεῖν καθόδου, πάντα ἐμηχανᾶτο πρὸς τὸ τοῖς ̓αθηναίοις                     πρᾶξαί τι τῶν χρησίμων, καὶ μάλιστ΄ ἐν οἷς καιροῖς ἐδόκουν τοῖς                     ὅλοις ἐλαττοῦσθαι. ἔχων οὖν φιλίαν                     πρὸς Φαρνάβαζον τὸν Δαρείου σατράπην, καὶ θεωρῶν αὐτὸν μέλλοντα                     τριακοσίας ναῦς ἀποστέλλειν τοῖς Λακεδαιμονίοις εἰς συμμαχίαν,                     ἔπεισεν ἀποστῆναι τῆς πράξεωσ· ἐδίδασκε γὰρ ὡς οὐ συμφέρει τῷ                     βασιλεῖ τοὺς Λακεδαιμονίους ποιεῖν ἄγαν ἰσχυρούσ· οὐ γὰρ συνοίσειν                     Πέρσαισ· κρεῖττον οὖν εἶναι περιορᾶν τοὺς διαπολεμοῦντας ἴσους                     ὄντασ, ὅπως πρὸς ἀλλήλους ὡς πλεῖστον χρόνον διαφέρωνται. ὅθεν ὁ Φαρνάβαζος διαλαβὼν εὖ λέγειν τὸν                     ̓αλκιβιάδην, πάλιν τὸν στόλον ἀπέστειλεν εἰς Φοινίκην. τότε μὲν                     οὖν τηλικαύτην τῶν Λακεδαιμονίων συμμαχίαν παρείλατο· μετὰ δέ τινα                     χρόνον τυχὼν τῆς καθόδου, καὶ δυνάμεως ἡγησάμενοσ, πολλαῖς μὲν μάχαις                     ἐνίκησε Λακεδαιμονίουσ, καὶ τελέως τὰ τῶν ̓αθηναίων πράγματα πεσόντα                     πάλιν ἤγειρεν. ἀλλὰ περὶ μὲν τούτων ἐν                     τοῖς οἰκείοις χρόνοις ἀκριβέστερον ἐροῦμεν, ἵνα μὴ παρὰ φύσιν                     προλαμβάνωμεν τῇ γραφῇ τοὺς καιρούσ. τοῦ γὰρ                     ἐνιαυσιαίου χρόνου διεληλυθότος ̓αθήνησι μὲν ἦρχε Θεόπομποσ,                     ̔ρωμαῖοι δ΄ ἀντὶ τῶν ὑπάτων τέτταρας χιλιάρχους κατέστησαν, Τιβέριον                     Ποστούμιον καὶ Γάιον Κορνήλιον, πρὸς δὲ τούτοις Γάιον Οὐαλέριον                     καὶ Καίσωνα Φάβιον. περὶ δὲ τούτους τοὺς χρόνους ̓αθηναῖοι τὴν ἐκ                     τῶν τετρακοσίων ὀλιγαρχίαν κατέλυσαν καὶ τὸ σύστημα τῆς πολιτείας ἐκ                     τῶν πολιτῶν συνεστήσαντο. τούτων δὲ                     πάντων ἦν εἰσηγητὴς Θηραμένησ, ἀνὴρ καὶ τῷ βίῳ κόσμιος καὶ                     φρονήσει δοκῶν διαφέρειν τῶν ἄλλων· καὶ γὰρ τὸν ̓αλκιβιάδην οὗτος                     μόνος συνεβούλευσε κατάγειν, δι΄ ὃν πάλιν ἑαυτοὺς ἀνέλαβον, καὶ                     πολλῶν ἄλλων εἰσηγητὴς γενόμενος ἐπ΄ ἀγαθῷ τῆς πατρίδος οὐ μετρίας                     ἀποδοχῆς ἐτύγχανεν. ἀλλὰ ταῦτα μὲν                     μικρὸν ὕστερον ἐγενήθη, εἰς δὲ τὸν πόλεμον ̓αθηναῖοι μὲν στρατηγοὺς                     κατέστησαν Θράσυλλον καὶ Θρασύβουλον, οἳ τὸν στόλον εἰς Σάμον                     ἀθροίσαντες ἐγύμναζον τοὺς στρατιώτας εἰς ναυμαχίαν καθ΄ ἡμέραν                     ἀναπείρας ποιούμενοι. Μίνδαρος δ΄ ὁ τῶν                     Λακεδαιμονίων ναύαρχος χρόνον μέν τινα περὶ τὴν Μίλητον διέτριβε,                     προσδοκῶν τὴν παρὰ Φαρναβάζου βοήθειαν· τριακοσίας γὰρ τριήρεις                     ἀκούων ἐκ Φοινίκης καταπεπλευκέναι μετέωρος ἦν ταῖς ἐλπίσι, νομίζων                     τηλικούτῳ στόλῳ καταλύσειν τὴν ̓αθηναίων ἡγεμονίαν· μετ΄ ὀλίγον δὲ πυθόμενός τινων, ὅτι πεισθεὶς                     ̓αλκιβιάδῃ πάλιν ἀπέστειλε τὸν στόλον εἰς Φοινίκην, τὰς μὲν παρὰ                     Φαρναβάζου ἐλπίδας ἀπέγνω, αὐτὸς δὲ καταρτίσας τάς τ΄ ἐκ                     Πελοποννήσου ναῦς καὶ τὰς παρὰ τῶν ἔξωθεν συμμάχων, Δωριέα μὲν                     μετὰ τριῶν καὶ δέκα νεῶν ἀπέστειλεν εἰς ̔ρόδον, πυνθανόμενος ἐπὶ                     νεωτερισμῷ τινας συνίστασθαι τῶν ̔ροδίων· προσφάτως γὰρ τοῖς Λακεδαιμονίοις τινὲς τῶν ἀπὸ τῆς ̓ιταλίας                     ̔ελλήνων ἀπεστάλκεισαν εἰς συμμαχίαν τὰς προειρημένας ναῦσ· αὐτὸς δὲ                     τὰς ἄλλας πάσας ἀναλαβών, οὔσας ὀγδοήκοντα καὶ τρεῖσ, ἀπῆρεν εἰς                     ̔ελλήσποντον διὰ τὸ πυνθάνεσθαι τὸν τῶν ̓αθηναίων στόλον ἐν Σάμῳ                     διατρίβειν. καθ΄ ὃν δὴ χρόνον οἱ τῶν                     ̓αθηναίων στρατηγοὶ θεωροῦντες παραπλέοντασ, ἀνήχθησαν ἐπ΄ αὐτοὺς                     μετὰ νεῶν ἑξήκοντα. τῶν δὲ Λακεδαιμονίων κατενεχθέντων εἰς Χίον                     ἔδοξε τοῖς τῶν ̓αθηναίων στρατηγοῖς προσπλεῦσαι τῇ Λέσβῳ, κἀκεῖ                     παρὰ τῶν συμμάχων ἀθροῖσαι τριήρεισ, ὅπως μὴ συμβαίνῃ τοὺς                     πολεμίους ὑπερέχειν τῷ πλήθει τῶν νεῶν. οὗτοι                     μὲν οὖν περὶ ταῦτα διέτριβον. Μίνδαρος δ΄ ὁ τῶν Λακεδαιμονίων                     ναύαρχος νυκτὸς μετὰ τοῦ στόλου παντὸς ἐκπλεύσας εἰς ̔ελλήσποντον                     ἐκομίζετο κατὰ σπουδήν, καὶ δευτεραῖος εἰς Σίγειον κατέπλευσεν. οἱ δ΄                     ̓αθηναῖοι πυθόμενοι τὸν παράπλουν, οὐκ ἀνέμειναν ἁπάσας τὰς παρὰ                     τῶν συμμάχων τριήρεισ, τριῶν δὲ μόνον προσγενομένων αὐτοῖσ, ἐδίωκον                     τοὺς Λακεδαιμονίουσ. ἐπεὶ δ΄ ἦλθον εἰς                     Σίγειον, εὗρον τὸν μὲν στόλον ἐκπεπλευκότα, τρεῖς δὲ ναῦς                     ὑπολελειμμένασ, ὧν εὐθέως ἐκυρίευσαν· καὶ μετὰ ταῦτ΄ εἰς ̓ελεοῦντα                     καταπλεύσαντες τὰ περὶ τὴν ναυμαχίαν παρεσκευάζοντο. Λακεδαιμόνιοι δὲ θεωροῦντες τοὺς πολεμίους τὰ πρὸς                     τὴν μάχην ἑτοιμαζομένουσ, καὶ αὐτοὶ πένθ΄ ἡμέρας ἀναπείρας                     ποιούμενοι καὶ γυμνάσαντες τοὺς ἐρέτασ, ἐξέταξαν τὸν στόλον εἰς                     ναυμαχίαν, ὄντα νεῶν δυεῖν ἐλάττω τῶν ἐνενήκοντα. οὗτοι μὲν οὖν                     ἐκ τοῦ πρὸς τὴν ̓ασίαν μέρους ἔστησαν τὰς ναῦσ, οἱ δ΄ ̓αθηναῖοι                     τὸ πρὸς τὴν Εὐρώπην ἔχοντες ἀντανήγοντο, τῷ μὲν πλήθει                     λειπόμενοι, ταῖς δ΄ ἐμπειρίαις ὑπερέχοντεσ. Λακεδαιμόνιοι μὲν οὖν ἐπὶ τοῦ δεξιοῦ κέρατος                     ἔταξαν τοὺς Συρακοσίουσ, ὧν ̔ερμοκράτης ἀφηγεῖτο, τὸ δ΄ εὐώνυμον                     αὐτοὶ συνεπλήρουν Πελοποννήσιοι, Μινδάρου τὴν ἡγεμονίαν ἔχοντοσ.                     τῶν δ΄ ̓αθηναίων ἐπὶ μὲν τὸ δεξιὸν ἐτάχθη Θράσυλλοσ, ἐπὶ δὲ τὸ                     εὐώνυμον Θρασύβουλοσ. καὶ τὸ μὲν πρῶτον ἔσπευδον ἀμφότεροι                     φιλοτιμούμενοι περὶ τοῦ τόπου, ὅπως μὴ τὸν ῥοῦν ἔχωσιν ἐναντίον.                         διὸ καὶ πολὺν χρόνον ἀλλήλους                     περιέπλεον, διακλείοντες τὰ στενὰ καὶ περὶ τῆς στάσεως τοπομαχοῦντεσ·                     μεταξὺ γὰρ ̓αβύδου καὶ Σηστοῦ τῆς ναυμαχίας γινομένης συνέβαινε τὸν                     ῥοῦν οὐ μετρίως ἐμποδίζειν ἐν στενοῖς τόποισ. οὐ μὴν ἀλλ΄ οἱ τῶν                     ̓αθηναίων κυβερνῆται πολὺ ταῖς ἐμπειρίαις προέχοντες πολλὰ πρὸς τὴν                     νίκην συνεβάλοντο. τῶν γὰρ Πελοποννησίων ὑπερεχόντων τῷ πλήθει τῶν                     νεῶν καὶ ταῖς τῶν ἐπιβατῶν ἀρεταῖσ, ἡ τέχνη τῶν κυβερνητῶν                     ἄχρηστον τὴν ὑπεροχὴν τῶν ἐναντίων ἐποίει. ὁπότε γὰρ οἱ                     Πελοποννήσιοι κατὰ σπουδὴν ἀθρόαις ταῖς ναυσὶν εἰς ἐμβολὴν                     ἐπιφέροιντο, τὰς ἑαυτῶν οὕτως φιλοτέχνως καθίστανον, ὥστε τοῦ μὲν                     ἄλλου μέρους αὐτὰς μὴ δύνασθαι θιγεῖν, τοῖς δὲ στόμασι τῶν ἐμβόλων                     μόνοις ἀναγκάζεσθαι συμβάλλειν. διόπερ ὁ                     Μίνδαρος ὁρῶν ἄπρακτον οὖσαν τὴν ἐκ τῶν ἐμβολῶν βίαν, κατ΄                     ὀλίγας καὶ κατὰ μίαν ἐκέλευσε συμπλέκεσθαι. οὐ μὴν οὐδ΄ ἐνταῦθα                     τὴν τῶν κυβερνητῶν τέχνην ἄπρακτον εἶναι συνέβαινεν, ἀλλ΄ εὐφυῶς                     ἐκκλίνοντες τὰς τῶν νεῶν ἐπιφερομένας ἐμβολὰς πλαγίαις ἐνέσειον καὶ                     πολλὰς κατετίτρωσκον. φιλοτιμίας δ΄                     ἐμπεσούσης εἰς ἀμφοτέρουσ, οὐ μόνον ταῖς ἐμβολαῖς διεκινδύνευον,                     ἀλλὰ συμπλεκόμενοι τοῖς ἐπιβάταις διηγωνίζοντο. πολλὰ δ΄ ὑπὸ τῆς τοῦ                     ῥοῦ βίας διακωλυόμενοι πράττειν ἐφ΄ ἱκανὸν χρόνον διεκινδύνευον,                     οὐδετέρων δυναμένων τυχεῖν τῆς νίκησ. ἰσορρόπου δὲ τῆς μάχης οὔσησ, ἐπεφάνησαν ὑπέρ τινος ἄκρας ναῦς                     εἴκοσι πέντε παρὰ τῶν συμμάχων ἀπεσταλμέναι τοῖς ̓αθηναίοισ.                     φοβηθέντες δὲ οἱ Πελοποννήσιοι πρὸς τὴν ̓́αβυδον ἔφυγον, ἐξαπτομένων                     τῶν ̓αθηναίων καὶ φιλοτιμότερον διωξάντων. τῆς δὲ ναυμαχίας τοιοῦτον τέλος λαβούσησ, ̓αθηναῖοι ναῦς ἔλαβον                     ὀκτὼ μὲν Χίων, πέντε δὲ Κορινθίων, ̓αμβρακιωτῶν δὲ δύο,                     Συρακοσίων δὲ καὶ Πελληνέων καὶ Λευκαδίων μίαν ἐξ ἑκάστων· αὐτοὶ                     δὲ πέντε ναῦς ἀπέβαλον, ἃς πάσας βυθισθῆναι συνέβη. μετὰ δὲ ταῦθ΄ οἱ περὶ τὸν Θρασύβουλον ἔστησαν                     τρόπαιον ἐπὶ τῆς ἄκρασ, οὗ τὸ τῆς ̔εκάβης ἐστὶ μνημεῖον, καὶ                     τοὺς ἀπαγγελοῦντας τὴν νίκην εἰς ̓αθήνας ἔπεμψαν, αὐτοὶ δὲ μετὰ                     παντὸς τοῦ στόλου τὸν πλοῦν ἐπὶ Κύζικον ἐποιήσαντο· αὕτη γὰρ πρὸ                     τῆς ναυμαχίας ἦν ἀφεστηκυῖα πρὸς Φαρνάβαζον τὸν Δαρείου στρατηγὸν                     καὶ Κλέαρχον τὸν Λακεδαιμονίων ἡγεμόνα. εὑρόντες δ΄ αὐτὴν                     ἀτείχιστον ῥᾳδίως τῆς ἐπιβολῆς ἐκράτησαν, καὶ χρήματα πραξάμενοι                     τοὺς Κυζικηνοὺς ἀπέπλευσαν εἰς Σηστόν. Μίνδαρος                     δ΄ ὁ τῶν Λακεδαιμονίων ναύαρχος ἀπὸ τῆς ἥττης φυγὼν εἰς ̓́αβυδον                     τάς τε πεπονηκυίας ναῦς ἐπεσκεύασε καὶ πρὸς τὰς ἐν Εὐβοίᾳ τριήρεις                     ἀπέστειλεν ̓επικλέα τὸν Σπαρτιάτην, προστάξας ἄγειν τὴν ταχίστην.                         ὃς ἐπεὶ κατέπλευσεν εἰς Εὔβοιαν,                     ἀθροίσας τὰς ναῦς οὔσας πεντήκοντα κατὰ σπουδὴν ἀνήχθη· καὶ κατὰ                     τὸν ̓́αθω γενομένων τῶν τριήρων ἐπεγενήθη χειμὼν τηλικοῦτος ὥστε τὰς                     μὲν ναῦς ἁπάσας ἀπολέσθαι, τῶν δὲ ἀνδρῶν δώδεκα μόνον διασωθῆναι.                         δηλοῖ δὲ τὰ περὶ τούτων ἀνάθημα                     κείμενον ἐν τῷ περὶ Κορώνειαν νεῷ, καθάπερ φησὶν ̓́εφοροσ, τὴν                     ἐπιγραφὴν ἔχον ταύτην· οἵδ΄ ἀπὸ πεντήκοντα νεῶν θάνατον προφυγόντες πρὸς σκοπέλοισιν ̓́αθω σώματα γῇ πέλασαν δώδεκα, τοὺς δ΄ ἄλλους ὄλεσεν μέγα λαῖτμα θαλάσσησ, νῆάς τε στυγεροῖς πνεύμασι χρησαμένασ.  περὶ δὲ τὸν                     αὐτὸν καιρὸν ̓αλκιβιάδης ἔχων τρισκαίδεκα τριήρεις κατέπλευσε πρὸς                     τοὺς ἐν Σάμῳ διατρίβοντασ, οἳ πάλαι προακηκοότες ἦσαν, ὅτι                     πεπεικὼς εἴη τὸν Φαρνάβαζον μηκέτι ταῖς τριακοσίαις ναυσὶ βοηθεῖν                     τοῖς Λακεδαιμονίοισ. φιλοφρόνως δ΄ αὐτὸν                     ἀποδεξαμένων τῶν ἐν τῇ Σάμῳ, διελέγετο πρὸς αὐτοὺς περὶ τῆς                     καθόδου, πολλὰ κατεπαγγελλόμενος χρήσιμος ἔσεσθαι τῇ πατρίδι, ὁμοίως                     καὶ τὰ καθ΄ ἑαυτὸν ἀπολογησάμενοσ, καὶ πολλὰ τὴν ἑαυτοῦ δακρύσας                     τύχην, ὅτι τὴν ἰδίαν ἀρετὴν ὑπὸ τῶν ἐχθρῶν ἠνάγκασται κατὰ τῆς                     πατρίδος ἐνδείξασθαι. τῶν δὲ στρατιωτῶν ἀσμένως τοὺς λόγους προσδεξαμένων,                     καὶ περὶ τούτων διαπεμψαμένων εἰς ̓αθήνασ, ἔδοξε τῷ δήμῳ τὸν                     ἄνδρα τῶν ἐγκλημάτων ἀπολῦσαι καὶ μεταδοῦναι τῆς στρατηγίασ·                     θεωροῦντες γὰρ αὐτοῦ τὸ πρακτικὸν τῆς τόλμης καὶ τὴν παρὰ τοῖς                     ̔́ελλησι δόξαν, ὑπελάμβανον, ὅπερ ἦν εἰκόσ, οὐ μικρὰν ῥοπὴν                     ἔσεσθαι τοῖς σφετέροις πράγμασι τούτου προσγενομένου. καὶ γὰρ ὁ τῆς πολιτείας ἀφηγούμενος τότε                     Θηραμένησ, ἀνὴρ εἰ καί τις ἄλλος εἶναι δόξας συνετόσ, τῷ δήμῳ                     συνεβούλευσε κατάγειν τὸν ̓αλκιβιάδην. τούτων δ΄ ἀπαγγελθέντων εἰς                     Σάμον, ̓αλκιβιάδης πρὸς αἷς εἶχεν ἰδίαις ναυσὶ τρισκαίδεκα ἐννέα                     προσέλαβε, καὶ μετὰ τούτων ἐκπλεύσας εἰς ̔αλικαρνασσὸν παρὰ τῆς                     πόλεως εἰσεπράξατο χρήματα. μετὰ δὲ                     ταῦτα τὴν Μεροπίδα πορθήσας μετὰ πολλῆς λείας ἀνέπλευσεν εἰς Σάμον.                     πολλῶν δὲ συναχθέντων λαφύρων, τοῖς τ΄ ἐν Σάμῳ στρατιώταις καὶ τοῖς                     μεθ΄ ἑαυτοῦ διελόμενος τὰς ὠφελείας ταχὺ τοὺς εὖ παθόντας εὔνους                     ἑαυτῷ κατεσκεύασεν. περὶ δὲ τὸν αὐτὸν                     χρόνον ̓αντάνδριοι, φρουρὰν ἔχοντεσ, μετεπέμψαντο παρὰ Λακεδαιμονίων                     στρατιώτασ, μεθ΄ ὧν ἐκβαλόντες τὴν φυλακὴν ἐλευθέραν ᾤκουν τὴν                     πατρίδα· οἱ γὰρ Λακεδαιμόνιοι περὶ τῆς εἰς Φοινίκην ἀποστολῆς τῶν                     τριακοσίων νεῶν ἐγκαλοῦντες τῷ Φαρναβάζῳ τοῖς ̓́αντανδρον οἰκοῦσι                     συνεμάχησαν. τῶν δὲ συγγραφέων Θουκυδίδης μὲν τὴν ἱστορίαν κατέστροφε, περιλαβὼν                     χρόνον ἐτῶν εἴκοσι καὶ δυοῖν ἐν βύβλοις ὀκτώ· τινὲς δὲ διαιροῦσιν                     εἰς ἐννέα· Ξενοφῶν δὲ καὶ Θεόπομπος ἀφ΄ ὧν ἀπέλιπε Θουκυδίδης                     τὴν ἀρχὴν πεποίηνται, καὶ Ξενοφῶν μὲν περιέλαβε χρόνον ἐτῶν                     τεσσαράκοντα καὶ ὀκτώ, Θεόπομπος δὲ τὰς ̔ελληνικὰς πράξεις διελθὼν                     ἐπ΄ ἔτη ἑπτακαίδεκα καταλήγει τὴν ἱστορίαν εἰς τὴν περὶ Κνίδον                     ναυμαχίαν ἐν βύβλοις δώδεκα. τὰ μὲν οὖν κατὰ τὴν ̔ελλάδα καὶ τὴν ̓ασίαν                     ἐν τούτοις ἦν. ̔ρωμαῖοι δὲ πρὸς Αἴκους διαπολεμοῦντες ἐνέβαλον                     αὐτῶν εἰς τὴν χώραν μετὰ πολλῆς δυνάμεωσ· περιστρατοπεδεύσαντες δὲ                     πόλιν Βώλας ὀνομαζομένην ἐξεπολιόρκησαν. τῶν δὲ                     κατὰ τὸν ἐνιαυτὸν τοῦτον πράξεων τέλος ἐχουσῶν ̓αθήνησι μὲν ἦρχε                     Γλαύκιπποσ, ἐν δὲ τῇ ̔ρώμῃ κατεστάθησαν ὕπατοι Μάρκος Κορνήλιος                     καὶ Λεύκιος Φούριοσ. περὶ δὲ τούτους τοὺς χρόνους Αἰγεσταῖοι κατὰ                     τὴν Σικελίαν σύμμαχοι γεγενημένοι τοῖς ̓αθηναίοις κατὰ Συρακοσίων,                     καταλυθέντος τοῦ πολέμου περιδεεῖς καθειστήκεισαν· ἤλπιζον γάρ, ὅπερ                     ἦν εἰκόσ, τιμωρίαν δώσειν τοῖς Σικελιώταισ, ὑπὲρ ὧν εἰς αὐτοὺς                     ἐξήμαρτον. τῶν δὲ Σελινουντίων περὶ τῆς                     ἀμφισβητησίμου χώρας πολεμούντων αὐτούσ, ἑκουσίως ἐξεχώρουν,                     εὐλαβούμενοι, μὴ διὰ ταύτην τὴν πρόφασιν οἱ Συρακόσιοι συνεπιλάβωνται                     τοῦ πολέμου τοῖς Σελινουντίοισ, καὶ κινδυνεύσωσιν ἄρδην ἀπολέσαι τὴν                     πατρίδα. ἐπεὶ δ΄ οἱ Σελινούντιοι χωρὶς                     τῆς ἀμφισβητησίμου πολλὴν τῆς παρακειμένης ἀπετέμοντο, τηνικαῦθ΄ οἱ                     τὴν Αἴγεσταν οἰκοῦντες πρέσβεις ἀπέστειλαν εἰς Καρχηδόνα, δεόμενοι                     βοηθῆσαι καὶ τὴν πόλιν αὐτοῖς ἐγχειρίζοντεσ. καταπλευσάντων δὲ τῶν πεμφθέντων, καὶ τῇ γερουσίᾳ                     τὰς παρὰ τοῦ δήμου δεδομένας ἐντολὰς εἰπόντων, οὐ μετρίως διηπόρησαν                     οἱ Καρχηδόνιοι· ἅμα μὲν γὰρ ἐπεθύμουν παραλαβεῖν πόλιν εὔκαιρον,                     ἅμα δ΄ ἐφοβοῦντο τοὺς Συρακοσίουσ, ἑωρακότες προσφάτως                     καταπεπολεμημένας τὰς τῶν ̓αθηναίων δυνάμεισ. οὐ μὴν ἀλλὰ καὶ τοῦ παρ΄ αὐτοῖς πρωτεύοντος                     ̓αννίβου συμβουλεύοντος παραλαβεῖν τὴν πόλιν, τοῖς μὲν πρεσβευταῖς                     ἀπεκρίθησαν βοηθήσειν, εἰς δὲ τὴν τούτων διοίκησιν, ἂν ᾖ χρεία                     πολεμεῖν, στρατηγὸν κατέστησαν τὸν ̓αννίβαν, κατὰ νόμους τότε                     βασιλεύοντα. οὗτος δὲ ἦν υἱωνὸς μὲν τοῦ πρὸς Γέλωνα πολεμήσαντος                     ̓αμίλκου καὶ πρὸς ̔ιμέρᾳ τελευτήσαντοσ, υἱὸς δὲ Γέσκωνοσ, ὃς διὰ                     τὴν τοῦ πατρὸς ἧτταν ἐφυγαδεύθη καὶ κατεβίωσεν ἐν τῇ Σελινοῦντι.                         ὁ δ΄ οὖν ̓αννίβασ, ὢν μὲν καὶ                     φύσει μισέλλην, ὁμοῦ δὲ τὰς τῶν προγόνων ἀτιμίας διορθώσασθαι                     βουλόμενοσ, ἔσπευδε δι΄ ἑαυτοῦ τι κατασκευάσαι χρήσιμον τῇ πατρίδι.                     θεωρῶν οὖν τοὺς Σελινουντίους οὐκ ἀρκουμένους τῇ παραχωρήσει τῆς                     ἀμφισβητησίμου χώρασ, πρέσβεις ἀπέστειλε μετὰ τῶν Αἰγεσταίων πρὸς                     Συρακοσίουσ, ἐπιτρέπων αὐτοῖς τὴν κρίσιν τούτων, τῷ μὲν λόγῳ                     προσποιούμενος δικαιοπραγεῖν, τῇ δ΄ ἀληθείᾳ νομίζων ἐκ τοῦ μὴ                     βούλεσθαι τοὺς Σελινουντίους διακριθῆναι μὴ συμμαχήσειν αὐτοῖς τοὺς                     Συρακοσίουσ. ἀποστειλάντων δὲ καὶ                     Σελινουντίων πρέσβεισ, διακριθῆναι μὲν μὴ βουλομένων, πολλὰ δὲ πρὸς                     τοὺς παρὰ Καρχηδονίων καὶ τῶν Αἰγεσταίων πρέσβεις ἀντειπόντων,                     τέλος ἔδοξε τοῖς Συρακοσίοις ψηφίσασθαι τηρεῖν πρὸς μὲν                     Σελινουντίους τὴν συμμαχίαν, πρὸς δὲ Καρχηδονίους τὴν εἰρήνην.                         μετὰ δὲ                     τὴν ἐπάνοδον τῶν πρεσβευτῶν Καρχηδόνιοι μὲν τοῖς Αἰγεσταίοις                     ἀπέστειλαν Λίβυάς τε πεντακισχιλίους καὶ τῶν Καμπανῶν ὀκτακοσίουσ.                         οὗτοι δ΄ ἦσαν ὑπὸ τῶν Χαλκιδέων                     τοῖς ̓αθηναίοις εἰς τὸν πρὸς Συρακοσίους πόλεμον μεμισθωμένοι, καὶ                     μετὰ τὴν ἧτταν καταπεπλευκότες οὐκ εἶχον τοὺς μισθοδοτήσοντασ· οἱ δὲ                     Καρχηδόνιοι πᾶσιν ἵππους ἀγοράσαντες καὶ μισθοὺς ἀξιολόγους δόντες                     εἰς τὴν Αἴγεσταν κατέστησαν. οἱ δὲ                     Σελινούντιοι κατ΄ ἐκείνους τοὺς χρόνους εὐδαιμονοῦντεσ, καὶ τῆς                     πόλεως αὐτοῖς πολυανδρούσησ, κατεφρόνουν τῶν Αἰγεσταίων. καὶ τὸ μὲν                     πρῶτον ἐν τάξει τὴν ὅμορον χώραν ἐπόρθουν, πολὺ προέχοντες ταῖς                     δυνάμεσι, μετὰ δὲ ταῦτα καταφρονήσαντες κατὰ πᾶσαν τὴν χώραν                     ἐσκεδάσθησαν. οἱ δὲ τῶν Αἰγεσταίων                     στρατηγοὶ παρατηρήσαντες αὐτοὺς ἐπέθεντο μετὰ τῶν Καρχηδονίων καὶ                     τῶν Καμπανῶν. ἀπροσδοκήτου δὲ τῆς ἐφόδου γενομένης ῥᾳδίως                     ἐτρέψαντο τοὺς Σελινουντίουσ, καὶ τῶν μὲν στρατιωτῶν ἀνεῖλον περὶ                     χιλίουσ, τῆς δὲ λείας πάσης ἐκυρίευσαν. μετὰ δὲ τὴν μάχην εὐθέως                     ἀπέστειλαν πρέσβεισ, οἱ μὲν Σελινούντιοι πρὸς Συρακοσίουσ, οἱ δ΄                     Αἰγεσταῖοι πρὸς Καρχηδονίουσ, περὶ βοηθείασ. ἑκατέρων δ΄ ἐπαγγειλαμένων συμμαχήσειν, ὁ μὲν                     Καρχηδονιακὸς πόλεμος ταύτην ἔλαβεν ἀρχήν· οἱ δὲ Καρχηδόνιοι                     προορώμενοι τὸ μέγεθος τοῦ πολέμου, τὴν ἐπιτροπὴν ἔδωκαν ̓αννίβᾳ                     τῷ στρατηγῷ περὶ τοῦ μεγέθους τῆς δυνάμεωσ, καὶ πάντα προθύμως                     ὑπηρέτουν. ὁ δὲ ̓αννίβας τό τε θέρος                     ἐκεῖνο καὶ τὸν συνάπτοντα χειμῶνα πολλοὺς μὲν ἐξ ̓ιβηρίας                     ἐξενολόγησεν, οὐκ ὀλίγους δὲ καὶ τῶν πολιτῶν κατέγραφεν· ἐπῄει δὲ                     καὶ τὴν Λιβύην ἐπιλεγόμενος ἐξ ἁπάσης πόλεως τοὺς κρατίστουσ, καὶ                     ναῦς παρεσκευάζετο, διανοούμενος τῆς ἐαρινῆς ὥρας ἐνισταμένης                     διαβιβάζειν τὰς δυνάμεισ. τὰ μὲν οὖν κατὰ τὴν Σικελίαν ἐν τούτοις                     ἦν. κατὰ δὲ τὴν ̔ελλάδα Δωριεὺς ὁ                     ̔ρόδιοσ, ναύαρχος ὢν τῶν ἐξ ̓ιταλίας τριήρων, ἐπειδὴ κατέστησε τὴν                     ἐν ̔ρόδῳ ταραχήν, ἐξέπλευσεν ἐφ΄ ̔ελλήσποντον, σπεύδων συμμῖξαι τῷ                     Μινδάρῳ· οὗτος γὰρ ἐν ̓αβύδῳ διατρίβων συνῆγε πανταχόθεν τὰς                     συμμαχούσας ναῦς τοῖς Πελοποννησίοισ. ἤδη δὲ τοῦ Δωριέως ὄντος περὶ τὸ Σίγειον τῆς Τρῳάδοσ, οἱ                     περὶ Σηστὸν ὄντες ̓αθηναῖοι πυθόμενοι τὸν παράπλουν ἀνήχθησαν ἐπ΄                     αὐτοὺς πάσαις ταῖς ναυσίν, οὔσαις ἑβδομήκοντα καὶ τέσσαρσιν.                         ὁ δὲ Δωριεὺς μέχρι μέν τινος                     ἀγνοήσας τὸ γινόμενον ἔπλει μετέωροσ· κατανοήσας δὲ τὸ μέγεθος τοῦ                     στόλου κατεπλάγη, καὶ σωτηρίαν ἄλλην οὐδεμίαν ὁρῶν κατέφυγεν εἰς                     Δάρδανον. ἐκβιβάσας δὲ τοὺς στρατιώτας                     καὶ τοὺς φρουροῦντας τὴν πόλιν προσλαβόμενοσ, βέλη τε παμπληθῆ ταχέως                     παρεκόμισε καὶ τῶν στρατιωτῶν οὓς μὲν ἐπὶ τὰς πρῴρας ἐπέστησεν,                     οὓς δ΄ ἐπὶ τῆς γῆς εὐκαίρως ἔταξεν. οἱ δ΄ ̓αθηναῖοι κατὰ πολλὴν σπουδὴν καταπλεύσαντες ἐνεχείρησαν                     ἀποσπᾶν τὰς ναῦσ, καὶ πανταχόθεν τῷ πλήθει περιχυθέντες κατεπόνουν                     τοὺς ἐναντίουσ. ἃ δὴ πυθόμενος                     Μίνδαρος ὁ τῶν Πελοποννησίων ναύαρχοσ, εὐθέως ἐξ ̓αβύδου μετὰ                     παντὸς ἀνήχθη τοῦ στόλου, καὶ κατέπλει πρὸς τὸ Δαρδάνειον μετὰ νεῶν                     τεσσάρων πρὸς ταῖς ὀγδοήκοντα, βοηθήσων τοῖς μετὰ τοῦ Δωριέωσ·                     συμπαρῆν δὲ καὶ τὸ πεζὸν στράτευμα τοῦ Φαρναβάζου, βοηθοῦν τοῖς                     Λακεδαιμονίοισ. ὡς δ΄ ἐγγὺς ἀλλήλων                     ἐγενήθησαν οἱ στόλοι, διέταξαν ἀμφότεροι τὰς τριήρεις εἰς ναυμαχίαν·                     καὶ Μίνδαρος μὲν ἔχων ἑπτὰ πρὸς ταῖς ἐνενήκοντα ναυσὶν ἐπὶ μὲν                     τὸ λαιὸν κέρας ἔταξε Συρακοσίουσ, τοῦ δεξιοῦ δ΄ αὐτὸς εἶχε τὴν                     ἡγεμονίαν· τῶν δ΄ ̓αθηναίων τοῦ μὲν δεξιοῦ μέρους Θρασύβουλος                     ἡγεῖτο, τοῦ δ΄ ἑτέρου Θράσυλλοσ. τοῦτον                     δὲ τὸν τρόπον αὐτῶν ἐξηρτυμένων, οἱ μὲν ἡγεμόνες αὐτῶν ἦραν τὸ                     σύσσημον τῆς μάχησ, οἱ σαλπικταὶ δὲ ἀφ΄ ἑνὸς παραγγέλματος ἤρξαντο                     σημαίνειν τὸ πολεμικόν· καὶ τῶν μὲν ἐρετῶν οὐθὲν ἐλλειπόντων                     προθυμίασ, τῶν δὲ κυβερνητῶν ἐντέχνως τοῖς οἴαξι χρωμένων,                     καταπληκτικὸν συνέβαινε γίνεσθαι τὸν ἀγῶνα. ὁπότε γὰρ αἱ τριήρεις εἰς ἐμβολὴν ἐπιφέροιντο,                     τηνικαῦτα οἱ κυβερνῆται πρὸς αὐτὴν τὴν τοῦ καιροῦ ῥοπὴν ἐπέστρεφον                     τὰς ναῦς πραγματικῶσ, ὥστε τὰς πληγὰς γίνεσθαι κατ΄ ἐμβολήν.                         οἱ μὲν οὖν ἐπιβάται θεωροῦντες                     πλαγίας τὰς ἑαυτῶν ναῦς συνεπιφερομένας ταῖς τῶν πολεμίων τριήρεσι,                     περιδεεῖς ἐγίνοντο, περὶ σφῶν ἀγωνιῶντεσ· ὁπότε δ΄ οἱ κυβερνῆται                     ταῖς ἐμπειρίαις ἐκκρούσειαν τὰς ἐπιφοράσ, πάλιν ἐγίνοντο περιχαρεῖς                     καὶ μετέωροι ταῖς ἐλπίσιν. οὐ μὴν οὐδ΄ οἱ τοῖς καταστρώμασιν ἐπιβεβηκότες                     ἄπρακτον εἶχον τὴν φιλοτιμίαν, ἀλλ΄ οἱ μὲν ἐκ πολλοῦ διαστήματος                     ἐφεστηκότες ἐτόξευον κατὰ τὸ συνεχέσ, καὶ ταχὺ ὁ τόπος ἦν βελῶν                     πλήρησ· οἱ δ΄ ἀεὶ προσιόντες ἐγγυτέρω τὰς λόγχας ἠκόντιζον, οἱ μὲν                     ἐπὶ τοὺς ἀμυνομένους ἐπιβάτασ, οἱ δ΄ ἐπ΄ αὐτοὺς βαλεῖν                     φιλοτιμούμενοι τοὺς κυβερνήτασ· ὁπότε δὲ συνερείσειαν αἱ ναῦσ, τοῖς τε                     δόρασιν ἠγωνίζοντο καὶ κατὰ τὰς προσαγωγὰς εἰς τὰς τῶν πολεμίων                     τριήρεις μεθαλλόμενοι τοῖς ξίφεσιν ἀλλήλους ἠμύνοντο. κατὰ δὲ τὰς γινομένας ἐλαττώσεις τῶν νικώντων                     ἐπαλαλαζόντων καὶ τῶν ἄλλων μετὰ βοῆς παραβοηθούντων, κραυγὴ                     σύμμικτος ἐγίνετο παρ΄ ὅλον τὸν τῆς ναυμαχίας τόπον. ἐπὶ πολὺν οὖν                     χρόνον ἰσόρροπος ἦν ἡ μάχη διὰ τὴν ὑπερβολὴν τῆς παρ΄ ἀμφοτέροις                     φιλοτιμίασ· μετὰ δὲ ταῦτα ̓αλκιβιάδης ἐκ Σάμου παραδόξως ἐπεφάνη                     μετὰ νεῶν εἴκοσι, πλέων κατὰ τύχην εἰς ̔ελλήσποντον. τούτων δὲ πόρρω μὲν οὐσῶν, ἑκάτεροι σφίσι βοήθειαν                     ἐλπίζοντες παραγενέσθαι, μετέωροι ταῖς ἐλπίσιν ἐγίνοντο καὶ πολὺ                     προθυμότερον ταῖς τόλμαις διεκινδύνευον· ἐπεὶ δ΄ ἤδη σύνεγγυς ἦν ὁ                     στόλοσ, καὶ τοῖς μὲν Λακεδαιμονίοις οὐδὲν ἐφαίνετο σύσσημον, τοῖς δ΄                     ̓αθηναίοις ̓αλκιβιάδης μετέωρον ἐποίησεν ἐπίσημον φοινικοῦν ἀπὸ τῆς                     ἰδίας νεώσ, ὅπερ ἦν σύσσημον αὐτοῖς διατεταγμένον, οἱ μὲν                     Λακεδαιμόνιοι καταπλαγέντες ἐτράπησαν, οἱ δ΄ ̓αθηναῖοι τῷ προτερήματι                     μετεωρισθέντες μετὰ σπουδῆς ἐπεδίωκον τὰς ὑποφευγούσασ. καὶ δέκα μὲν νεῶν εὐθὺς ἐκυρίευσαν, μετὰ δὲ ταῦτα                     χειμῶνος ἐπιγενομένου καὶ πνευμάτων μεγάλων πολλὰ περὶ τὸν διωγμὸν                     αὐτοὺς ἐμποδίζεσθαι συνέβαινε· διὰ γὰρ τὸ μέγεθος τῶν κυμάτων τὰ                     μὲν σκάφη τοῖς οἴαξιν ἠπείθει, τὰς δ΄ ἐμβολὰς ἀπράκτους συνέβαινε                     γίνεσθαι, τῶν τυπτομένων νεῶν ὑποχωρουσῶν. τέλος δ΄ οἱ μὲν Λακεδαιμόνιοι πρὸς τὴν γῆν κατενεχθέντες ἔφυγον                     πρὸς τὸ πεζὸν τοῦ Φαρναβάζου στρατόπεδον, οἱ δ΄ ̓αθηναῖοι τὸ μὲν                     πρῶτον ἐπεχείρησαν ἀποσπᾶν τὰς ναῦς ἀπὸ τῆς γῆς καὶ παραβόλως                     διεκινδύνευον, ὑπὸ δὲ τοῦ Περσικοῦ στρατεύματος ἀνακοπέντες                     ἀπέπλευσαν εἰς Σηστόν. ὁ γὰρ                     Φαρνάβαζος βουλόμενος τοῖς Λακεδαιμονίοις ὑπὲρ ὧν ἐνεκάλουν                     ἀπολογεῖσθαι, βιαιότερον διηγωνίζετο πρὸς τοὺς ̓αθηναίουσ· ἅμα δὲ                     καὶ περὶ τῶν εἰς Φοινίκην ἀποσταλεισῶν νεῶν τριακοσίων ἐδίδαξεν, ὡς                     τοῦτο ἔπραξε πυνθανόμενος τόν τε τῶν ̓αράβων βασιλέα καὶ τὸν τῶν                     Αἰγυπτίων ἐπιβουλεύειν τοῖς περὶ Φοινίκην πράγμασιν. τῆς δὲ ναυμαχίας τοιοῦτον τὸ τέλος λαβούσης ̓αθηναῖοι                     τότε μὲν εἰς Σηστὸν ἀπέπλευσαν ἤδη νυκτὸς οὔσησ, ἅμα δ΄ ἡμέρᾳ                     τά τε ναυάγια συνήγαγον καὶ πρὸς τῷ προτέρῳ τροπαίῳ πάλιν ἕτερον                     ἔστησαν. Μίνδαρος δὲ νυκτὸς περὶ πρώτην                     φυλακὴν εἰς ̓́αβυδον ἀναχθεὶς τάς τε πεπονηκυίας ναῦς ἐπεσκεύαζε καὶ                     πρὸς Λακεδαιμονίους διεπέμψατο περὶ βοηθείας πεζῆς τε καὶ ναυτικῆσ·                     διενοεῖτο γὰρ ἐν ὅσῳ τὰ κατὰ τὸν στόλον ἕτοιμα ἐγίνετο, πεζῇ                     μετὰ Φαρναβάζου τὰς συμμαχούσας κατὰ τὴν ̓ασίαν πόλεις ̓αθηναίοις                     πολιορκήσειν. Χαλκιδεῖς δὲ καὶ σχεδὸν οἱ                     λοιποὶ πάντες οἱ τὴν Εὔβοιαν κατοικοῦντες ἀφεστηκότες ἦσαν                     ̓αθηναίων, καὶ διὰ τοῦτο περιδεεῖς ἐγίνοντο, μήποτε νῆσον οἰκοῦντες                     ἐκπολιορκηθῶσιν ὑπ΄ ̓αθηναίων θαλασσοκρατούντων· ἠξίουν οὖν Βοιωτοὺς                     κοινῇ χῶσαι τὸν Εὔριπον, ὥστε συνάψαι τὴν Εὔβοιαν τῇ Βοιωτίᾳ.                         συγκαταθεμένων δὲ τῶν Βοιωτῶν διὰ τὸ                     κἀκείνοις συμφέρειν τὴν Εὔβοιαν εἶναι τοῖς μὲν ἄλλοις νῆσον,                     ἑαυτοῖς δ΄ ἤπειρον· διόπερ αἱ πόλεις ἅπασαι πρὸς τὴν διάχωσιν                     ἐπερρώσθησαν καὶ πρὸς ἀλλήλας ἡμιλλῶντο· οὐ γὰρ μόνον τοῖς πολίταις                     ἐξιέναι πανδημεὶ προσέταξαν, ἀλλὰ καὶ τοῖς παροικοῦσι ξένοισ, ὥστε                     διὰ τὸ πλῆθος τῶν τοῖς ἔργοις προσιόντων τὴν πρόθεσιν ταχέως λαβεῖν                     συντέλειαν. τῆς μὲν οὖν Εὐβοίας                     κατεσκευάσθη τὸ χῶμα κατὰ τὴν Χαλκίδα, τῆς δὲ Βοιωτίας πλησίον                     Αὐλίδοσ· ἐνταῦθα γὰρ ὁ μεταξὺ τόπος ἦν στενώτατοσ. συνέβαινε μὲν                     οὖν καὶ πρότερον ἀεὶ κατ΄ ἐκεῖνον τὸν τόπον εἶναι ῥοῦν καὶ                     πυκνὰς ποιεῖσθαι τροπὰς τὴν θάλατταν, τότε δὲ πολὺ μᾶλλον ἦν                     ἐπιτείνοντα τὰ κατὰ τὸν ῥοῦν, ὡς ἂν εἰς στενὸν ἄγαν                     συγκεκλεισμένης τῆς θαλάττησ· ὁ γὰρ διέκπλους ἀπελείφθη μιᾷ νηί.                     ᾠκοδόμησαν δὲ καὶ πύργους ὑψηλοὺς ἐπ΄ ἀμφοτέρων τῶν ἄκρων, καὶ                     ξυλίνας τοῖς διάρροις ἐπέστησαν γεφύρασ. Θηραμένης δ΄ ὑπ΄ ̓αθηναίων ἀποσταλεὶς μετὰ νεῶν τριάκοντα τὸ μὲν                     πρῶτον ἐπεχείρησε κωλύειν τοὺς ἐπὶ τῶν ἔργων, πολλοῦ δὲ πλήθους                     στρατιωτῶν συμπαρόντος τοῖς κατασκευάζουσι τὰ χώματα ταύτης μὲν τῆς                     ἐπιβολῆς ἀπέστη, τὸν δὲ πλοῦν ἐπὶ τῶν νήσων ἐποιήσατο. βουλόμενος δὲ τούς τε πολίτας καὶ συμμάχους                     ἀναπαῦσαι τῶν εἰσφορῶν, τήν τε τῶν πολεμίων χώραν ἐπόρθησε καὶ                     πολλὰς ὠφελείας ἤθροισεν. ἐπῄει δὲ καὶ τὰς συμμαχίδας πόλεισ, καὶ                     τοὺς ἐν αὐταῖς νεωτερίζοντας εἰσεπράττετο χρήματα. καταπλεύσας δ΄ εἰς Πάρον καὶ καταλαβὼν ὀλιγαρχίαν                     ἐν τῇ πόλει, τῷ μὲν δήμῳ τὴν ἐλευθερίαν ἀποκατέστησε, παρὰ δὲ                     τῶν ἁψαμένων τῆς ὀλιγαρχίας χρημάτων πλῆθος εἰσεπράξατο. συνέβη δὲ περὶ τοῦτον τὸν χρόνον ἐν τῇ Κορκύρᾳ                     γενέσθαι μεγάλην στάσιν καὶ σφαγήν, ἣν δι΄ ἑτέρας μὲν αἰτίας                     λέγεται γενέσθαι, μάλιστα δὲ διὰ τὴν ὑπάρχουσαν αὐτοῖς πρὸς                     ἀλλήλους ἔχθραν. ἐν οὐδεμιᾷ γάρ ποτε                     πόλει τοιοῦτοι πολιτῶν φόνοι συνετελέσθησαν οὐδὲ μείζων ἔρις καὶ                     φιλονεικία πρὸς ὄλεθρον ἀνήκουσα. δοκοῦσι γὰρ οἱ μὲν ἀναιρεθέντες                     ὑπ΄ ἀλλήλων πρὸ ταύτης τῆς στάσεως γεγονέναι περὶ χιλίους καὶ                     πεντακοσίουσ, καὶ πάντες οὗτοι πρωτεύοντες τῶν πολιτῶν. τούτων δ΄ ἐπιγεγενημένων τῶν ἀτυχημάτων ἑτέραν                     αὐτοῖς συμφορὰν ἐπέστησεν ἡ τύχη, τὴν πρὸς ἀλλήλους πάλιν αὐξήσασα                     διαφοράν. οἱ μὲν γὰρ προέχοντες τοῖς ἀξιώμασι τῶν Κορκυραίων                     ὀρεγόμενοι τῆς ὀλιγαρχίας ἐφρόνουν τὰ Λακεδαιμονίων, ὁ δὲ δημοτικὸς                     ὄχλος ἔσπευδε τοῖς ̓αθηναίοις συμμαχεῖν. καὶ γὰρ διαφερούσας τὰς σπουδὰς εἶχον οἱ περὶ τῆς ἡγεμονίας                     διαγωνιζόμενοι δῆμοι· Λακεδαιμόνιοι γὰρ τοὺς πρωτεύοντας ἐν ταῖς                     συμμαχίσι πόλεσιν ἐποίουν ἐπὶ τῆς διοικήσεως τῶν κοινῶν, ̓αθηναῖοι                     δὲ δημοκρατίας ἐν ταῖς πόλεσι καθίστανον. οἱ δ΄ οὖν Κορκυραῖοι θεωροῦντες τοὺς δυνατωτάτους τῶν πολιτῶν                     ὄντας πρὸς τῷ τὴν πόλιν ἐγχειρίζειν Λακεδαιμονίοισ, μετεπέμψαντο                     παρ΄ ̓αθηναίων δύναμιν τὴν παραφυλάξουσαν τὴν πόλιν. Κόνων δ΄ ὁ στρατηγὸς τῶν ̓αθηναίων πλεύσας εἰς                     Κόρκυραν, ἑξακοσίους μὲν τῶν ἐκ Ναυπάκτου Μεσσηνίων κατέλιπεν ἐν                     τῇ πόλει, αὐτὸς δὲ μετὰ τῶν νεῶν παρέπλευσε, καὶ καθωρμίσθη πρὸς                     τῷ τῆς ̔́ηρας τεμένει. οἱ δὲ ἑξακόσιοι                     μετὰ τῶν δημοτικῶν ὁρμήσαντες ἐπὶ τοὺς τὰ Λακεδαιμονίων φρονοῦντας                     ἐξαίφνης ἀγορᾶς πληθούσης οὓς μὲν συνελάμβανον, οὓς δ΄ ἐφόνευον,                     πλείους δὲ τῶν χιλίων ἐφυγάδευσαν· ἐποιήσαντο δὲ τοὺς μὲν δούλους                     ἐλευθέρουσ, τοὺς δὲ ξένους πολίτασ, εὐλαβούμενοι τό τε πλῆθος καὶ                     τὴν δύναμιν τῶν φυγάδων. οἱ μὲν οὖν                     ἐκπεσόντες ἐκ τῆς πατρίδος εἰς τὴν καταντίον ἤπειρον ἔφυγον· μετὰ                     δέ τινας ἡμέρας τῶν ἐν τῇ πόλει τινες φρονοῦντες τὰ τῶν φυγάδων                     κατελάβοντο τὴν ἀγοράν, καὶ μεταπεμψάμενοι τοὺς φυγάδας περὶ τῶν                     ὅλων διηγωνίζοντο. τέλος δὲ νυκτὸς καταλαβούσης εἰς ὁμολογίας ἦλθον                     πρὸς ἀλλήλουσ, καὶ τῆς φιλονεικίας παυσάμενοι κοινῶς ᾤκουν τὴν                     πατρίδα. ἡ μὲν οὖν ἐν Κορκύρᾳ σφαγὴ τοιοῦτον ἔσχε τὸ τέλοσ.                         ̓αρχέλαος δ΄ ὁ τῶν Μακεδόνων                     βασιλεύσ, τῶν Πυδναίων ἀπειθούντων, πολλῇ δυνάμει τὴν πόλιν                     περιεστρατοπέδευσεν. παρεβοήθησε δ΄ αὐτῷ καὶ Θηραμένης ἔχων στόλον·                     ὃς χρονιζούσης τῆς πολιορκίας ἀπέπλευσεν εἰς Θρᾴκην πρὸς                     Θρασύβουλον τὸν ἀφηγούμενον τοῦ στόλου παντόσ. ὁ μὲν οὖν ̓αρχέλαος φιλοτιμότερον πολιορκήσας τὴν                     Πύδναν καὶ κρατήσας μετῴκισεν αὐτὴν ἀπὸ θαλάττης ὡς εἴκοσι                     στάδια. ὁ δὲ Μίνδαροσ, ἤδη τοῦ χειμῶνος λήγοντοσ, συνήγαγε τὰς                     πανταχόθεν τριήρεισ· ἔκ τε γὰρ τῆς Πελοποννήσου πολλαὶ παρεγενήθησαν                     καὶ παρὰ τῶν ἄλλων συμμάχων ὁμοίωσ. οἱ δ΄ ἐν Σηστῷ τῶν ̓αθηναίων                     στρατηγοί, πυνθανόμενοι τὸ μέγεθος τοῦ συναγομένου τοῖς πολεμίοις                     στόλου, περιδεεῖς ἦσαν, μήποτε πάσαις ταῖς τριήρεσιν ἐπιπλεύσαντες οἱ                     πολέμιοι κυριεύσωσι τῶν νεῶν. ὅθεν                     αὐτοὶ μὲν καθελκύσαντες τὰς οὔσας ἐν Σηστῷ ναῦς περιέπλευσαν τὴν                     Χερρόνησον καὶ καθωρμίσθησαν εἰς Καρδίαν· εἰς δὲ Θρᾴκην πρὸς                     Θρασύβουλον καὶ Θηραμένην ἔπεμψαν τριήρεισ, παρακαλοῦντες μετὰ τοῦ                     στόλου τὴν ταχίστην ἥκειν· μετεπέμψαντο δὲ καὶ τὸν ̓αλκιβιάδην ἐκ                     Λέσβου μεθ΄ ὧν εἶχε νεῶν, καὶ συνήχθη πᾶς ὁ στόλος εἰς ἕνα                     τόπον, σπευδόντων τῶν στρατηγῶν περὶ τῶν ὅλων διακινδυνεῦσαι.                         Μίνδαρος δ΄ ὁ τῶν Λακεδαιμονίων                     ναύαρχος πλεύσας εἰς Κύζικον πᾶσαν τὴν δύναμιν ἐξεβίβασε καὶ τὴν                     πόλιν περιεστρατοπέδευσεν. παρεγενήθη δὲ καὶ Φαρνάβαζος μετὰ πολλῆς                     στρατιᾶσ, μεθ΄ οὗ πολιορκήσας Μίνδαρος εἷλε τὴν Κύζικον κατὰ                     κράτοσ. οἱ δὲ τῶν ̓αθηναίων στρατηγοὶ                     κρίναντες ἐπὶ Κύζικον πλεῖν, ἀνήχθησαν μετὰ πασῶν τῶν νεῶν καὶ τὴν                     Χερρόνησον περιέπλεον. καὶ πρῶτον μὲν εἰς ̓ελεοῦντα παρεγένοντο· μετὰ                     δὲ ταῦτα ἐφιλοτιμήθησαν νυκτὸς τὴν τῶν ̓αβυδηνῶν πόλιν παραπλεῦσαι                     πρὸς τὸ μὴ κατανοηθῆναι τὸ πλῆθος τῶν νεῶν ὑπὸ τῶν πολεμίων.                         ἐπεὶ δ΄ ἦλθον εἰς Προικόννησον, τὴν                     μὲν νύκτα κατηυλίσθησαν ἐν ταύτῃ, τῇ δ΄ ὑστεραίᾳ τοὺς μὲν                     ἐπιβεβηκότας στρατιώτας διεβίβασαν εἰς τὴν τῶν Κυζικηνῶν χώραν, καὶ                     τῷ στρατηγοῦντι τούτων Χαιρέᾳ προσέταξαν ἄγειν τὸ στρατόπεδον ἐπὶ                     τὴν πόλιν. αὐτοὶ δ΄ εἰς τρία μέρη διείλαντο τὸ ναυτικόν, καὶ τοῦ μὲν ἦρχεν                     ̓αλκιβιάδησ, τοῦ δὲ Θηραμένησ, τοῦ δὲ τρίτου Θρασύβουλοσ.                     ̓αλκιβιάδης μὲν οὖν μετὰ τοῦ καθ΄ αὑτὸν μέρους πολὺ προέπλευσε τῶν                     ἄλλων, βουλόμενος προκαλέσασθαι τοὺς Λακεδαιμονίους εἰς ναυμαχίαν·                     Θηραμένης δὲ καὶ Θρασύβουλος ἐφιλοτέχνουν εἰς τὸ κυκλώσασθαι καὶ                     τῆς εἰς τὴν πόλιν ἐπανόδου τοὺς ἐκπλεύσαντας εἶρξαι. Μίνδαρος δὲ τὰς μὲν ̓αλκιβιάδου ναῦς εἴκοσι μόνας                     ὁρῶν προσφερομένασ, τὰς δ΄ ἄλλας ἀγνοῶν, κατεφρόνησε, καὶ ναυσὶν                     ὀγδοήκοντα θρασέως ἐκ τῆς πόλεως τὸν ἐπίπλουν ἐποιήσατο. ὡς δὲ                     πλησίον ἐγένετο τῶν περὶ τὸν ̓αλκιβιάδην, οἱ μὲν ̓αθηναῖοι, καθάπερ                     ἦν αὐτοῖς παρηγγελμένον, προσεποιοῦντο φεύγειν, οἱ δὲ Πελοποννήσιοι                     περιχαρεῖς ὄντες ἠκολούθουν κατὰ σπουδὴν ὡς νικῶντεσ. ὁ δὲ ̓αλκιβιάδης ἐπειδὴ τῆς πόλεως αὐτοὺς                     ἀπέσπασε πορρωτέρω, τὸ σύσσημον ἦρεν· οὗ γενηθέντος αἱ μετ΄                     ̓αλκιβιάδου τριήρεις ἐξαίφνης πρὸς ἕνα καιρὸν ἐπέστρεψαν                     ἀντίπρῳροι τοῖς πολεμίοισ, Θηραμένης δὲ καὶ Θρασύβουλος ἔπλεον                     ἐπὶ τὴν πόλιν καὶ τὸν ἀπόπλουν τῶν Λακεδαιμονίων ὑπετέμοντο.                         οἱ δὲ μετὰ τοῦ Μινδάρου καθορῶντες                     ἤδη τὸ πλῆθος τῶν πολεμίων νεῶν, καὶ μαθόντες ἑαυτοὺς                     κατεστρατηγημένουσ, περίφοβοι καθειστήκεισαν. τέλος δὲ τῶν ̓αθηναίων                     πανταχόθεν ἐπιφαινομένων καὶ τῆς εἰς τὴν πόλιν ἐφόδου τοὺς                     Πελοποννησίους ἀποκλεισάντων, ὁ Μίνδαρος ἠναγκάσθη καταφυγεῖν τῆς                     χώρας πρὸς τοὺς καλουμένους Κλήρουσ, ὅπου καὶ Φαρνάβαζος εἶχε τὴν                     δύναμιν. ̓αλκιβιάδης δὲ κατὰ σπουδὴν                     διώκων ἃς μὲν κατέδυεν, ἃς δὲ κατατιτρώσκων ὑποχειρίους ἐλάμβανε,                     τὰς δὲ πλείστας πρὸς αὐτῇ τῇ γῇ καθωρμισμένας καταλαβὼν ἐπέβαλλε                     σιδηρᾶς χεῖρασ, καὶ ταύταις ἀποσπᾶν ἀπὸ τῆς γῆς ἐπειρᾶτο. παραβοηθούντων δὲ τῶν πεζῶν ἀπὸ τῆς γῆς τοῖς                     Πελοποννησίοις πολὺς ἐγένετο φόνοσ, ὡς ἂν τῶν μὲν ̓αθηναίων διὰ                     τὸ προτέρημα θρασύτερον ἢ συμφορώτερον ἀγωνιζομένων, τῶν δὲ                     Πελοποννησίων πολὺ τοῖς πλήθεσιν ὑπεραγόντων· καὶ γὰρ τὸ τοῦ                     Φαρναβάζου στρατόπεδον παρεβοήθει τοῖς Λακεδαιμονίοισ, καὶ τὴν μάχην                     ἐκ τῆς γῆς ποιούμενον τὴν στάσιν εἶχεν ἀσφαλεστέραν. Θρασύβουλος δὲ θεωρῶν τοὺς πεζοὺς τοῖς πολεμίοις                     βοηθοῦντασ, καὶ τοὺς λοιποὺς τῶν ἐπιβατῶν ἀπεβίβασεν εἰς τὴν γῆν,                     σπεύδων βοηθῆσαι τοῖς περὶ τὸν ̓αλκιβιάδην· τῷ δὲ Θηραμένει                     παρεκελεύσατο τοῖς περὶ Χαιρέαν πεζοῖς συνάψαντα τὴν ταχίστην ἥκειν,                     ὅπως πεζῇ διαγωνίσωνται. τῶν δὲ ̓αθηναίων περὶ                     ταῦτα γινομένων Μίνδαρος ὁ τῶν Λακεδαιμονίων ἀφηγούμενος αὐτὸς μὲν                     πρὸς ̓αλκιβιάδην ὑπὲρ τῶν ἀφελκομένων νεῶν διηγωνίζετο, Κλέαρχον δὲ                     τὸν Σπαρτιάτην μετὰ μέρους τῶν Πελοποννησίων ἀπέστειλε πρὸς τοὺς                     περὶ Θρασύβουλον· συναπέστειλε δ΄ αὐτῷ καὶ τοὺς παρὰ Φαρναβάζῳ                     στρατευομένους μισθοφόρουσ. ὁ δὲ                     Θρασύβουλος μετὰ τῶν ἐπιβατῶν καὶ τῶν τοξοτῶν τὸ μὲν πρῶτον                     εὐρώστως ὑπέστη τοὺς πολεμίουσ, καὶ πολλοὺς μὲν ἀνεῖλεν, οὐκ                     ὀλίγους δὲ καὶ τῶν ἰδίων ἑώρα πίπτοντασ· τῶν δὲ μετὰ τοῦ                     Φαρναβάζου μισθοφόρων κυκλούντων τοὺς ̓αθηναίους καὶ τῷ πλήθει                     πανταχόθεν περιχεομένων, ἐπεφάνη Θηραμένης τούς τε ἰδίους καὶ τοὺς                     μετὰ Χαιρέου ἄγων πεζούσ. οἱ δὲ μετὰ                     τοῦ Θρασυβούλου καταπεπονημένοι καὶ τὰς τῆς σωτηρίας ἐλπίδας                     ἀπεγνωκότες πάλιν ἐξαίφνης ταῖς ψυχαῖς διηγείροντο τηλικαύτης βοηθείας                     παραγεγενημένησ. ἐπὶ πολὺν δὲ χρόνον                     καρτερᾶς μάχης γενομένησ, τὸ μὲν πρῶτον οἱ τοῦ Φαρναβάζου μισθοφόροι                     φεύγειν ἤρξαντο, καὶ τὸ συνεχὲς ἀεὶ τῆς τάξεως παρερρήγνυτο· τέλος                     δὲ οἱ Πελοποννήσιοι μετὰ Κλεάρχου καταλειφθέντες καὶ πολλὰ δράσαντες                     καὶ παθόντες ἐξεώσθησαν. τούτων δὲ                     καταπεπονημένων οἱ περὶ τὸν Θηραμένην ὥρμησαν τοῖς μετ΄ ̓αλκιβιάδου                     κινδυνεύσασι βοηθῆσαι. συνδραμουσῶν δὲ τῶν δυνάμεων εἰς ἕνα τόπον, ὁ                     μὲν Μίνδαρος οὐ κατεπλάγη τὴν ἔφοδον τῶν περὶ Θηραμένην, ἀλλὰ                     διελόμενος τοὺς Πελοποννησίους τοῖς μὲν ἡμίσεσιν ἀπήντα τοῖς                     ἐπιοῦσι, τοὺς δ΄ ἡμίσεις αὐτὸς ἔχων, καὶ δεόμενος ἑκάστου μὴ                     καταισχῦναι τὸ τῆς Σπάρτης ἀξίωμα, καὶ ταῦτα πεζομαχοῦντασ,                     ἀντετάχθησαν τοῖς περὶ τὸν ̓αλκιβιάδην. περὶ δὲ τῶν νεῶν ἡρωικὴν συστησάμενος μάχην, καὶ πρὸ πάντων αὐτὸς                     κινδυνεύων, πολλοὺς μὲν ἀνεῖλε τῶν ἀντιτεταγμένων, τὸ δὲ τελευταῖον                     ἀξίως τῆς πατρίδος ἀγωνισάμενος ὑπὸ τῶν περὶ τὸν ̓αλκιβιάδην                     ἀνῃρέθη. τούτου δὲ πεπτωκότος οἵ τε Πελοποννήσιοι καὶ πάντες οἱ                     σύμμαχοι συνέδραμον καὶ καταπλαγέντες εἰς φυγὴν ὥρμησαν. οἱ δ΄ ̓αθηναῖοι μέχρι μέν τινος ἐπεδίωξαν τοὺς                     πολεμίουσ, πυνθανόμενοι δὲ τὸν Φαρνάβαζον μετὰ πολλῆς ἵππου κατὰ                     σπουδὴν ἐπειγόμενον, ἀνέκαμψαν ἐπὶ τὰς ναῦσ, καὶ τὴν μὲν πόλιν                     παρέλαβον, δύο δὲ τρόπαια κατέστησαν ἀφ΄ ἑκατέρας νίκησ, τὸ μὲν τῆς                     ναυμαχίας ἐν τῇ νήσῳ τῇ Πολυδώρου καλουμένῃ, τὸ δὲ τῆς                     πεζομαχίας οὗ τὴν τροπὴν ἐποιήσαντο τὴν πρώτην. οἱ μὲν οὖν ἐν τῇ πόλει Πελοποννήσιοι καὶ πάντες                     οἱ διαφυγόντες ἐκ τῆς μάχης ἔφυγον ἐπὶ τὸ τοῦ Φαρναβάζου                     στρατόπεδον· οἱ δὲ τῶν ̓αθηναίων στρατηγοὶ τῶν τε νεῶν ἁπασῶν                     ἐγκρατεῖς ἐγενήθησαν καὶ πολλοὺς μὲν αἰχμαλώτουσ, ἀναρίθμητον δὲ                     πλῆθος λαφύρων ἤθροισαν, ὡς ἂν δύο δυνάμεις ἅμα τηλικαύτας                     νενικηκότεσ. ἀπενεχθείσης δὲ τῆς νίκης εἰς                     ̓αθήνασ, ὁ μὲν δῆμος ἐκ τῶν προτέρων συμφορῶν ἀνελπίστους εὐτυχίας                     ὁρῶν τῇ πόλει προσγεγενημένας μετέωρος ἦν ἐπὶ τοῖς εὐημερήμασι,                     καὶ τοῖς μὲν θεοῖς πανδημεὶ θυσίας καὶ πανηγύρεις ἐποιήσατο, εἰς δὲ                     τὸν πόλεμον ἐπέλεξε χιλίους τῶν ὁπλιτῶν τοὺς κρατίστουσ, ἱππεῖς δ΄                     ἑκατόν, πρὸς δὲ τούτοις τριάκοντα τριήρεις ἀπέστειλε τοῖς περὶ τὸν                     ̓αλκιβιάδην, ὅπως τὰς περὶ Λακεδαιμονίους πόλεις ἀδεῶς πορθῶσι                     κρατοῦντες τῆς θαλάττησ. οἱ δὲ                     Λακεδαιμόνιοι ὡς ἤκουσαν τὴν περὶ Κύζικον αὐτοῖς γενομένην                     συμφοράν, πρέσβεις ἐξέπεμψαν εἰς ̓αθήνας ὑπὲρ εἰρήνησ, ὧν ἦν                     ἀρχιπρεσβευτὴς ̓́ενδιοσ. ἐξουσίας δ΄ αὐτῷ δοθείσης παρελθὼν συντόμως                     καὶ λακωνικῶς διελέχθη· διόπερ ἔκρινα μὴ παραλιπεῖν τοὺς ῥηθέντας                     λόγουσ. βουλόμεθα πρὸς ὑμᾶς ἄγειν                     εἰρήνην, ἄνδρες ̓αθηναῖοι, καὶ τὰς μὲν πόλεις ἔχειν ἃς ἑκάτεροι                     κρατοῦμεν, τὰ δὲ φρούρια τὰ παρ΄ ἀλλήλοις καταλῦσαι, τῶν δ΄                     αἰχμαλώτων λυτροῦντες ἀνθ΄ ἑνὸς ̓αθηναίου λαβεῖν ἕνα Λάκωνα. οὐ                     γὰρ ἀγνοοῦμεν τὸν πόλεμον ἀμφοτέροις μὲν βλαβερόν, πολὺ δὲ μᾶλλον                     ὑμῖν. παραπέμψαντες δὲ τὸν ἐμὸν λόγον                     ἐκ τῶν πραγμάτων μάθετε. ἡμεῖς μὲν ἅπασαν τὴν Πελοπόννησον                     γεωργοῦμεν, ὑμεῖς δὲ βραχὺ μέρος τῆς ̓αττικῆσ· καὶ Λάκωσι μὲν ὁ                     πόλεμος πολλοὺς συνέθηκε συμμάχουσ, ̓αθηναίων δὲ τοσούτους ἀφείλατο                     ὅσους τοῖς πολεμίοις ἔδωκε· καὶ ἡμῖν μὲν ὁ πλουσιώτατος τῶν κατὰ                     τὴν οἰκουμένην βασιλέων χορηγός ἐστι τοῦ πολέμου, ὑμῖν δὲ οἱ                     πενιχρότατοι τῶν κατὰ τὴν οἰκουμένην· διόπερ οἱ μὲν ἡμέτεροι κατὰ τὸ μέγεθος τῶν μισθῶν προθύμως                     στρατεύονται, οἱ δὲ ὑμέτεροι, τὰς εἰσφορὰς ἀπὸ τῶν ἰδίων διδόντες                     οὐσιῶν, ἅμα καὶ τὰς κακοπαθείας φεύγουσι καὶ τὰς δαπάνασ. ἔπειθ΄ ἡμεῖς μὲν κατὰ θάλατταν πολεμοῦντες                     σκάφεσι πολιτικοῖς μόνον κινδυνεύομεν, ὑμεῖς δὲ πολίτας ἔχετε τοὺς                     πλείστους ἐν ταῖς ναυσίν. τὸ δὲ μέγιστον, ἡμεῖς μὲν κἂν κρατηθῶμεν                     ἐν τοῖς κατὰ θάλατταν πράγμασι, τήν γε κατὰ γῆν ἡγεμονίαν                     ὁμολογουμένως ἔχομεν· οὐδὲ γὰρ οἶδε τὸ φυγεῖν πεζὸς Σπαρτιάτησ·                     ὑμεῖς δὲ τῆς θαλάττης ἐκβληθέντες οὐχ ὑπὲρ ἡγεμονίας πεζῆσ, ἀλλ΄                     ὑπὲρ ἀναστάσεως ἀγωνιᾶτε. καταλείπεταί                     μοι διδάξαι, πῶς τοσαῦτα καὶ τηλικαῦτα πλεονεκτοῦντες ἐν τῷ πολεμεῖν                     εἰρήνην ἄγειν παρακαλοῦμεν. ἐγὼ δ΄ ὠφελεῖσθαι μὲν ἐκ τοῦ πολεμεῖν                     οὔ φημι τὴν Σπάρτην, βλάπτεσθαι μέντοι γε ἔλαττον τῶν ̓αθηναίων.                     ἀποπλήκτων δὲ εὐδοκεῖν συνατυχοῦντας τοῖς πολεμίοισ, παρὸν μηδ΄ ὅλως                     ἀτυχίας λαβεῖν πεῖραν· οὐ τοσαύτην γὰρ ἡ τῶν πολεμίων ἀπώλεια φέρει                     χαράν, ἡλίκην ἔχει λύπην ἡ τῶν ἰδίων ταλαιπωρία. οὐ μόνον δὲ τούτων ἕνεκα διαλυθῆναι σπεύδομεν,ἀλλὰ                     καὶ τὸ πάτριον ἔθος τηροῦντεσ· θεωροῦντες γὰρ τὰς ἐν τῷ πολέμῳ                     φιλονεικίας πολλὰ καὶ δεινὰ πάθη ποιούσασ, οἰόμεθα δεῖν φανερὸν                     ποιῆσαι πᾶσι καὶ θεοῖς καὶ ἀνθρώποισ, ὅτι τούτων ἥκιστα πάντων                     ἐσμὲν αἴτιοι. τοιαῦτα δὲ καὶ τούτοις                     παραπλήσια τοῦ Λάκωνος διαλεχθέντοσ, οἱ μὲν ἐπιεικέστατοι τῶν                     ̓αθηναίων ἔρρεπον ταῖς γνώμαις πρὸς τὴν εἰρήνην, οἱ δὲ πολεμοποιεῖν                     εἰωθότες καὶ τὰς δημοσίας ταραχὰς ἰδίας ποιούμενοι προσόδους                     ᾑροῦντο τὸν πόλεμον. συνεπελάβετο δὲ                     τῆς γνώμης ταύτης καὶ Κλεοφῶν, μέγιστος ὢν τότε δημαγωγόσ. ὃς                     παρελθὼν καὶ πολλὰ πρὸς τὴν ὑπόθεσιν οἰκείως διαλεχθεὶς ἐμετεώρισε                     τὸν δῆμον, τὸ μέγεθος τῶν εὐημερημάτων προφερόμενοσ, ὥσπερ τῆς τύχης                     οὐκ ἐναλλὰξ εἰθισμένης βραβεύειν τὰ κατὰ πόλεμον προτερήματα.                         ̓αθηναῖοι μὲν οὖν κακῶς                     βουλευσάμενοι μετενόησαν ὅτε οὐδὲν ὄφελοσ, καὶ λόγοις πρὸς                     ἀρέσκειαν εἰρημένοις ἐξαπατηθέντες οὕτως ἔπταισαν τοῖς ὅλοισ,                     ὥστε μηκέτι δύνασθαι πώποτε αὑτοὺς γνησίως ἀναλαβεῖν. ἀλλὰ ταῦτα μὲν ὕστερον πραχθέντα τεύξεται λόγου                     κατὰ τοὺς ἰδίους χρόνουσ· τότε δὲ οἱ ̓αθηναῖοι τοῖς τε εὐημερήμασιν                     ἐπαρθέντες καὶ πολλὰς καὶ μεγάλας ἐλπίδας ἔχοντες ἐν τῷ τὸν                     ̓αλκιβιάδην ἀφηγεῖσθαι τῶν ἰδίων δυνάμεων, ταχέως ᾤοντο τὴν                     ἡγεμονίαν ἀνακτήσασθαι. τῶν δὲ κατὰ τοῦτον τὸν                     ἐνιαυτὸν πράξεων τέλος ἐχουσῶν ̓αθήνησι μὲν παρέλαβε τὴν ἀρχὴν                     Διοκλῆσ, ἐν ̔ρώμῃ δὲ τὴν ὕπατον εἶχον ἀρχὴν Κόιντος Φάβιος                     καὶ Γάιος Φούριοσ. περὶ δὲ τούτους τοὺς καιροὺς ̓αννίβας ὁ τῶν                     Καρχηδονίων στρατηγὸς τούς τ΄ ἐξ ̓ιβηρίας ξενολογηθέντας καὶ τοὺς ἐκ                     τῆς Λιβύης καταγραφέντας στρατιώτας συνήγαγε, καὶ μακρὰς μὲν ἑξήκοντα                     ναῦς ἐπλήρωσε, τὰ δὲ φορτηγὰ πλοῖα περὶ χίλια πεντακόσια                     παρεσκευάσατο. ἐν τούτοις τήν τε δύναμιν                     διεκόμιζε καὶ τὰ πρὸς τὰς πολιορκίας μηχανήματα καὶ βέλη καὶ τὴν                     ἄλλην παρασκευὴν ἅπασαν. περαιωθεὶς δὲ μετὰ τοῦ στόλου τὸ Λιβυκὸν                     πέλαγοσ, κατέπλευσε τῆς Σικελίας ἐπὶ τὴν ἄκραν τὴν ἀπέναντι τῆς                     Λιβύησ, καλουμένην Λιλύβαιον· καθ΄ ὃν                     δὴ χρόνον τῶν Σελινουντίων τινὲς ἱππέων περὶ τοὺς τόπους                     διατρίβοντεσ, καὶ τὸ μέγεθος τοῦ καταπλέοντος στόλου θεασάμενοι, ταχέως                     τοῖς πολίταις τὴν τῶν πολεμίων παρουσίαν ἐδήλωσαν. καὶ οἱ μὲν                     Σελινούντιοι τοὺς βιβλιαφόρους παραχρῆμα πρὸς τοὺς Συρακοσίους                     ἀπέστειλαν, δεόμενοι βοηθεῖν· ὁ δ΄                     ̓αννίβας ἐκβιβάσας τὴν δύναμιν κατεστρατοπέδευσεν, ἀρξάμενος ἀπὸ τοῦ                     φρέατοσ, ὃ κατ΄ ἐκείνους μὲν τοὺς καιροὺς ὠνομάζετο Λιλύβαιον, μετὰ                     δὲ ταῦτα πολλοῖς ἔτεσι πρὸς αὐτῷ κτισθείσης πόλεως αἴτιον ἐγενήθη                     τῇ πόλει τῆς ἐπωνυμίασ. εἶχε δὲ τοὺς                     σύμπαντας ̓αννίβασ, ὡς μὲν ̓́εφορος ἀνέγραψε, πεζῶν μυριάδας εἴκοσι,                     ἱππεῖς δὲ τετρακισχιλίουσ, ὡς δὲ Τίμαιός φησιν, οὐ πολλῷ πλείους                     τῶν δέκα μυριάδων. τὰς μὲν οὖν ναῦς ἐν τῷ περὶ Μοτύην κόλπῳ                     πάσας ἐνεώλκησε, βουλόμενος ἔννοιαν διδόναι τοῖς Συρακοσίοισ, ὡς οὐ                     πάρεστιν ἐκείνοις πολεμήσων οὐδὲ ναυτικῇ δυνάμει παραπλεύσων ἐπὶ                     Συρακούσασ· παραλαβὼν δὲ τοὺς παρ΄                     Αἰγεσταίων στρατιώτας καὶ τοὺς παρὰ τῶν ἄλλων συμμάχων ἀνέζευξεν                     ἀπὸ τοῦ Λιλυβαίου τὴν πορείαν ποιούμενος ἐπὶ Σελινοῦντοσ. ὡς δ΄                     ἐπὶ τὸν Μάζαρον ποταμὸν παρεγενήθη, τὸ μὲν παρ΄ αὐτὸν ἐμπόριον                     κείμενον εἷλεν ἐξ ἐφόδου, πρὸς δὲ τὴν πόλιν παραγενηθεὶς εἰς δύο                     μέρη διεῖλε τὴν δύναμιν· περιστρατοπεδεύσας δ΄ αὐτὴν καὶ τὰς μηχανὰς                     ἐπιστήσας μετὰ πάσης σπουδῆς τὰς προσβολὰς ἐποιεῖτο. ἓξ μὲν γὰρ πύργους ὑπερβάλλοντας τοῖς μεγέθεσιν                     ἐπέστησε, τοὺς ἴσους δὲ κριοὺς κατασεσιδηρωμένους προσήρεισε τοῖς                     τείχεσι· χωρὶς δὲ τούτων τοῖς τοξόταις καὶ σφενδονήταις πολλοῖς                     χρώμενος ἀνέστελλε τοὺς ἐπὶ τῶν ἐπάλξεων μαχομένουσ. οἱ δὲ Σελινούντιοι ἐκ                     πολλῶν ὄντες ἄπειροι πολιορκίασ, καὶ Καρχηδονίοις ἐν τῷ πρὸς                     Γέλωνα πολέμῳ συνηγωνισμένοι μόνοι τῶν Σικελιωτῶν, οὔποτ΄ ἤλπιζον                     ὑπὸ τῶν εὐεργετηθέντων εἰς τοιούτους φόβους συγκλεισθήσεσθαι.                         θεωροῦντες δὲ τὰ μεγέθη τῶν                     μηχανημάτων καὶ τὰ πλήθη τῶν πολεμίων, περιδεεῖς ἦσαν καὶ                     κατεπλήττοντο τὸ μέγεθος τοῦ περιεστῶτος κινδύνου. οὐ μὴν κατὰ πᾶν γε τὴν σωτηρίαν ἀπεγίνωσκον, ἀλλὰ                     προσδοκῶντες συντόμως ἥξειν τοὺς Συρακοσίους καὶ τοὺς ἄλλους                     συμμάχουσ, πανδημεὶ τοὺς πολεμίους ἀπὸ τῶν τειχῶν ἠμύνοντο. οἱ μὲν γὰρ ἀκμάζοντες ταῖς ἡλικίαις ἐν τοῖς                     ὅπλοις ὄντες διεκινδύνευον, οἱ δὲ πρεσβύτεροι περί τε τὰς παρασκευὰς                     ἦσαν καὶ περιπορευόμενοι τὸ τεῖχος ἐδέοντο τῶν νέων μὴ περιιδεῖν                     αὐτοὺς ὑποχειρίους τοῖς πολεμίοις γινομένουσ· γυναῖκες δὲ καὶ παῖδες                     τάς τε τροφὰς καὶ βέλη τοῖς ὑπὲρ τῆς πατρίδος ἀγωνιζομένοις                     παρεκόμιζον, τὴν αἰδῶ καὶ τὴν ἐπὶ τῆς εἰρήνης αἰσχύνην παρ΄ οὐδὲν                     ἡγούμεναι. τοσαύτη κατάπληξις καθειστήκει,                     ὥστε τὸ μέγεθος τῆς περιστάσεως δεῖσθαι καὶ τῆς παρὰ τῶν γυναικῶν                     βοηθείασ. ὁ δ΄ ̓αννίβας ἐπαγγειλάμενος τοῖς στρατιώταις εἰς διαρπαγὴν                     δώσειν τὴν πόλιν, τάς τε μηχανὰς προσήρεισε καὶ τοῖς κρατίστοις                     στρατιώταις ἐκ διαδοχῆς προσέβαλλε τοῖς τείχεσιν. ὁμοῦ δὲ αἵ τε σάλπιγγες τὸ πολεμικὸν ἐσήμαινον                     καὶ πρὸς ἓν παράγγελμα πᾶν ἐπηλάλαξε τὸ τῶν Καρχηδονίων στράτευμα,                     καὶ τῇ βίᾳ μὲν τῶν κριῶν ἐσαλεύετο τὰ τείχη, τῷ δ΄ ὕψει τῶν                     πύργων οἱ μαχόμενοι πολλοὺς τῶν Σελινουντίων ἀνῄρουν· ἐν πολυχρονίῳ γὰρ εἰρήνῃ γεγονότες καὶ τῶν τειχῶν                     οὐδ΄ ἡντινοῦν ἐπιμέλειαν πεποιημένοι ῥᾳδίως κατεπονοῦντο, τῶν                     ξυλίνων πύργων πολὺ τοῖς ὕψεσιν ὑπερεχόντων. πεσόντος δὲ τοῦ τείχους                     οἱ μὲν Καμπανοὶ σπεύδοντες ἐπιφανές τι πρᾶξαι, ταχέως εἰσέπεσον εἰς                     τὴν πόλιν. τὸ μὲν οὖν πρῶτον                     κατεπλήξαντο τοὺς ὑποστάντασ, ὀλίγους ὄντασ· μετὰ δὲ ταῦτα πολλῶν                     συνδραμόντων ἐπὶ τὴν βοήθειαν ἐξεώσθησαν καὶ συχνοὺς ἑαυτῶν                     ἀπέβαλον· οὔπω γὰρ τελέως ἀνακεκαθαρμένου τοῦ τείχους βιασάμενοι καὶ                     κατὰ τὴν ἔφοδον εἰς δυσχωρίας ἐμπίπτοντες ῥᾳδίως ἠλαττοῦντο.                     νυκτὸς δ΄ ἐπιγενομένης οἱ μὲν Καρχηδόνιοι τὴν πολιορκίαν ἔλυσαν.                         οἱ δὲ                     Σελινούντιοι τῶν ἱππέων τοὺς κρατίστους ἐπιλέξαντες διὰ νυκτὸς                     εὐθέως ἀπέστειλαν τοὺς μὲν εἰς ̓ακράγαντα, τοὺς δ΄ εἰς Γέλαν καὶ                     Συρακούσασ, δεόμενοι τὴν ταχίστην βοηθεῖν, ὡς οὐ δυναμένης πλείω                     χρόνον τῆς πόλεως ὑποστῆναι τῶν πολεμίων τὴν δύναμιν. οἱ μὲν οὖν ̓ακραγαντῖνοι καὶ Γελῷοι περιέμενον                     τοὺς Συρακοσίουσ, βουλόμενοι τὴν δύναμιν ἀθρόαν ἄγειν ἐπὶ τοὺς                     Καρχηδονίουσ· οἱ δὲ Συρακόσιοι πυθόμενοι τὰ περὶ τὴν πολιορκίαν,                     πρὸς μὲν Χαλκιδεῖς πόλεμον ἔχοντες διελύσαντο, τὰς δ΄ ἀπὸ τῆς χώρας                     δυνάμεις ἀθροίζοντεσ, μεγάλην ποιούμενοι παρασκευὴν ἐχρόνιζον,                     νομίζοντες ἐκπολιορκηθήσεσθαι τὴν πόλιν, ἀλλ΄ οὐκ ἀναρπασθήσεσθαι.                         ̓αννίβας δὲ τῆς νυκτὸς διελθούσης                     ἅμα ἡμέρᾳ πανταχόθεν μὲν προσέβαλε, τὸ δὲ κατὰ τὴν πόλιν πεπτωκὸς                     μέρος τοῦ τείχους καὶ τὸ συνάπτον τούτῳ κατέβαλε ταῖς μηχαναῖσ.                         ἀνακαθάρας δὲ τὸν πεσόντα τόπον τοῦ                     τείχουσ, καὶ τοῖς κρατίστοις ἐκ διαδοχῆς ἀγωνιζόμενοσ, ἐπ΄ ὀλίγον                     ἐξέωσε τοὺς Σελινουντίουσ· οὐ μήν γε βιάσασθαι δυνατὸν ἦν τοὺς                     ὑπὲρ τῶν ὅλων διαγωνιζομένουσ. πολλῶν δ΄                     ἀναιρουμένων παρ΄ ἀμφοτέροισ, τοῖς μὲν Καρχηδονίοις νεαλεῖς διεδέχοντο                     τὴν μάχην, τοῖς δὲ Σελινουντίοις οὐκ ἦν τὸ βοηθῆσον. τῆς δὲ                     πολιορκίας ἐφ΄ ἡμέρας ἐννέα γενομένης μετὰ φιλοτιμίας ἀνυπερβλήτου,                     πολλὰ συνέβη τοὺς Καρχηδονίους κακοπαθεῖν καὶ δρᾶσαι δεινά. κατὰ δὲ τὸ πεπτωκὸς τεῖχος ἀναβάντων τῶν                     ̓ιβήρων, αἱ μὲν ἐπὶ τῶν οἰκιῶν οὖσαι γυναῖκες ἀνεβόησαν, οἱ δὲ                     Σελινούντιοι νομίζοντες ἁλίσκεσθαι τὴν πόλιν κατεπλάγησαν, καὶ τὰ                     τείχη λιπόντες κατὰ τὰς εἰσβολὰς τῶν στενωπῶν ἀθρόοι συνίσταντο, καὶ                     τὰς μὲν ὁδοὺς διοικοδομεῖν ἐνεχείρησαν, τοὺς δὲ πολεμίους ἐπὶ πολὺν                     χρόνον ἠμύνοντο. βιαζομένων δὲ τῶν                     Καρχηδονίων, τὰ πλήθη τῶν γυναικῶν καὶ παίδων ἔφευγον ἐπὶ τὰς                     οἰκίασ, καὶ τούς τε λίθους καὶ τὰς κεραμίδας ἔβαλλον ἐπὶ τοὺς                     πολεμίουσ. ἐπὶ πολὺν δὲ χρόνον οἱ Καρχηδόνιοι κακῶς ἀπήλλαττον,                     οὔτε περιστῆναι δυνάμενοι τοὺς ἐν τοῖς στενωποῖς διὰ τοὺς τῶν                     οἰκιῶν τοίχουσ, οὔτ΄ ἐπ΄ ἴσης διαγωνίσασθαι διὰ τοὺς ἀπὸ τῶν                     στεγῶν βάλλοντασ. οὐ μὴν ἀλλὰ τοῦ                     κινδύνου μέχρι δείλης παρεκτείνοντοσ, τοῖς μὲν ἀπὸ τῶν οἰκιῶν                     ἀγωνιζομένοις ἐνέλιπε τὰ βέλη, τοῖς δὲ Καρχηδονίοις οἱ διαδεχόμενοι                     τοὺς κακοπαθοῦντας ἀκέραιοι διηγωνίζοντο. τέλος δὲ τῆς μὲν ἔνδον                     δυνάμεως ἀφαίρεσιν λαμβανούσησ, τῶν δὲ πολεμίων ἀεὶ πλειόνων εἰς τὴν                     πόλιν ἐμπιπτόντων, ἐξεώσθησαν ἐκ τῶν στενωπῶν οἱ Σελινούντιοι.                         διὸ καὶ                     τῆς πόλεως καταλαμβανομένης παρὰ μὲν τοῖς ̔́ελλησιν ἦν ὀδυρμοὺς καὶ                     δάκρυα θεωρεῖν, παρὰ δὲ τοῖς βαρβάροις ἀλαλαγμὸς ἦν καὶ βοὴ                     σύμμικτοσ· οἱ μὲν γὰρ τὸ μέγεθος τῆς περιεστώσης συμφορᾶς ἐν                     ὀφθαλμοῖς ἔχοντες περιδεεῖς ἦσαν, οἱ δὲ τοῖς εὐημερήμασιν                     ἐπηρμένοι σφάττειν παρεκελεύοντο. εἰς δὲ                     τὴν ἀγορὰν συνδραμόντων τῶν Σελινουντίων, οὗτοι μὲν ἐνταῦθα                     μαχόμενοι πάντες ἀνῃρέθησαν· οἱ δὲ βάρβαροι σκεδασθέντες καθ΄ ὅλην                     τὴν πόλιν τὴν μὲν ἐν ταῖς οἰκίαις εὐδαιμονίαν συνήρπασαν, τῶν δὲ                     ἐγκαταληφθέντων σωμάτων ἃ μὲν ταῖς οἰκίαις συγκατέκαιον, τῶν δ΄ εἰς                     τὰς ὁδοὺς βιαζομένων οὐ διακρίνοντες οὔτε φύσιν οὔθ΄ ἡλικίαν, ἀλλ΄                     ὁμοίως παῖδας νηπίουσ, γυναῖκασ, πρεσβύτας ἐφόνευον, οὐδεμίαν                     συμπάθειαν λαμβάνοντεσ. ἠκρωτηρίαζον δὲ                     καὶ τοὺς νεκροὺς κατὰ τὸ πάτριον ἔθοσ, καὶ τινὲς μὲν χεῖρας ἀθρόας                     περιέφερον τοῖς σώμασι, τινὲς δὲ κεφαλὰς ἐπὶ τῶν γαίσων καὶ τῶν                     σαυνίων ἀναπείροντες ἔφερον. ὅσας δὲ τῶν γυναικῶν μετὰ τέκνων εἰς                     τοὺς ναοὺς συμπεφευγυίας κατελάμβανον, παρεκελεύοντο μὴ φονεύειν, καὶ                     ταύταις μόναις πίστιν ἔδοσαν. τοῦτο δ΄                     ἔπραξαν οὐ τοὺς ἀκληροῦντας ἐλεοῦντεσ, ἀλλ΄ εὐλαβούμενοι, μήποτε                     τὴν σωτηρίαν αἱ γυναῖκες ἀπογνοῦσαι κατακαύσωσι τοὺς ναούσ, καὶ μὴ                     δυνηθῶσι συλῆσαι τὴν ἐν αὐτοῖς καθιερωμένην πολυτέλειαν. τοσοῦτο γὰρ ὠμότητι διέφερον οἱ βάρβαροι τῶν                     ἄλλων, ὥστε τῶν λοιπῶν ἕνεκα τοῦ μηδὲν ἀσεβεῖν εἰς τὸ δαιμόνιον                     διασωζόντων τοὺς εἰς τὰ ἱερὰ καταπεφευγότας Καρχηδόνιοι τοὐναντίον                     ἀπέσχοντο τῶν πολεμίων, ὅπως τοὺς τῶν θεῶν ναοὺς συλήσειαν.                         ἤδη δὲ νυκτὸς οὔσης ἡ μὲν πόλις                     διήρπαστο, τῶν δ΄ οἰκιῶν αἱ μὲν κατεκαύθησαν, αἱ δὲ κατεσκάφησαν, πᾶς                     δ΄ ἦν τόπος αἵματος καὶ νεκρῶν πλήρησ. ἑξακισχίλια μὲν πρὸς τοῖς                     μυρίοις εὑρέθη σώματα πεπτωκότα, καὶ χωρὶς αἰχμάλωτα συνήχθη πλείω                     τῶν πεντακισχιλίων· θεωροῦντες δὲ τὴν τοῦ βίου μεταβολὴν οἱ τοῖς                     Καρχηδονίοις ̔́ελληνες συμμαχοῦντες ἠλέουν τὴν τῶν ἀκληρούντων τύχην.                     αἱ μὲν γυναῖκες ἐστερημέναι τῆς συνήθους τρυφῆς ἐν πολεμίων ὕβρει                     διενυκτέρευον, ὑπομένουσαι δεινὰς ταλαιπωρίασ· ὧν ἔνιαι θυγατέρας                     ἐπιγάμους ὁρᾶν ἠναγκάζοντο πασχούσας οὐκ οἰκεῖα τῆς ἡλικίασ.                         ἡ γὰρ βαρβάρων ὠμότης οὔτε παίδων                     ἐλευθέρων οὔτε παρθένων φειδομένη δεινὰς τοῖς ἠτυχηκόσι παρίστα                     συμφοράσ. διόπερ αἱ γυναῖκες ἀναλογιζόμεναι μὲν τὴν ἐν τῇ Λιβύῃ                     μέλλουσαν αὑταῖς ἔσεσθαι δουλείαν, θεωροῦσαι δ΄ αὑτὰς ἅμα τοῖς                     τέκνοις ἐν ἀτιμίᾳ καὶ προπηλακισμῷ δεσποτῶν ἀναγκαζομένας                     ὑπακούειν, τούτους δ΄ ὁρῶσαι ἀσύνετον μὲν τὴν φωνήν, θηριώδη δὲ τὸν                     τρόπον ἔχοντασ, τὰ μὲν ζῶντα τῶν τέκνων ἐπένθουν, καὶ καθ΄ ἕκαστον                     τῶν εἰς ταῦτα παρανομημάτων οἱονεὶ νυγμοὺς εἰς τὴν ψυχὴν λαμβάνουσαι                     περιπαθεῖς ἐγίνοντο καὶ πολλὰ τὴν ἑαυτῶν τύχην κατωδύροντο· τοὺς δὲ                     πατέρασ, ἔτι δὲ ἀδελφούσ, οἳ διαγωνιζόμενοι περὶ τῆς πατρίδος                     ἐτετελευτήκεισαν, ἐμακάριζον, οὐθὲν ἀνάξιον ἑωρακότας τῆς ἰδίας                     ἀρετῆσ. οἱ δὲ τὴν αἰχμαλωσίαν                     διαφυγόντες Σελινούντιοι, τὸν ἀριθμὸν ὄντες ἑξακόσιοι πρὸς τοῖς                     δισχιλίοισ, διεσώθησαν εἰς ̓ακράγαντα καὶ πάντων ἔτυχον τῶν                     φιλανθρώπων· οἱ γὰρ ̓ακραγαντῖνοι σιτομετρήσαντες αὐτοῖς δημοσίᾳ                     διέδωκαν κατὰ τὰς οἰκίασ, παρακελευσάμενοι τοῖς ἰδιώταις καὶ αὐτοῖς                     προθύμοις οὖσι χορηγεῖν τὰ πρὸς τὸ ζῆν ἅπαντα. ἅμα δὲ τούτοις πραττομένοις εἰς τὸν ̓ακράγαντα                     κατήντησαν στρατιῶται τρισχίλιοι παρὰ Συρακοσίων ἐπίλεκτοι,                     προαπεσταλμένοι κατὰ σπουδὴν ἐπὶ τὴν βοήθειαν. πυθόμενοι δὲ τὴν πόλιν                     ἡλωκυῖαν, πρέσβεις ἀπέστειλαν, παρακαλοῦντες τὸν ̓αννίβαν τούς τε                     αἰχμαλώτους ἀπολυτρῶσαι καὶ τῶν θεῶν τοὺς ναοὺς ἐᾶσαι. ὁ δ΄ ̓αννίβας ἀπεκρίθη, τοὺς μὲν                     Σελινουντίους μὴ δυναμένους τηρεῖν τὴν ἐλευθερίαν πεῖραν τῆς δουλείας                     λήψεσθαι, τοὺς δὲ θεοὺς ἐκτὸς Σελινοῦντος οἴχεσθαι προσκόψαντας τοῖς                     ἐνοικοῦσιν. ὅμως δὲ τῶν πεφευγότων                     ̓εμπεδίωνα πρεσβευτὴν ἀποστειλάντων, τούτῳ μὲν ὁ ̓αννίβας τὰς                     οὐσίας ἀποκατέστησεν· ἀεὶ γὰρ τὰ Καρχηδονίων ἦν πεφρονηκὼς καὶ                     πρὸ τῆς πολιορκίας τοῖς πολίταις συμβεβουλευκὼς μὴ πολεμεῖν                     Καρχηδονίουσ· ἐχαρίσατο δ΄ αὐτῷ τοὺς συγγενεῖς τοὺς ὄντας ἐν τοῖς                     αἰχμαλώτοισ, καὶ τοῖς ἐκπεφευγόσι Σελινουντίοις ἔδωκεν ἐξουσίαν τὴν                     πόλιν οἰκεῖν καὶ τὴν χώραν γεωργεῖν τελοῦντας φόρον τοῖς                     Καρχηδονίοισ. αὕτη μὲν οὖν ἡ πόλις ἀπὸ τῆς κτίσεως οἰκηθεῖσα χρόνον ἐτῶν                     διακοσίων τεσσαράκοντα δύο ἑάλω. ὁ δὲ ̓αννίβας περιελὼν τὰ τείχη                     τῆς Σελινοῦντος ἀνέζευξε μετὰ πάσης τῆς δυνάμεως ἐπὶ τὴν ̔ιμέραν,                     ἐπιθυμῶν μάλιστα ταύτην κατασκάψαι τὴν πόλιν. διὰ ταύτην γὰρ ὁ μὲν πατὴρ αὐτοῦ φυγὰς ἦν, ὁ δὲ                     προπάτωρ ̓αμίλκας πρὸς ταύτῃ καταστρατηγηθεὶς ὑπὸ Γέλωνος ἀνῃρέθη,                     καὶ μετ΄ αὐτοῦ πεντεκαίδεκα μυριάδες στρατιωτῶν ἀνῃρέθησαν, ἄλλαι δὲ                     οὐκ ἐλάττους τούτων ᾐχμαλωτίσθησαν. ὑπὲρ ὧν σπεύδων τιμωρίαν λαβεῖν ̓αννίβας τέτρασι μυριάσιν οὐκ                     ἄπωθεν τῆς πόλεως ἐπί τινων λόφων κατεστρατοπέδευσε, τῇ δ΄ ἄλλῃ                     δυνάμει πάσῃ περιεστρατοπέδευσε τὴν πόλιν, προσγενομένων ἄλλων παρά τε                     Σικελῶν καὶ Σικανῶν δισμυρίων στρατιωτῶν. στήσας δὲ μηχανὰς τὸ τεῖχος κατὰ πλείονας τόπους ἐσάλευε, καὶ                     πολλῷ πλήθει διαγωνιζόμενος ἐκ διαδοχῆς κατεπόνει τοὺς πολιορκουμένουσ,                     ἅτε καὶ τῶν στρατιωτῶν ἐπηρμένων ταῖς εὐτυχίαισ. ὑπώρυττε δὲ καὶ τὰ τείχη, καὶ ξύλοις ὑπήρειδεν,                     ὧν ἐμπρησθέντων ταχὺ πολὺ μέρος τοῦ τείχους ἔπεσεν. ἔνθα δὴ                     συνέβαινε καρτερωτάτην μάχην γίνεσθαι, τῶν μὲν βιαζομένων ἐντὸς τοῦ                     τείχους παρεισπεσεῖν, τῶν δὲ φοβουμένων μὴ ταὐτὰ πάθωσι τοῖς                     Σελινουντίοισ. διὸ καὶ τὸν ἔσχατον                     ἀγῶνα τιθεμένων αὐτῶν ὑπὲρ τέκνων καὶ γονέων καὶ τῆς περιμαχήτου                     πᾶσι πατρίδοσ, ἐξεώσθησαν οἱ βάρβαροι, καὶ ταχὺ τὸ μέρος τοῦ τείχους                     ἀνῳκοδόμησαν. παρεγενήθησαν δ΄ αὐτοῖς εἰς τὴν βοήθειαν οἵ τ΄ ἐξ                     ̓ακράγαντος Συρακόσιοι καί τινες τῶν ἄλλων συμμάχων, οἱ πάντες εἰς                     τετρακισχιλίουσ, ὧν Διοκλῆς ὁ Συρακόσιος εἶχε τὴν ἡγεμονίαν.                         τότε μὲν οὖν νυκτὸς ἀφελομένης τὴν                     ἐπὶ τὸ πλέον φιλονεικίαν ἔλυσαν τὴν πολιορκίαν· ἅμα δ΄ ἡμέρᾳ τοῖς                     ̔ιμεραίοις ἔδοξε μὴ περιορᾶν αὑτοὺς συγκεκλεισμένους ἀγεννῶσ,                     καθάπερ τοὺς Σελινουντίουσ, ἐπὶ δὲ τῶν τειχῶν φύλακας κατέταττον,                     τοὺς δ΄ ἄλλους στρατιώτας δὺν τοῖς παραγεγονόσι συμμάχοις ἐξήγαγον,                     ὄντας περὶ μυρίουσ. ἀπροσδοκήτως δὲ                     τοῖς πολεμίοις ἀπαντήσαντες εἰς ἔκπληξιν ἤγαγον τοὺς βαρβάρουσ,                     νομίζοντας ἥκειν τοὺς συμμάχους τοῖς πολιορκουμένοισ. πολὺ δὲ ταῖς                     τόλμαις ὑπερέχοντες καὶ ταῖς εὐχειρίαισ, καὶ τὸ μέγιστον, μιᾶς                     ἐλπίδος εἰς σωτηρίαν ὑποκειμένησ, εἰ τῇ μάχῃ κρατήσειαν, εὐθὺ                     τοὺς πρώτους ὑποστάντας ἀνεῖλον. τοῦ δὲ                     πλήθους τῶν βαρβάρων συντρέχοντος ἐν ἀταξίᾳ πολλῇ διὰ τὸ μηδέποτ΄                     ἂν ἐλπίσαι τοὺς συγκεκλεισμένους τηλικαῦτα τολμήσειν, οὐ μετρίως                     ἠλαττοῦντο· εἰς ἕνα γὰρ τόπον ὀκτὼ μυριάδων συνδραμουσῶν ἀτάκτως                     συνέβαινε τοὺς βαρβάρους ἀλλήλοις ἐμπίπτειν καὶ πλείονα πάσχειν ὑφ΄                     ἑαυτῶν ἤπερ ὑπὸ τῶν πολεμίων. οἱ δ΄                     ̔ιμεραῖοι θεατὰς ἔχοντες ἀπὸ τῶν τειχῶν γονεῖς καὶ παῖδασ, ἔτι δὲ                     τοὺς οἰκείους ἅπαντασ, ἀφειδῶς ἐχρῶντο τοῖς ἰδίοις σώμασιν εἰς                     τὴν κοινὴν σωτηρίαν. λαμπρῶς δ΄ αὐτῶν                     ἀγωνιζομένων οἱ βάρβαροι τάς τε τόλμας καὶ τὸ παράδοξον καταπλαγέντες                     πρὸς φυγὴν ἐτράπησαν. τούτων δ΄ οὐδενὶ κόσμῳ φευγόντων πρὸς τοὺς                     ἐπὶ τῶν λόφων στρατοπεδεύοντασ, ἐπηκολούθουν ἀλλήλοις παρακελευόμενοι                     μηδένα ζωγρεῖν, καὶ πλείους ἀνεῖλον τῶν ἑξακισχιλίων, ὡς Τίμαιοσ,                     ὡς δ΄ ̓́εφορός φησι, δισμυρίων. ὁ δ΄                     ̓αννίβας ὁρῶν τοὺς ἰδίους καταπονουμένουσ, κατεβίβασε τοὺς ἐπὶ τῶν                     λόφων κατεστρατοπεδευκότασ, καὶ παραβοηθήσας τοῖς ἐλαττουμένοις κατέλαβε                     τοὺς ̔ιμεραίους ἐν οὐδεμιᾷ τάξει τὸν διωγμὸν ποιουμένουσ. γενομένης δὲ μάχης καρτερᾶσ, τὸ μὲν πλῆθος τῶν                     ̔ιμεραίων πρὸς φυγὴν ὥρμησε, τρισχίλιοι δ΄ αὐτῶν ὑποστάντες τὴν τῶν                     Καρχηδονίων δύναμιν, καὶ πολλὰ δράσαντεσ, ἅπαντες ἀνῃρέθησαν.                         τῆς δὲ μάχης ταύτης ἤδη τέλος                     ἐχούσης κατέπλευσαν πρὸς τὴν ̔ιμέραν πέντε πρὸς ταῖς εἴκοσι                     τριήρεις παρὰ τῶν Σικελιωτῶν, ἃς πρότερον μὲν ἀπεστάλκεισαν τοῖς                     Λακεδαιμονίοις ἐπὶ συμμαχίαν, τότε δ΄ ἀνέστρεψαν ἀπὸ τῆς στρατείασ.                         διεδόθη δὲ καὶ φήμη τις κατὰ τὴν                     πόλιν, ὅτι Συρακόσιοι μὲν πανδημεὶ μετὰ τῶν συμμάχων πορεύονται τοῖς                     ̔ιμεραίοις βοηθεῖν, ̓αννίβας δὲ μέλλοι τὰς ἐν Μοτύῃ τριήρεις                     πληροῦν τῶν κρατίστων ἀνδρῶν καὶ περιπλεύσας ἐπὶ Συρακούσας ἔρημον                     τὴν πόλιν τῶν ἀμυνομένων καταλαβέσθαι. διόπερ Διοκλῆς ὁ τῶν ἐν ̔ιμέρᾳ στρατηγὸς συνεβούλευσε τοῖς                     ναυάρχοις τὴν ταχίστην ἐκπλεῖν εἰς Συρακούσασ, ἵνα μὴ συμβῇ κατὰ                     κράτος ἁλῶναι τὴν πόλιν, ἀπόντων ἐν τῇ μάχῃ τῶν κρατίστων                     ἀνδρῶν. διόπερ ἐφαίνετο συμφέρειν                     αὐτοῖς ἐκλιπεῖν τὴν πόλιν καὶ τοὺς μὲν ἡμίσεις εἰς τὰς τριήρεις                     ἐμβιβάσαιταύτας γὰρ κατακομιεῖν αὐτούσ, μέχρι ἂν ἐκτὸς                     τῆς ̔ιμεραίας γένωνται χώρασ, τοῖς δ΄ ἡμίσεσι τηρεῖν, ἕως                     ἂν πάλιν αἱ τριήρεις ἐπιστρέψωσιν. τῶν                     δ΄ ̔ιμεραίων σχετλιαζόντων μὲν ἐπὶ τοῖς λεγομένοισ, οὐκ ἐχόντων δὲ                     ὃ πράξειαν ἕτερον, αἱ μὲν τριήρεις νυκτὸς ἐπληροῦντο κατὰ σπουδὴν                     ἀναμὶξ γυναικῶν τε καὶ παίδων, ἔτι δὲ τῶν ἄλλων σωμάτων, ἐπὶ                     τούτων ἀποπλεόντων ὡς ἐπὶ Μεσσήνην· Διοκλῆς δὲ τοὺς ἰδίους στρατιώτας ἀναλαβὼν καὶ τοὺς πεσόντας ἐν                     τῇ μάχῃ καταλιπών, ὥρμησεν ἐπ΄ οἴκου τὴν πορείαν ποιούμενοσ.                     πολλοὶ δὲ τῶν ̔ιμεραίων μετὰ τέκνων καὶ γυναικῶν ἐξώρμησαν σὺν τοῖς                     περὶ τὸν Διοκλῆν, μὴ δυναμένων χωρῆσαι τῶν τριήρων τὸν ὄχλον.                         οἱ δ΄ ἐν τῇ πόλει καταλειφθέντες                     διενυκτέρευον μὲν ἐν τοῖς ὅπλοις ἐπὶ τῶν τειχῶν· ἅμα δ΄ ἡμέρᾳ                     τῶν Καρχηδονίων περιστρατοπεδευσάντων τὴν πόλιν καὶ πυκνὰς προσβολὰς                     ποιουμένων, οἱ καταλειφθέντες τῶν ̔ιμεραίων ἀφειδῶς ἠγωνίζοντο,                     προσδοκῶντες τὴν τῶν νεῶν παρουσίαν. ἐκείνην μὲν οὖν τὴν ἡμέραν διεκαρτέρησαν, τῇ δ΄ ὑστεραίᾳ τῶν                     τριήρων ἐπιφαινομένων ἤδη συνέβαινε τὸ μὲν τεῖχος πεσεῖν ὑπὸ τῶν                     μηχανῶν, τοὺς δ΄ ̓́ιβηρας ἀθρόους παρεισπεσεῖν εἰς τὴν πόλιν. τῶν δὲ                     βαρβάρων οἱ μὲν ἠμύνοντο τοὺς παραβοηθοῦντας τῶν ̔ιμεραίων, οἱ δὲ                     καταλαμβανόμενοι τὰ τείχη παρεδέχοντο τοὺς ἰδίουσ. κατὰ κράτος οὖν ἁλούσης τῆς πόλεωσ, ἐπὶ πολὺν                     χρόνον οἱ βάρβαροι πάντας ἐφόνευον τοὺς καταλαμβανομένους ἀσυμπαθῶσ.                     τοῦ δ΄ ̓αννίβα ζωγρεῖν παραγγείλαντος ὁ μὲν φόνος ἔληξεν, ἡ δ΄ ἐκ                     τῶν οἰκιῶν εὐδαιμονία διεφορεῖτο. ὁ δ΄                     ̓αννίβας τὰ μὲν ἱερὰ συλήσας καὶ τοὺς καταφυγόντας ἱκέτας                     ἀποσπάσας ἐνέπρησε, καὶ τὴν πόλιν εἰς ἔδαφος κατέσκαψεν,                     οἰκισθεῖσαν ἔτη διακόσια τεσσαράκοντα·τῶν δ΄ αἰχμαλώτων γυναῖκας καὶ                     παῖδας διαδοὺς εἰς τὸ στρατόπεδον παρεφύλαττε, τῶν δ΄ ἀνδρῶν τοὺς                     ἁλόντας εἰς τρισχιλίους ὄντας παρήγαγεν ἐπὶ τὸν τόπον, ἐν ᾧ                     πρότερον ̓αμίλκας ὁ πάππος αὐτοῦ ὑπὸ Γέλωνος ἀνῃρέθη, καὶ πάντας                     αἰκισάμενος κατέσφαξεν. μετὰ δὲ ταῦτα                     διαλύσας τὸ στρατόπεδον, τοὺς μὲν ἀπὸ Σικελίας συμμάχους ἀπέστειλεν                     εἰς τὰς πατρίδασ, μεθ΄ ὧν καὶ Καμπανοὶ συνηκολούθησαν, ἐγκαλοῦντες                     τοῖς Καρχηδονίοις ὡς αἰτιώτατοι μὲν τῶν εὐημερημάτων γεγενημένοι,                     οὐκ ἀξίας δὲ χάριτας εἰληφότες τῶν πεπραγμένων· ὁ δ΄ ̓αννίβας εἰς τὰς μακρὰς ναῦς καὶ φορτηγοὺς                     ἐμβιβάσας τὴν δύναμιν, καὶ τοὺς ἱκανοὺς τοῖς συμμάχοις ἀπολιπὼν                     στρατιώτασ, ἐξέπλευσεν ἐκ τῆς Σικελίασ. ἐπεὶ δ΄ εἰς Καρχηδόνα                     κατέπλευσε μετὰ πολλῶν λαφύρων, ἀπήντων αὐτῷ πάντες δεξιούμενοι καὶ                     τιμῶντες ὡς ἐν ὀλίγῳ χρόνῳ μείζονα πράξαντα τῶν πρότερον στρατηγῶν.                         εἰς δὲ τὴν Σικελίαν κατέπλευσεν                     ̔ερμοκράτης ὁ Συρακόσιοσ. οὗτος δ΄ ἐν μὲν τῷ πρὸς ̓αθηναίους                     πολέμῳ στρατηγήσας καὶ πολλὰ τῇ πατρίδι χρήσιμος γενόμενος πλεῖστον                     ἴσχυσε παρὰ τοῖς Συρακοσίοισ, μετὰ δὲ ταῦτα ναύαρχος πεμφθεὶς σὺν                     τριάκοντα πέντε τριήρεσι Λακεδαιμονίοις συμμαχήσων ὑπὸ τῶν                     ἀντιπολιτευομένων κατεστασιάσθη, καὶ φυγῆς μὲν ἐγενήθη κατάδικοσ, τὸν                     δὲ στόλον παρέδωκεν ἐν Πελοποννήσῳ τοῖς ἐπὶ τὴν διαδοχὴν                     ἀποσταλεῖσιν. αὐτὸς δ΄ ἐκ τῆς στρατείας                     φιλίαν ἔχων πρὸς Φαρνάβαζον τὸν τῶν Περσῶν σατράπην ἔλαβε παρ΄                     αὐτοῦ πολλὰ χρήματα, μεθ΄ ὧν εἰς Μεσσήνην καταπλεύσας πέντε μὲν                     ἐναυπήγησε τριήρεισ, χιλίους δ΄ ἐμισθώσατο στρατιώτασ. παραλαβὼν δὲ καὶ τῶν ἐκπεπτωκότων ̔ιμεραίων ὡς                     χιλίουσ, ἐπεχείρησε μὲν εἰς Συρακούσας κατελθεῖν συναγωνιζομένων                     αὐτῷ τῶν φίλων, ἀποτυχὼν δὲ τῆς ἐπιβολῆς ὥρμησε διὰ τῆς                     μεσογείου, καὶ καταλαβόμενος τὸν Σελινοῦντα τῆς πόλεως μέρος ἐτείχισε                     καὶ πανταχόθεν κατεκάλει τοὺς διασωζομένους τῶν Σελινουντίων. πολλοὺς δὲ καὶ ἄλλους ὑποδεχόμενος εἰς τὸν                     τόπον συνήγαγε δύναμιν ἐπιλέκτων ἀνδρῶν ἑξακισχιλίων. ἐντεῦθεν δ΄                     ὁρμώμενος πρῶτον μὲν τὴν τῶν Μοτυηνῶν ἐπόρθησε χώραν, καὶ τοὺς                     ἐπεξελθόντας ἐκ τῆς πόλεως μάχῃ κρατήσας πολλοὺς μὲν ἀνεῖλε, τοὺς                     δ΄ ἄλλους συνεδίωξεν ἐντὸς τοῦ τείχουσ. μετὰ δὲ ταῦτα τὴν τῶν                     Πανορμιτῶν χώραν λεηλατήσας ἀναριθμήτου λείας ἐκυρίευσε, τῶν δὲ                     Πανορμιτῶν πανδημεὶ παραταξαμένων πρὸ τῆς πόλεως εἰς πεντακοσίους μὲν                     αὐτῶν ἀνεῖλε, τοὺς δ΄ ἄλλους συνέκλεισεν ἐντὸς τῶν τειχῶν.                         παραπλησίως δὲ καὶ τὴν ἄλλην χώραν                     ἅπασαν τὴν ὑπὸ Καρχηδονίους οὖσαν πορθῶν ἐπαίνου παρὰ τοῖς                     Σικελιώταις ἐτύγχανεν. εὐθὺ δὲ καὶ τῶν Συρακοσίων οἱ πλεῖστοι                     μετεμελήθησαν,ἀναξίως τῆς ἰδίας ἀρετῆς ὁρῶντες πεφυγαδευμένον τὸν                     ̔ερμοκράτην. διὸ καὶ περὶ αὐτοῦ πολλῶν                     λόγων γινομένων ἐν ταῖς ἐκκλησίαισ, ὁ μὲν δῆμος φανερὸς ἦν                     βουλόμενος καταδέχεσθαι τὸν ἄνδρα, ὁ δ΄ ̔ερμοκράτης ἀκούων τὴν περὶ                     αὑτοῦ φήμην ἐν ταῖς Συρακούσαις παρεσκευάζετο πρὸς τὴν αὑτοῦ                     κάθοδον ἐπιμελῶσ, εἰδὼς τοὺς ἀντιπολιτευομένους ἀντιπράξοντασ. καὶ                     τὰ μὲν κατὰ Σικελίαν ἐν τούτοις ἦν. κατὰ δὲ                     τὴν ̔ελλάδα Θρασύβουλος πεμφθεὶς παρ΄ ̓αθηναίων μετὰ νεῶν τριάκοντα                     καὶ πολλῶν ὁπλιτῶν σὺν ἱππεῦσιν ἑκατὸν κατέπλευσεν εἰς τὴν                     ̓́εφεσον· ἐκβιβάσας δὲ τὴν δύναμιν κατὰ δύο τόπους προσβολὰς                     ἐποιήσατο. τῶν δ΄ ἔνδον ἐπεξελθόντων καρτερὰν συνέβη μάχην συστῆναι·                     πανδημεὶ δὲ τῶν ̓εφεσίων ἀγωνισαμένων τετρακόσιοι μὲν τῶν ̓αθηναίων                     ἔπεσον, τοὺς δ΄ ἄλλους ὁ Θρασύβουλος ἀναλαβὼν εἰς τὰς ναῦς                     ἐξέπλευσεν εἰς Λέσβον. οἱ δὲ περὶ                     Κύζικον ὄντες τῶν ̓αθηναίων στρατηγοὶ πλεύσαντες ἐπὶ Χαλκηδόνα,                     Χρυσόπολιν ᾤκισαν φρούριον καὶ τὴν ἱκανὴν αὐτῷ κατέλιπον δύναμιν·                     τοῖς δ΄ ἐπὶ τούτων κατασταθεῖσι προσέταξαν δεκάτην πράττεσθαι τοὺς ἐκ                     τοῦ Πόντου πλέοντασ. μετὰ δὲ ταῦτα                     διελομένων αὐτῶν τὰς δυνάμεισ, Θηραμένης μὲν μετὰ πεντήκοντα νεῶν                     κατελείφθη πολιορκήσων Χαλκηδόνα καὶ Βυζάντιον, Θρασύβουλος δὲ περὶ                     Θρᾴκην πεμφθεὶς τὰς ἐν τούτοις τοῖς τόποις πόλεις προσηγάγετο.                         ̓αλκιβιάδης δὲ τὸν Θρασύβουλον μετὰ                     τῶν τριάκοντα νεῶν ἀπολύσας ἔπλευσεν εἰς τὴν ὑπὸ Φαρνάβαζον χώραν,                     καὶ κοινῇ πολλὴν αὐτῆς πορθήσαντες τούς τε στρατιώτας ἐνέπλησαν                     ὠφελείας καὶ αὐτοὶ χρήματα συνήγαγον ἐκ τῶν λαφύρων, βουλόμενοι                     κουφίσαι τὸν δῆμον τῶν εἰσφορῶν. Λακεδαιμόνιοι δὲ πυνθανόμενοι περὶ τὸν ̔ελλήσποντον ὑπάρχειν                     ἁπάσας τὰς τῶν ̓αθηναίων δυνάμεισ, ἐστράτευσαν ἐπὶ Πύλον, ἣν                     Μεσσήνιοι φρουρᾷ κατεῖχον, κατὰ μὲν θάλατταν ἕνδεκα ναυσίν, ὧν                     ἦσαν αἱ μὲν ἀπὸ Σικελίας πέντε, ἓξ δὲ ἐκ τῶν πολιτῶν                     πεπληρωμέναι· πεζῇ δὲ παρήγαγον ἱκανὴν δύναμιν, καὶ                     περιστρατοπεδεύσαντες τὸ φρούριον ἐπόρθουν ἅμα καὶ κατὰ γῆν καὶ κατὰ                     θάλατταν. ἃ δὴ πυθόμενος ὁ τῶν                     ̓αθηναίων δῆμος ἐξαπέστειλε τοῖς πολιορκουμένοις εἰς βοήθειαν ναῦς                     τριάκοντα καὶ στρατηγὸν ̓́ανυτον τὸν ̓ανθεμίωνοσ. οὗτος μὲν οὖν                     ἐκπλεύσασ, καὶ διά τινας χειμῶνας οὐ δυνηθεὶς τὸν Μαλέαν κάμψαι,                     ἀνέπλευσεν εἰς ̓αθήνασ. ἐφ΄ οἷς ὁ μὲν δῆμος ὀργισθείσ, καὶ                     καταιτιασάμενος αὐτοῦ προδοσίαν, μετέστησεν εἰς κρίσιν· ὁ δ΄ ̓́ανυτος                     ἰσχυρῶς κινδυνεύων ἐρρύσατο χρήμασι τὴν ἰδίαν ψυχήν, καὶ πρῶτος                     ̓αθηναίων δοκεῖ δικαστήριον δωροδοκῆσαι. οἱ δ΄ ἐν τῇ Πύλῳ Μεσσήνιοι μέχρι μέν τινος ἀντεῖχον,                     προσδοκῶντες παρὰ τῶν ̓αθηναίων βοήθειαν· ὡς δ΄ οἱ μὲν πολέμιοι τὰς                     προσβολὰς ἐκ διαδοχῆς ἐποιοῦντο, τῶν δὲ ἰδίων οἱ μὲν ἐκ τῶν                     τραυμάτων ἀπέθνησκον, οἱ δ΄ ἐκ τῆς σιτοδείας κακῶς ἀπήλλαττον,                     ὑπόσπονδοι τὸν τόπον ἐξέλιπον. Λακεδαιμόνιοι μὲν οὖν ἐγκρατεῖς                     ἐγένοντο τῆς Πύλου, πεντεκαίδεκα ἔτη τῶν ̓αθηναίων αὐτὴν                     κατεσχηκότων, ἀφ΄ ὅτου Δημοσθένης αὐτὴν ἐτείχισεν. τούτων δὲ πραττομένων Μεγαρεῖς μὲν Νίσαιαν ὑπ΄                     ̓αθηναίους οὖσαν εἷλον, ̓αθηναῖοι δ΄ ἐπ΄ αὐτοὺς ἀπέστειλαν                     Λεωτροφίδην καὶ Τίμαρχον μετὰ μὲν πεζῶν χιλίων, ἱππέων δὲ                     τετρακοσίων. οἷς οἱ Μεγαρεῖς ἀπαντήσαντες μετὰ τῶν ὅπλων πανδημεὶ                     καὶ παραλαβόντες τινὰς τῶν ἐκ Σικελίασ, παρετάξαντο πρὸς τοῖς λόφοις                     τοῖς Κέρασι καλουμένοισ· τῶν δ΄                     ̓αθηναίων λαμπρῶς ἀγωνισαμένων, καὶ πολλαπλασίους ὄντας τοὺς                     πολεμίους τρεψαμένων, Μεγαρέων ἔπεσον μὲν πολλοί, τῶν δὲ                     Λακεδαιμονίων εἴκοσι μόνον· οἱ γὰρ ̓αθηναῖοι βαρέως φέροντες ἐπὶ                     τῷ τὴν Νίσαιαν κατειλῆφθαι τοὺς μὲν Λακεδαιμονίους οὐκ ἐδίωξαν,                     πρὸς δὲ τοὺς Μεγαρεῖς χαλεπῶς διακείμενοι παμπληθεῖς ἀνεῖλον.                         Λακεδαιμόνιοι δὲ Κρατησιππίδαν                     ἑλόμενοι ναύαρχον, καὶ παρὰ τῶν συμμάχων ναῦς αὑτῶν πληρώσαντες                     εἴκοσι πέντε, προσέταξαν παραβοηθεῖν τοῖς συμμάχοισ. οὗτος δὲ χρόνον                     μέν τινα περὶ τὴν ̓ιωνίαν διέτριψεν οὐθὲν ἄξιον λόγου πράξασ· μετὰ                     δὲ ταῦτα παρὰ τῶν ἐκ Χίου φυγάδων λαβὼν χρήματα κατήγαγεν αὐτοὺς                     καὶ τὴν ἀκρόπολιν τῶν Χίων κατελάβετο. οἱ δὲ κατελθόντες τῶν Χίων τοὺς ἀντιπολιτευομένους αὐτοῖς καὶ τῆς                     ἐκπτώσεως αἰτίους ὄντας εἰς ἑξακοσίους τὸν ἀριθμὸν ὄντας                     ἐφυγάδευσαν. οὗτοι δὲ τῆς ἀντιπέραν ἠπείρου χωρίον ̓αταρνέα                     καλούμενον κατελάβοντο, σφόδρα τῇ φύσει καθεστηκὸς ὀχυρόν, καὶ τὸ                     λοιπὸν ἐκ τούτου τὰς ἀφορμὰς ἔχοντες ἐπολέμουν τοῖς Χίον ἔχουσιν.                         τούτων δὲ πραττομένων ̓αλκιβιάδης καὶ                     Θρασύβουλος Λάμψακον τειχίσαντεσ, ἐν μὲν ταύτῃ τὴν ἱκανὴν φυλακὴν                     κατέλιπον, αὐτοὶ δὲ μετὰ τῆς δυνάμεως ἐξέπλευσαν πρὸς Θηραμένην,                     ὃς ἐπόρθει τὴν Χαλκηδόνα ναῦς μὲν ἔχων ἑβδομήκοντα, στρατιώτας δὲ                     πεντακισχιλίουσ. ἀθροισθεισῶν δὲ τῶν δυνάμεων εἰς ἕνα τόπον                     ἀπετείχισαν τὴν πόλιν ἀπὸ θαλάττης εἰς θάλατταν ξυλίνῳ τείχει.                         ὁ δ΄ ἐν τῇ πόλει καθεσταμένος ὑπὸ                     Λακεδαιμονίων ̔ιπποκράτης ἡγεμών, ὃν οἱ Λάκωνες ἁρμοστὴν ἐκάλουν,                     τούς τ΄ ἰδίους στρατιώτας προσήγαγε καὶ τοὺς Χαλκηδονίους ἅπαντασ.                     γενομένης δὲ καρτερᾶς μάχησ, καὶ τῶν περὶ τὸν ̓αλκιβιάδην ἐρρωμένως                     ἀγωνισαμένων, ὅ τε ̔ιπποκράτης ἔπεσε καὶ τῶν λοιπῶν οἱ μὲν                     ἀνῃρέθησαν, οἱ δὲ κατατρωθέντες συνέφυγον εἰς τὴν πόλιν. μετὰ δὲ ταῦτα ̓αλκιβιάδης μὲν εἰς                     ̔ελλήσποντον καὶ Χερρόνησον ἐξέπλευσε, βουλόμενος ἀθροῖσαι χρήματα,                     οἱ δὲ περὶ τὸν Θηραμένην ὁμολογίαν ἐποιήσαντο πρὸς Χαλκηδονίους                     φόρον λαμβάνειν παρ΄ αὐτῶν ὅσον καὶ πρότερον. ἐντεῦθεν δὲ τὰς                     δυνάμεις ἀπαγαγόντες πρὸς Βυζάντιον ἐπολιόρκουν τὴν πόλιν καὶ μετὰ                     πολλῆς σπουδῆς ἀποτειχίζειν ἐπεχείρησαν. ̓αλκιβιάδης δὲ ἀθροίσας χρήματα πολλοὺς αὑτῷ τῶν Θρᾳκῶν ἔπεισε                     συστρατεῦσαι, παρέλαβε δὲ καὶ τοὺς Χερρόνησον οἰκοῦντας πανδημεί, καὶ                     μετὰ πάσης τῆς δυνάμεως ἀναζεύξας πρῶτον μὲν Σηλυβρίαν διὰ προδοσίας                     εἷλεν, ἐξ ἧς πολλὰ χρήματα πραξάμενος ἐν μὲν ταύτῃ φρουρὰν                     κατέλιπεν, αὐτὸς δὲ διὰ τάχους ἧκε πρὸς τοὺς περὶ Θηραμένην εἰς                     Βυζάντιον. ἀθροισθεισῶν δὲ τῶν δυνάμεων,                     οὗτοι μὲν τὰ πρὸς πολιορκίαν ἡτοιμάζοντο· ἤμελλον γὰρ νικήσειν                     πόλιν βάρος ἔχουσαν καὶ γέμουσαν τῶν ὑπὲρ αὐτῆς ἀμυνομένων· χωρὶς                     γὰρ τῶν Βυζαντίων, πολλῶν ὄντων, Κλέαρχος ὁ Λακεδαιμόνιος ἁρμοστὴς                     εἶχε πολλοὺς ἐν τῇ πόλει τῶν Πελοποννησίων καὶ μισθοφόρουσ.                         μέχρι μὲν οὖν τινος προσβολὰς                     ποιούμενοι, κακὸν οὐδὲν ἀξιόλογον δρῶντες τοὺς ἔνδον διετέλουν·                     ἐπεὶ δ΄ ὁ τῆς πόλεως ἐπιστάτης ἀπῆλθε πρὸς Φαρνάβαζον, ὅπως λάβῃ                     χρήματα, τηνικαῦτά τινες τῶν Βυζαντίων, μισοῦντες τὸ βάρος τῆς                     ἐπιστασίασἦν γὰρ ὁ Κλέαρχος χαλεπόσ, προύδωκαν                     τὴν πόλιν τοῖς περὶ τὸν ̓αλκιβιάδην. οὗτοι δὲ ὡς λύσοντες τὴν                     πολιορκίαν καὶ τὰς δυνάμεις ἀπάξοντες εἰς ̓ιωνίαν δείλης ταῖς ναυσὶ                     πάσαις ἐξέπλευσαν, καὶ τὸ πεζὸν στράτευμα μέχρι τινὸς ἀπαγαγόντεσ,                     ὡς ἐπέλαβεν ἡ νύξ, πάλιν ὑπέστρεψαν καὶ περὶ μέσας νύκτας                     προσέμιξαν τῇ πόλει, καὶ τὰς μὲν τριήρεις ἀπέστειλαν προστάξαντες                     ἀφέλκειν τὰ πλοῖα καὶ κραυγὴν ποιεῖν, ὡς ἁπάσης ἐκεῖ τῆς δυνάμεως                     οὔσησ, αὐτοὶ δὲ μετὰ τοῦ πεζοῦ στρατεύματος πρὸς τοῖς τείχεσιν                     ἐτήρουν τὸ συντεταγμένον παρὰ τῶν ἐνδιδόντων σύσσημον. τῶν δ΄ ἐν ταῖς τριήρεσι ποιησάντων τὸ προσταχθέν,                     καὶ τῶν πλοίων τὰ μὲν συντριβόντων ταῖς ἐμβολαῖσ, τὰ δ΄ ἀποσπᾶν                     πειρωμένων ταῖς σιδηραῖς χερσίν, ἔτι δὲ βοὴν ἐξαίσιον ποιούντων, οἱ                     μὲν κατὰ τὴν πόλιν ὄντες Πελοποννήσιοι καὶ πάντες οἱ τὴν ἀπάτην                     ἀγνοοῦντες ἐξεβοήθουν ἐπὶ τοὺς λιμένασ. διόπερ οἱ τὴν πόλιν προδιδόντες ἦραν τὸ σύσσημον ἀπὸ τοῦ τείχουσ,                     καὶ παρεδέχοντο τοὺς περὶ τὸν ̓αλκιβιάδην διὰ τῶν κλιμάκων κατὰ                     πολλὴν ἀσφάλειαν, ὡς ἂν τοῦ πλήθους ἐπὶ τὸν λιμένα συνδεδραμηκότοσ.                         οἱ δὲ Πελοποννήσιοι πυθόμενοι τὸ                     γεγονόσ, τὸ μὲν πρῶτον τοὺς ἡμίσεις ἐπὶ τοῦ λιμένος ἀπέλιπον, τοῖς                     δὲ λοιποῖς κατὰ σπουδὴν ἐξεβοήθουν ἐπὶ τὰ κατειλημμένα τείχη.                         ἤδη δὲ σχεδὸν πάσης τῆς δυνάμεως                     τῶν ̓αθηναίων παρεισπεπτωκυίασ, ὅμως οὐ κατεπλάγησαν, ἀλλὰ πολὺν                     χρόνον ἀντιστάντες εὐρώστως τοὺς ̓αθηναίους ἠμύνοντο συναγωνιζομένων                     τῶν Βυζαντίων. καὶ πέρας οὐκ ἂν ἐκράτησαν ̓αθηναῖοι τῆς πόλεως                     διὰ μάχησ, εἰ μὴ συννοήσας τὸν καιρὸν ̓αλκιβιάδης ἐκήρυξε μηδὲν                     ἀδίκημα ποιεῖν τοῖς Βυζαντίοισ· οὕτω γὰρ οἱ πολιτικοὶ μεταβαλλόμενοι                     τοὺς Πελοποννησίους ἠμύνοντο. ὅθεν οἱ                     πλεῖστοι μὲν αὐτῶν ἀνῃρέθησαν εὐγενῶς ἀγωνισάμενοι, οἱ δὲ                     περιλειφθέντες εἰς πεντακοσίους κατέφυγον πρὸς τοὺς ἐν τοῖς ἱεροῖς                     βωμούσ. οἱ δ΄ ̓αθηναῖοι τοῖς μὲν                     Βυζαντίοις ἀπέδωκαν τὴν πόλιν, συμμάχους αὐτοὺς ποιησάμενοι, πρὸς δὲ                     τοὺς ἐπὶ τοῖς βωμοῖς ὄντας ἱκέτας ὁμολογίας ἔθεντο, τὰ μὲν ὅπλα                     παραλαβεῖν, τὰ δὲ σώματα εἰς ̓αθήνας κομίσαντες ἐπιτρέψαι τῷ δήμῳ                     περὶ αὐτῶν. τοῦ δ΄ ἔτους διελθόντος ̓αθηναῖοι                     μὲν Εὐκτήμονι παρέδωκαν τὴν ἀρχήν, ̔ρωμαῖοι δ΄ ὑπάτους κατέστησαν                     Μάρκον Παπίριον καὶ Σπόριον Ναύτιον, ̓ολυμπιὰς δ΄ ἐγένετο τρίτη                     πρὸς ταῖς ἐνενήκοντα, καθ΄ ἣν ἐνίκα στάδιον Εὔβατος Κυρηναῖοσ.                     περὶ δὲ τούτους τοὺς χρόνους οἱ τῶν ̓αθηναίων στρατηγοὶ Βυζαντίου                     κυριεύσαντες ἐπῆλθον τὸν ̔ελλήσποντον, καὶ τὰς ἐν αὐτῷ πόλεις πλὴν                     ̓αβύδου πάσας εἷλον. μετὰ δὲ ταῦτα                     Διόδωρον καὶ Μαντίθεον ἐπιμελητὰς μετὰ τῆς ἱκανῆς δυνάμεως                     κατέλιπον, αὐτοὶ δὲ μετὰ τῶν νεῶν καὶ τῶν λαφύρων ἔπλεον εἰς                     ̓αθήνασ, πολλὰ καὶ μεγάλα κατειργασμένοι τῇ πατρίδι. ὡς δ΄ ἐγγὺς                     ἦσαν, ὁ δῆμος ἅπας ἀπήντα περιχαρὴς ἐπὶ τοῖς εὐημερήμασι·                     συνέδραμον δ΄ εἰς τὸν Πειραιέα πολλοὶ καὶ τῶν ξένων, ἔτι δὲ παίδων                     καὶ γυναικῶν. εἶχε γὰρ πολλὴν κατάπληξιν                     τῶν στρατηγῶν ὁ κατάπλουσ· ἦγον γὰρ τῶν ἡλωκυιῶν νεῶν οὐκ ἐλάττους                     διακοσίων, αἰχμαλώτων δὲ ἀνδρῶν καὶ λαφύρων πλῆθοσ· εἶχον δὲ τὰς                     ἰδίας τριήρεις ὅπλοις ἐπιχρύσοις καὶ στεφάνοισ, ἔτι δὲ λαφύροις                     καὶ τοῖς ἄλλοις ἅπασιν ἐπιμελῶς κεκοσμημένασ. πλεῖστοι δ΄ ἐπὶ τὴν                     ̓αλκιβιάδου θέαν συνέδραμον ἐπὶ τοὺς λιμένασ, ὥστε παντελῶς                     ἐρημωθῆναι τὴν πόλιν, συμφιλοτιμουμένων τοῖς ἐλευθέροις τῶν δούλων.                         κατ΄ ἐκείνους γὰρ τοὺς χρόνους οὕτω                     συνέβη θαυμασθῆναι τὸν ἄνδρα τοῦτον, ὥσθ΄ οἱ μὲν ὑπερέχοντες τῶν                     ̓αθηναίων μόγις ἐνόμιζον εὑρηκέναι δυνατὸν ἄνδρα τὸν φανερῶς καὶ                     θρασέως ἀντιτάξασθαι τῷ δήμῳ δυνάμενον, οἱ δ΄ ἄποροι ὑπειλήφεισαν                     συναγωνιστὴν ἕξειν ἄριστον τὸν ἀπονενοημένως συνταράξοντα τὴν πόλιν                     καὶ τὴν ἑαυτῶν ἐπανορθώσοντα πενίαν. θράσει γὰρ πολὺ διέφερε τῶν ἄλλων, καὶ δεινότατος ἦν εἰπεῖν, καὶ                     κατὰ μὲν τὴν στρατηγίαν ἄριστοσ, κατὰ δὲ τὴν τόλμαν πρακτικώτατοσ·                     ἦν δὲ καὶ τὴν ὄψιν καθ΄ ὑπερβολὴν εὐπρεπὴς καὶ τὴν ψυχὴν λαμπρὸς                     καὶ μεγαλεπίβολοσ. καθόλου δὲ τηλικαύτην                     ὑπόληψιν εἶχον ὑπὲρ αὐτοῦ σχεδὸν ἅπαντεσ, ὥσθ΄ ἅμα τῇ κείνου                     καθόδῳ καὶ τὴν τῶν πραγμάτων εὐτυχίαν εἰς τὴν πόλιν ἥκειν                     διελάμβανον. πρὸς δὲ τούτοισ, ὥσπερ Λακεδαιμόνιοι τούτου                     συναγωνιζομένου προετέρουν, οὕτως ἑαυτοὺς πάλιν κατορθώσειν ἤλπιζον                     σύμμαχον ἔχοντες τὸν ἄνδρα τοῦτον. ἐπεὶ δ΄                     οὖν κατέπλευσεν ὁ στόλοσ, ἐπέστρεψε τὸ πλῆθος ἐπὶ τὴν ̓αλκιβιάδου                     ναῦν, ἐξ ἧς ἐκβάντα τὸν ἄνδρα πάντες ἐδεξιοῦντο, τοῖς                     εὐημερήμασιν ἅμα καὶ τῇ καθόδῳ συγχαίροντεσ. ὁ δ΄ ἀσπασάμενος τὰ                     πλήθη φιλανθρώπως ἐκκλησίαν συνήγαγε, καὶ πολλὰ τῶν καθ΄ ἑαυτὸν                     ἀπολογησάμενος εἰς τοσαύτην εὔνοιαν τοὺς ὄχλους ἤγαγεν, ὥστε                     ὁμολογεῖν πάντας τὴν πόλιν αἰτίαν γεγονέναι τῶν κατ΄ ἐκείνου                     ψηφισμάτων. διόπερ αὐτῷ τήν τε οὐσίαν                     ἀπέδωκαν ἣν ἐδήμευσαν, ἔπειτα δὲ τὰς στήλας κατεπόντισαν, ἐν αἷς                     ἦν ἡ καταδίκη καὶ τἄλλα τὰ κατ΄ ἐκείνου κυρωθέντα· ἐψηφίσαντο δὲ                     καὶ τοὺς Εὐμολπίδας ἆραι τὴν ἀράν, ἣν ἐποιήσαντο κατ΄ αὐτοῦ καθ΄                     ὃν καιρὸν ἔδοξεν ἀσεβεῖν περὶ τὰ μυστήρια. τὸ δὲ τελευταῖον αὐτὸν στρατηγὸν καταστήσαντες                     αὐτοκράτορα καὶ κατὰ γῆν καὶ κατὰ θάλατταν, ἁπάσας τὰς δυνάμεις                     ἐνεχείρισαν αὐτῷ. εἵλαντο δὲ καὶ στρατηγοὺς ἑτέρους οὓς ἐκεῖνος                     ἤθελεν, ̓αδείμαντον καὶ Θρασύβουλον. ὁ δ΄ ̓αλκιβιάδης ἑκατὸν ναῦς                     πληρώσας ἐξέπλευσεν εἰς ̓́ανδρον, καὶ καταλαβόμενος Γαύριον φρούριον                     ἐτείχισεν. ἐξελθόντων δὲ τῶν ̓ανδρίων πανδημεὶ μετὰ τῶν                     παραφυλαττόντων τὴν πόλιν Πελοποννησίων ἐγενήθη μάχη, καθ΄ ἣν                     ἐνίκησαν ̓αθηναῖοι· τῶν δ΄ ἐκ τῆς πόλεως πολλοὶ μὲν ἀνῃρέθησαν,                     τῶν δὲ διασωθέντων οἱ μὲν κατὰ τὴν χώραν διεσκεδάσθησαν, οἱ δ΄ ἐντὸς                     τῶν τειχῶν συνέφυγον. αὐτὸς δ΄                     ̓αλκιβιάδης προσβολὰς ποιησάμενος τῇ πόλει, ἐν μὲν τῷ πεφρουρημένῳ                     τείχει τὴν ἱκανὴν φυλακὴν κατέλιπε καὶ Θρασύβουλον ἡγεμόνα                     κατέστησεν, αὐτὸς δὲ μετὰ τῆς δυνάμεως ἐκπλεύσας τήν τε Κῶν καὶ                     ̔ρόδον ἐδῄωσε, καὶ συχνὰς ὠφελείας ἤθροισε πρὸς τὰς τῶν                     στρατιωτῶν διατροφάσ. Λακεδαιμόνιοι δὲ τήν τε                     ναυτικὴν δύναμιν ἄρδην ἀπολωλεκότες καὶ μετ΄ αὐτῆς Μίνδαρον τὸν                     ἡγεμόνα, ταῖς ψυχαῖς ὅμως οὐκ ἐνέδωκαν, ἀλλὰ ναύαρχον εἵλαντο                     Λύσανδρον, δοκοῦντα στρατηγίᾳ διαφέρειν τῶν ἄλλων καὶ τόλμαν                     ἔμπρακτον ἔχοντα πρὸς πᾶσαν περίστασιν· ὃς παραλαβὼν τὴν ἀρχὴν ἐκ                     τῆς Πελοποννήσου στρατιώτας τε κατέγραφε τοὺς ἱκανοὺς καὶ ναῦς                     ἐπλήρωσεν ὅσας ἐδύνατο πλείστασ. ἐκπλεύσας δὲ εἰς ̔ρόδον, καὶ προσλαβόμενος ἐκεῖθεν ναῦς ὅσας                     εἶχον αἱ πόλεισ, ἔπλευσεν εἰς ̓́εφεσον καὶ Μίλητον. καταρτίσας δὲ                     καὶ τὰς ἐν ταύταις ταῖς πόλεσι τριήρεισ, μετεπέμψατο τὰς ἐκ Χίου,                     καὶ στόλον ἐξήρτυεν ἐξ ̓εφέσου νεῶν ὑπάρχοντα σχεδὸν ἑβδομήκοντα.                         ἀκούσας δὲ Κῦρον τὸν Δαρείου τοῦ                     βασιλέως υἱὸν ὑπὸ τοῦ πατρὸς ἀπεσταλμένον συμπολεμεῖν τοῖς                     Λακεδαιμονίοισ, ἧκεν εἰς Σάρδεις πρὸς αὐτόν, καὶ παροξύνας τὸν                     νεανίσκον εἰς τὸν κατὰ τῶν ̓αθηναίων πόλεμον μυρίους μὲν δαρεικοὺς                     παραχρῆμα ἔλαβεν εἰς τὸν τῶν στρατιωτῶν μισθόν, καὶ εἰς τὸ λοιπὸν                     δὲ ὁ Κῦρος ἐκέλευσεν αἰτεῖν μηδὲν ὑποστελλόμενον· ἐντολὰς γὰρ                     ἔχειν παρὰ τοῦ πατρόσ, ὅπως ὅσα ἂν προαιρῶνται Λακεδαιμόνιοι                     χορηγήσαι αὐτοῖσ. ἀνακάμψας δὲ εἰς                     ̓́εφεσον ἀπὸ τῶν πόλεων μετεπέμπετο τοὺς δυνατωτάτουσ, πρὸς οὓς                     ἑταιρίας συντιθέμενος ἐπηγγέλλετο τῶν πραγμάτων κατορθωθέντων κυρίους                     ἑκάστους τῶν πόλεων ποιήσειν. δι΄ ἣν αἰτίαν συνέβη τούτους πρὸς                     ἀλλήλους ἁμιλλωμένους ὑπηρετεῖν πλείονα τῶν ἐπιταττομένων, καὶ ταχὺ                     παραδόξως εὐπορεῖν τὸν Λύσανδρον πάντων τῶν εἰς πόλεμον χρησίμων.                         ̓αλκιβιάδης δὲ πυθόμενος ἐν ̓εφέσῳ                     τὸν Λύσανδρον ἐξαρτύειν τὸν στόλον, ἀνήχθη μετὰ πασῶν τῶν νεῶν εἰς                     ̓́εφεσον. ἐπιπλεύσας δὲ τοῖς λιμέσιν,ὡς οὐδεὶς ἀντανήγετο, τὰς μὲν                     πολλὰς ναῦς καθώρμισε περὶ τὸ Νότιον, τὴν ἡγεμονίαν αὐτῶν παραδοὺς                     ̓αντιόχῳ τῷ ἰδίῳ κυβερνήτῃ, διακελευσάμενος αὐτῷ μὴ ναυμαχεῖν,                     ἕως ἂν αὐτὸς παραγένηται, τὰς δὲ στρατιώτιδας ναῦς ἀνέλαβε καὶ                     κατὰ σπουδὴν ἔπλευσεν εἰς Κλαζομενάσ· αὕτη γὰρ ἡ πόλις σύμμαχος                     ̓αθηναίων οὖσα κακῶς ἔπασχεν ὑπό τινων φυγάδων πορθουμένη. ὁ δ΄ ̓αντίοχος ὢν τῇ φύσει πρόχειροσ, καὶ                     σπεύδων δι΄ ἑαυτοῦ τι πρᾶξαι λαμπρόν, τῶν μὲν ̓αλκιβιάδου λόγων                     ἠμέλησε, δέκα δὲ ναῦς τὰς ἀρίστας πληρώσασ, καὶ τὰς ἄλλας τοῖς                     τριηράρχοις παραγγείλας ἑτοίμας ἔχειν, ἂν ἦ χρεία ναυμαχεῖν,                     ἐπέπλευσε τοῖς πολεμίοισ, προκαλεσόμενος εἰς ναυμαχίαν. ὁ δὲ Λύσανδρος πεπυσμένος παρά τινων αὐτομόλων τὴν                     ἄφοδον ̓αλκιβιάδου καὶ τῶν ἀρίστων μετ΄ αὐτοῦ στρατιωτῶν, καιρὸν                     εἶναι διέλαβε πρᾶξαί τι τῆς Σπάρτης ἄξιον. διόπερ πάσαις ταῖς                     ναυσὶν ἀνταναχθεὶς μίαν μὲν τὴν προπλέουσαν τῶν δέκα, καθ΄ ἣν                     ̓αντίοχος ἦν ἀντιτεταγμένοσ, κατέδυσε, τὰς δ΄ ἄλλας τρεψάμενος                     ἐδίωξε, μέχρις οὗ τὰς ἄλλας πληρώσαντες οἱ τριήραρχοι τῶν                     ̓αθηναίων παρεβοήθησαν ἐν οὐδεμιᾷ τάξει. γενομένης δὲ ναυμαχίας ἀθρόαις ταῖς ναυσὶν οὐ μακρὰν τῆς γῆσ,                     ̓αθηναῖοι διὰ τὴν ἀταξίαν ἠλαττώθησαν καὶ ναῦς ἀπέβαλον δύο πρὸς                     ταῖς εἴκοσι· τῶν δ΄ ἐν αὐταῖς ἀνδρῶν ὀλίγοι μὲν ἐζωγρήθησαν,οἱ                     δὲ λοιποὶ πρὸς τὴν γῆν διενήξαντο. ̓αλκιβιάδης δὲ πυθόμενος τὸ                     γεγενημένον διὰ σπουδῆς ἀνέκαμψεν εἰς τὸ Νότιον, καὶ πάσας τὰς                     τριήρεις πληρώσας ἐπέπλευσε τοῖς λιμέσι τῶν πολεμίων· οὐ τολμῶντος δ΄                     ἀνταναχθῆναι τοῦ Λυσάνδρου τὸν πλοῦν εἰς Σάμον ἐποιήσατο. τούτων δὲ                     πραττομένων Θρασύβουλος ὁ τῶν ̓αθηναίων στρατηγὸς μετὰ νεῶν                     πεντεκαίδεκα πλεύσας ἐπὶ Θάσον ἐνίκησε μάχῃ τοὺς ἐκ τῆς πόλεως                     καὶ περὶ διακοσίους αὐτῶν ἀνεῖλεν· ἐγκλείσας δ΄ αὐτοὺς εἰς                     πολιορκίαν ἠνάγκασε τοὺς φυγάδας τοὺς τὰ τῶν ̓αθηναίων φρονοῦντας                     καταδέχεσθαι, καὶ φρουρὰν λαβόντας συμμάχους ̓αθηναίων εἶναι.                         μετὰ δὲ ταῦτα πλεύσας εἰς ̓́αβδηρα                     προσηγάγετο πόλιν ἐν ταῖς δυνατωτάταις οὖσαν τότε τῶν ἐπὶ                         Θρᾴκησ.οἱ μὲν οὖν στρατηγοὶ τῶν                     ̓αθηναίων ταῦτα ἔπραξαν μετὰ τὸν οἴκοθεν ἔκπλουν. ̓͂αγις δ΄ ὁ τῶν Λακεδαιμονίων βασιλεὺς ἔτυχε μὲν                     ἐν τῇ Δεκελείᾳ διατρίβων μετὰ τῆς δυνάμεωσ, πυνθανόμενος δὲ τοὺς                     κρατίστους τῶν ̓αθηναίων μετ΄ ̓αλκιβιάδου στρατευομένουσ, νυκτὸς                     ἀσελήνου τὸ στρατόπεδον ἤγαγεν ἐπὶ τὰς ̓αθήνασ. εἶχε δὲ πεζοὺς δισμυρίους ὀκτακισχιλίουσ, ὧν ἦσαν                     οἱ μὲν ἡμίσεις ὁπλῖται κατ΄ ἐκλογήν, οἱ δ΄ ἡμίσεις ψιλοί·                     κατηκολούθουν δ΄ αὐτῷ καὶ τῶν ἱππέων εἰς χιλίους διακοσίουσ, ὧν                     ἐννακοσίους μὲν Βοιωτοὶ παρείχοντο, τοὺς δὲ λοιποὺς Πελοποννήσιοι                     συνεξέπεμψαν. ὡς δ΄ ἐγγὺς ἐγενήθη τῆς πόλεωσ, ἔλαθε ταῖς προφυλακαῖς                     ἐγγίσασ, καὶ ῥᾳδίως αὐτοὺς τρεψάμενος διὰ τὸ παράδοξον, ὀλίγους                     μὲν ἀνεῖλε, τοὺς δ΄ ἄλλους συνεδίωξεν ἐντὸς τῶν τειχῶν. οἱ δ΄ ̓αθηναῖοι μαθόντες τὸ γεγενημένον, ἅπασι                     παρήγγειλαν τοῖς πρεσβυτέροις καὶ τοῖς μεγίστοις παισὶν ἀπαντᾶν μετὰ                     τῶν ὅπλων· ὧν ταχὺ τὸ προσταχθὲν ποιησάντων, ὁ μὲν κύκλος τοῦ                     τείχους πλήρης ἐγένετο τῶν ἐπὶ τὸν κοινὸν κίνδυνον συνδεδραμηκότων,                         οἱ δὲ στρατηγοὶ τῶν ̓αθηναίων ἅμ΄                     ἡμέρᾳ θεωροῦντες ἐκτεταγμένην τὴν τῶν πολεμίων δύναμιν εἰς φάλαγγα                     τὸ μὲν βάθος εἰς τέτταρας ἄνδρασ, τὸ δὲ μῆκος ἐπὶ σταδίους ὀκτώ,                     τότε πρῶτον κατεπλάγησαν, θεωροῦντες τὰ δύο μέρη σχεδὸν τοῦ τείχους                     ὑπὸ τῶν πολεμίων περιειλημμένα. μετὰ δὲ                     ταῦτα τοὺς ἱππεῖς ἐξαπέστειλαν, ὄντας παραπλησίους τὸν ἀριθμὸν τοῖς                     ἐναντίοισ· ὧν πρὸ τῆς πόλεως συστησαμένων ἱππομαχίαν ἐπί τινα                     χρόνον ἐγένετο καρτερὰ μάχη. ἡ μὲν γὰρ φάλαγξ περὶ πέντε σταδίους                     ἀπεῖχε τοῦ τείχουσ, οἱ δ΄ ἱππεῖς συμπλακέντες ἀλλήλοις πρὸς αὐτοῖς                     τοῖς τείχεσι διηγωνίζοντο. οἱ μὲν οὖν                     Βοιωτοὶ καθ΄ αὑτοὺς προνενικηκότες ἐπὶ Δηλίῳ τοὺς ̓αθηναίουσ,                     δεινὸν ἡγοῦντο τῶν ἡττημένων φανῆναι καταδεέστεροι· οἱ δ΄ ̓αθηναῖοι                     θεατὰς ἔχοντες τῆς ἀρετῆς τοὺς ἐπὶ τῶν τειχῶν ἐφεστῶτας καὶ κατὰ                     ἄνδρα γνωριζόμενοι, πᾶν ὑπέμενον ὑπὲρ τῆς νίκησ. τέλος δὲ βιασάμενοι τοὺς ἀντιτεταγμένουσ, συχνοὺς                     μὲν αὐτῶν ἀνεῖλον, τοὺς δ΄ ἄλλους κατεδίωξαν μέχρι τῆς τῶν πεζῶν                     φάλαγγοσ. μετὰ δὲ ταῦτα οὗτοι μὲν ἐπιπορευομένων τῶν πεζῶν                     ἀνεχώρησαν εἰς τὴν πόλιν, ̓͂αγις δὲ τότε μὲν οὐ κρίνας πολιορκεῖν ἐν                     ̓ακαδημίᾳ κατεστρατοπέδευσε, τῇ δ΄ ὑστεραίᾳ τῶν ̓αθηναίων στησάντων                     τρόπαιον ἐξέταξε τὴν δύναμιν καὶ προεκαλεῖτο τοὺς ἐν τῇ πόλει περὶ                     τοῦ τροπαίου διαγωνίσασθαι. τῶν δ΄                     ̓αθηναίων ἐξαγαγόντων τοὺς στρατιώτας καὶ παρὰ τὸ τεῖχος                     παραταττομένων, τὸ μὲν πρῶτον οἱ Λακεδαιμόνιοι πρὸς μάχην ὥρμησαν,                     ἀπὸ δὲ τῶν τειχῶν πολλοῦ πλήθους βελῶν ἐπ΄ αὐτοὺς ῥιφέντος                     ἀπήγαγον τὴν δύναμιν ἀπὸ τῆς πόλεωσ· μετὰ δὲ ταῦτα τὸ λοιπὸν τῆς                     ̓αττικῆς δῃώσαντες εἰς Πελοπόννησον ἀπηλλάγησαν. ̓αλκιβιάδης δὲ ἐκ Σάμου                     μετὰ πασῶν τῶν νεῶν πλεύσας εἰς Κύμην ψευδεῖς αἰτίας ἐπέρριψε τοῖς                     Κυμαίοισ, βουλόμενος αὐτῶν μετὰ προφάσεως διαρπάσαι τὴν χώραν. καὶ                     τὸ μὲν πρῶτον πολλῶν αἰχμαλώτων σωμάτων κυριεύσας ἀπῆγεν ἐπὶ τὰς                     ναῦσ· ἐκβοηθησάντων δὲ τῶν ἐκ τῆς                     πόλεως πανδημεὶ καὶ προσπεσόντων ἀπροσδοκήτωσ, χρόνον μέν τινα                     διεκαρτέρουν οἱ περὶ τὸν ̓αλκιβιάδην, μετὰ δὲ ταῦτα τοῖς Κυμαίοις                     προσγενομένων πολλῶν τῶν ἐκ τῆς πόλεως καὶ τῆς χώρας ἠναγκάσθησαν                     καταλιπόντες τοὺς αἰχμαλώτους καταφυγεῖν ἐπὶ τὰς ναῦσ. ὁ δ΄ ̓αλκιβιάδης ἐπὶ τοῖς ἐλαττώμασι περιαλγὴς                     γενόμενος ἐκ Μιτυλήνης μετεπέμψατο τοὺς ὁπλίτασ, καὶ πρὸ τῆς πόλεως                     ἐκτάξας τὴν δύναμιν προεκαλεῖτο τοὺς Κυμαίους εἰς μάχην· οὐδενὸς δ΄                     ἐξιόντος δῃώσας τὴν χώραν ἀπέπλευσεν ἐπὶ Μιτυλήνην. Κυμαίων δὲ πεμψάντων εἰς ̓αθήνας πρεσβείαν καὶ                     κατηγορούντων ̓αλκιβιάδου, διότι σύμμαχον πόλιν οὐδὲν ἀδικήσασαν                     ἐπόρθησεν· ἐγίνοντο δὲ καὶ ἄλλαι πολλαὶ διαβολαὶ κατ΄ αὐτοῦ· τῶν                     γὰρ ἐν Σάμῳ τινὲς στρατιωτῶν ἀλλοτρίως τὰ πρὸς αὐτὸν ἔχοντες                     ἔπλευσαν εἰς ̓αθήνασ, καὶ κατηγόρησαν ἐν ἐκκλησίᾳ κατ΄ ̓αλκιβιάδου,                     ὅτι τὰ Λακεδαιμονίων φρονεῖ καὶ πρὸς Φαρνάβαζον ἔχει φιλίαν, δι΄                     ἧς ἐλπίζει καταλυθέντος τοῦ πολέμου καταδυναστεύσειν τῶν πολιτῶν.                         ταχὺ δὲ                     τοῦ πλήθους πιστεύοντος ταῖς διαβολαῖσ, ἡ μὲν περὶ ̓αλκιβιάδην                     ἐθραύετο δόξα διὰ τὸ περὶ τὴν ναυμαχίαν ἐλάττωμα καὶ τὰ περὶ τὴν                     Κύμην ἡμαρτημένα, ὁ δὲ τῶν ̓αθηναίων δῆμος ὑφορώμενος τὴν τἀνδρὸς                     τόλμαν δέκα στρατηγοὺς εἵλατο, Κόνωνα, Λυσίαν, Διομέδοντα,                     Περικλέα, πρὸς δὲ τούτοις ̓ερασινίδην, ̓αριστοκράτην, ̓αρχέστρατον,                     Πρωτόμαχον, Θρασύβουλον, ̓αριστογένην· ἐκ δὲ τούτων προκρίνας Κόνωνα                     ταχέως ἐξέπεμψε παρ΄ ̓αλκιβιάδου τὸ ναυτικὸν παραληψόμενον. ̓αλκιβιάδης δὲ τῆς ἀρχῆς ἐκχωρήσας τῷ                     Κόνωνι καὶ τὰς δυνάμεις παραδούσ, τὴν μὲν εἰς ̓αθήνας ἐπάνοδον                     ἀπέγνω, μετὰ δὲ τριήρους μιᾶς εἰς Πακτύην τῆς Θρᾴκης ἀπεχώρησε·                     χωρὶς γὰρ τῆς τοῦ πλήθους ὀργῆς καὶ τὰς ἐπενηνεγμένας αὐτῷ δίκας                     εὐλαβεῖτο. πολλοὶ γὰρ θεωροῦντες αὐτὸν                     κακῶς φερόμενον ἐπενηνόχεισαν ἐγκλήματα πολλά· μέγιστον δ΄ ἦν τὸ                     περὶ τῶν ἵππων, τετιμημένον ταλάντων ὀκτώ. Διομήδους γάρ τινος τῶν                     φίλων συμπέμψαντος αὐτῷ τέθριππον εἰς ̓ολυμπίαν, ὁ ̓αλκιβιάδης κατὰ                     τὴν ἀπογραφὴν τὴν εἰωθυῖαν γίνεσθαι τοὺς ἵππους ἰδίους ἀπεγράψατο,                     καὶ νικήσας τὸ τέθριππον τήν τ΄ ἐκ τῆς νίκης δόξαν αὐτὸς ἀπηνέγκατο                     καὶ τοὺς ἵππους οὐκ ἀπέδωκε τῷ πιστεύσαντι. ταῦτα δὴ πάντα διανοούμενος ἐφοβεῖτο, μήποτε καιρὸν                     λαβόντες ̓αθηναῖοι τιμωρίαν ἐπιθῶσι περὶ πάντων ὧν εἰς αὐτοὺς                     ἐξήμαρτεν· αὐτὸς οὖν αὑτοῦ κατέγνω φυγήν. προσετέθη δὲ καὶ συνωρὶς κατὰ τὴν αὐτὴν ̓ολυμπιάδα,                     καὶ παρὰ Λακεδαιμονίοις Πλειστῶναξ ὁ βασιλεὺς ἐτελεύτησεν ἄρξας                     ἔτη πεντήκοντα, διαδεξάμενος δὲ τὴν ἀρχὴν Παυσανίας ἦρξεν ἔτη                     τετταρακαίδεκα. οἱ δὲ τὴν ̔ρόδον νῆσον κατοικοῦντες καὶ ̓ιηλυσὸν καὶ                     Λίνδον καὶ Κάμειρον μετῳκίσθησαν εἰς μίαν πόλιν τὴν νῦν καλουμένην                     ̔ρόδον. ̔ερμοκράτης δ΄ ὁ Συρακόσιος                     ἀναλαβὼν τοὺς μετ΄ αὐτοῦ στρατεύοντας ὥρμησεν ἐκ Σελινοῦντοσ, καὶ                     παραγενόμενος πρὸς τὴν ̔ιμέραν κατεστρατοπέδευσεν ἐν τοῖς προαστείοις                     τῆς ἀνατετραμμένης πόλεωσ. διαπυθόμενος δ΄ ἐν ᾧ τόπῳ παρετάχθησαν                     οἱ Συρακόσιοι, τὰ τῶν τετελευτηκότων ὀστᾶ συνήθροιζε, παρασκευάσας δ΄                     ἁμάξας πολυτελῶς κεκοσμημένασ, ἐπὶ τούτων παρεκόμισεν αὐτὰ ἐπὶ τὴν                     Συράκουσαν. αὐτὸς μὲν οὖν ἐπὶ τῶν                     ὅρων κατέμεινε διὰ τὸ κωλύεσθαι τοὺς φυγάδας ὑπὸ τῶν νόμων                     συνιέναι, τῶν δὲ μετ΄ αὐτοῦ τινας ἀπέστειλεν, οἳ τὰς ἁμάξας                     παρεκόμισαν εἰς τὰς Συρακούσασ. ὁ δ΄                     ̔ερμοκράτης ταῦτα ἔπραττεν, ὅπως ὁ μὲν Διοκλῆς ἀντιπράττων αὐτῷ                     περὶ τῆς καθόδου, δοκῶν δ΄ αἴτιος εἶναι τοῦ περιεωρᾶσθαι τοὺς                     τετελευτηκότας ἀτάφουσ, προσκόψαι τοῖς πλήθεσιν, αὐτὸς δὲ φιλανθρώπως                     τούτοις προσενεχθεὶς ἐπαγάγοι τὸ πλῆθος εἰς τὴν προτέραν εὔνοιαν.                         τῶν οὖν ὀστῶν παρακομισθέντων                     ἐνέπεσεν εἰς τὰ πλήθη στάσισ, τοῦ μὲν Διοκλέους κωλύοντος θάπτειν,                     τῶν δὲ πολλῶν συγκατατιθεμένων. τέλος δ΄ οἱ Συρακόσιοι ἔθαψάν τε τὰ                     λείψανα τῶν τετελευτηκότων καὶ πανδημεὶ τὴν ἐκφορὰν ἐτίμησαν. καὶ ὁ                     μὲν Διοκλῆς ἐφυγαδεύθη, τὸν δ΄ ̔ερμοκράτην οὐδ΄ ὣς προσεδέξαντο·                     ὑπώπτευον γὰρ τὴν τἀνδρὸς τόλμαν, μήποτε τυχὼν ἡγεμονίας ἀναδείξῃ                     ἑαυτὸν τύραννον. ὁ μὲν οὖν ̔ερμοκράτης                     τότε τὸν καιρὸν οὐχ ὁρῶν εὔθετον εἰς τὸ βιάσασθαι, πάλιν                     ἀνεχώρησεν εἰς Σελινοῦντα. μετὰ δέ τινα χρόνον τῶν φίλων αὐτὸν                     μεταπεμπομένων ὥρμησε μετὰ τρισχιλίων στρατιωτῶν, καὶ πορευθεὶς διὰ                     τῆς Γελῴας ἧκε νυκτὸς ἐπὶ τὸν συντεταγμένον τόπον. οὐ δυνηθέντων δὲ ἁπάντων ἀκολουθῆσαι τῶν                     στρατιωτῶν, ὁ μὲν ̔ερμοκράτης μετ΄ ὀλίγων προσελθὼν τῷ κατὰ τὴν                     ̓αχραδινὴν πυλῶνι, καὶ τῶν φίλων τινὰς εὑρὼν προκατειλημμένους τοὺς                     τόπουσ, ἀνελάμβανε τοὺς ἀφυστεροῦντασ· οἱ δὲ Συρακόσιοι τὸ γεγενημένον ἀκούσαντες σὺν τοῖς ὅπλοις ἦλθον                     εἰς τὴν ἀγοράν, καθ΄ ἣν μετὰ πολλοῦ πλήθους ἐπιφανέντες τόν τε                     ̔ερμοκράτην καὶ τῶν συμπραττόντων αὐτῷ τοὺς πλείστους ἀπέκτειναν.                     τοὺς δὲ ἀπὸ τῆς μάχης διασωθέντας μεθιστάντες εἰς κρίσιν φυγῇ                     κατεδίκαζον· διόπερ τινὲς αὐτῶν πολλοῖς                     περιπεσόντες τραύμασιν ὡς τετελευτηκότες ὑπὸ τῶν συγγενῶν παρεδόθησαν,                     ὅπως μὴ τῇ τοῦ πλήθους ὀργῇ παραδοθῶσιν, ὧν ἦν καὶ Διονύσιος                     ὁ μετὰ ταῦτα τῶν Συρακοσίων τυραννήσασ. τῶν δὲ                     κατὰ τὸν ἐνιαυτὸν τοῦτον πράξεων τέλος ἐχουσῶν ̓αθήνησι μὲν                     ̓αντιγένης τὴν ἀρχὴν παρέλαβε, ̔ρωμαῖοι δ΄ ὑπάτους κατέστησαν Γάιον                     Μάνιον Αἰμίλιον καὶ Γάιον Οὐαλέριον. περὶ δὲ τούτους τοὺς                     χρόνους Κόνων ὁ τῶν ̓αθηναίων στρατηγόσ, ἐπειδὴ παρέλαβε τὰς                     δυνάμεις ἐν Σάμῳ, τάς τε παρούσας τῶν νεῶν ἐξηρτύετο καὶ τὰς                     παρὰτῶν συμμάχων ἤθροιζε, σπεύδων ἐφάμιλλον κατασκευάσαι τὸν στόλον                     ταῖς τῶν πολεμίων ναυσίν. οἱ δὲ                     Σπαρτιᾶται, τῷ Λυσάνδρῳ διεληλυθότος ἤδη τοῦ τῆς ναυαρχίας χρόνου,                     Καλλικρατίδην ἐπὶ τὴν διαδοχὴν ἀπέστειλαν. οὗτος δὲ νέος μὲν ἦν                     παντελῶσ, ἄκακος δὲ καὶ τὴν ψυχὴν ἁπλοῦσ, οὔπω τῶν ξενικῶν ἠθῶν                     πεπειραμένοσ, δικαιότατος δὲ Σπαρτιατῶν· ὁμολογουμένως δὲ καὶ κατὰ                     τὴν ἀρχὴν οὐδὲν ἔπραξεν ἄδικον οὔτ΄ εἰς πόλιν οὔτ΄ εἰς                     ἰδιώτην, ἀλλὰ καὶ τοῖς ἐπιχειροῦσιν αὐτὸν διαφθείρειν χρήμασι                     χαλεπῶς ἔφερε καὶ δίκην παρ΄ αὐτῶν ἐλάμβανεν. οὗτος καταπλεύσας εἰς ̓́εφεσον παρέλαβε τὰς ναῦσ,                     μεταπεμψάμενος δὲ καὶ τὰς παρὰ τῶν συμμάχων ναῦς τὰς πάσας σὺν ταῖς                     παρὰ Λυσάνδρου παρέλαβεν ἑκατὸν τεσσαράκοντα. ἐν δὲ τῇ Χίων χώρᾳ                     Δελφίνιον κατεχόντων ̓αθηναίων, ἐπὶ τούτους ἔπλευσε μετὰ πασῶν τῶν                     νεῶν, καὶ πολιορκεῖν ἐπεχείρησεν. οἱ δ΄                     ̓αθηναῖοι περὶ πεντακοσίους ὄντες κατεπλάγησαν τὸ μέγεθος τῆς                     δυνάμεωσ, καὶ διεξελθόντες ἐξέλιπον τὸ χωρίον ὑπόσπονδοι.                     Καλλικρατίδας δὲ τὸ μὲν φρούριον παραλαβὼν κατέσκαψεν, ἐπὶ δὲ                     Τηίους πλεύσασ, καὶ νυκτὸς παρεισπεσὼν ἐντὸς τῶν τειχῶν, διήρπασε                     τὴν πόλιν. μετὰ δὲ ταῦτα πλεύσας εἰς                     Λέσβον, τῇ Μηθύμνῃ προσέβαλε μετὰ τῆς δυνάμεως παρ΄ ̓αθηναίων                     ἐχούσῃ φρουράν. ποιησάμενος δὲ συνεχεῖς προσβολὰς ἐν ἀρχῇ μὲν                     οὐδὲν ἤνυε, μετ΄ ὀλίγον δέ τινων ἐνδόντων αὐτῷ τὴν πόλιν                     παρεισέπεσεν ἐντὸς τῶν τειχῶν, καὶ τὰς μὲν κτήσεις διήρπασε, τῶν δ΄                     ἀνδρῶν φεισάμενος ἀπέδωκε τοῖς Μηθυμναίοις τὴν πόλιν. τούτων δὲ πραχθέντων ἐπὶ τὴν Μιτυλήνην ὥρμησε,                     καὶ τοὺς μὲν ὁπλίτας Θώρακι τῷ Λακεδαιμονίῳ παραδοὺς ἐκέλευσε                     πεζῇ κατὰ σπουδὴν ἐπείγεσθαι, ταῖς δὲ ναυσὶν αὐτὸς παρέπλευσεν.                         Κόνων δ΄ ὁ τῶν ̓αθηναίων στρατηγὸς                     εἶχε μὲν ἑβδομήκοντα ναῦσ, οὕτως ἐξηρτυμένας τὰ πρὸς ναυμαχίαν ὡς                     οὐδεὶς ἕτερος τῶν πρότερον στρατηγῶν ἦν κατεσκευακώσ. ἔτυχε μὲν                     οὖν ἁπάσαις ἀνηγμένος ἐπὶ τὴν βοήθειαν τῆς Μηθύμνησ· εὑρὼν δὲ αὐτὴν ἡλωκυῖαν τότε μὲν ηὐλίσθη                     πρός τινι νήσῳ τῶν ̔εκατὸν καλουμένων, ἅμα δ΄ ἡμέρᾳ κατανοήσας τὰς                     τῶν πολεμίων ναῦς προσπλεούσασ, τὸ μὲν αὐτοῦ διαναυμαχεῖν ἔκρινεν                     ἐπισφαλὲς εἶναι πρὸς διπλασίας τριήρεισ, διενοεῖτο δὲ ἔξω πλέων                     φυγεῖν καὶ προσεπισπασάμενός τινας τῶν πολεμίων τριήρων ναυμαχῆσαι πρὸς                     τῇ Μιτυλήνῃ· οὕτως γὰρ ὑπελάμβανε νικῶν μὲν ἕξειν ἀναστροφὴν                     εἰς τὸ διώκειν, ἡττώμενος δ΄ εἰς τὸν λιμένα καταφεύξεσθαι. ἐμβιβάσας οὖν τοὺς στρατιώτας ἔπλει σχολαίως                     ταῖς εἰρεσίαις χρώμενοσ, ὅπως αἱ τῶν Πελοποννησίων ἐγγίσωσιν. οἱ                     δὲ Λακεδαιμόνιοι προσιόντες ἀεὶ μᾶλλον ἤλαυνον τὰς ναῦσ, ἐλπίζοντες                     αἱρήσειν τὰς ἐσχάτας τῶν πολεμίων. τοῦ                     δὲ Κόνωνος ὑποχωροῦντος οἱ τὰς ἀρίστας ἔχοντες ναῦς τῶν                     Πελοποννησίων κατὰ σπουδὴν ἐδίωκον, καὶ τοὺς μὲν ἐρέτας διὰ τὴν                     συνέχειαν τῆς εἰρεσίας ἐξέλυσαν, αὐτοὶ δὲ πολὺ τῶν ἄλλων                     ἀπεσπάσθησαν. ἃ δὴ συνιδὼν ὁ Κόνων, ὡς ἤδη τῆς Μιτυλήνης                     ἤγγιζον, ἦρεν ἀπὸ τῆς ἰδίας νεὼς φοινικίδα· τοῦτο γὰρ σύσσημον                     ἦν τοῖς τριηράρχοισ. διόπερ αἱ μὲν                     ναῦσ, τῶν πολεμίων ἐξαπτομένων, ἐξαίφνης πρὸς ἕνα καιρὸν                     ἐπέστρεψαν, καὶ τὸ μὲν πλῆθος ἐπαιάνισεν, οἱ δὲ σαλπικταὶ τὸ                     πολεμικὸν ἐσήμηναν· οἱ δὲ Πελοποννήσιοι καταπλαγέντες ἐπὶ τῷ                     γεγονότι ταχέως ἐπεχείρουν ἀντιπαρατάττειν τὰς ναῦσ, τοῦ καιροῦ δ΄                     ἀναστροφὴν οὐ διδόντος οὗτοι μὲν ἐν πολλῷ θορύβῳ καθειστήκεισαν                     διὰ τὸ τὰς ἀφυστερούσας ναῦς τὴν εἰθισμένην λελοιπέναι τάξιν,                         ὁ δὲ                     Κόνων δεξιῶς τῷ καιρῷ χρησάμενος εὐθὺς ἐνέκειτο, καὶ τὴν                     παράταξιν αὐτῶν διεκώλυεν, ἃς μὲν τιτρώσκων, ὧν δὲ τοὺς ταρσοὺς                     παρασύρων. τῶν μὲν οὖν κατὰ τὸν Κόνωνα ταχθεισῶν οὐδεμία πρὸς                     φυγὴν ἐπέστρεψεν, ἀλλὰ πρύμναν ἀνακρουόμεναι διεκαρτέρουν,                     προσδεχόμεναι τὰς ἀφυστερούσασ· οἱ δὲ                     τὴν εὐώνυμον ἔχοντες τάξιν ̓αθηναῖοι τρεψάμενοι τοὺς καθ΄ αὑτοὺς                     ἐπέκειντο φιλοτιμότερον ἐπὶ πολὺν χρόνον διώκοντεσ. ἤδη δὲ πασῶν                     τῶν νεῶν τοῖς Πελοποννησίοις ἠθροισμένων, ὁ μὲν Κόνων εὐλαβηθεὶς                     τὸ πλῆθος τῶν πολεμίων τοῦ μὲν διώκειν ἀπέστη, μετὰ τεσσαράκοντα δὲ                     νεῶν ἀπέπλευσεν εἰς Μιτυλήνην. τοὺς δὲ                     διώξαντας ̓αθηναίους αἱ τῶν Πελοποννησίων ναῦς ἅπασαι περιχυθεῖσαι                     κατεπλήξαντο, καὶ τῆς ἐπὶ τὴν πόλιν ἐπανόδου διακλείσασαι φυγεῖν                     πρὸς τὴν γῆν ἐβιάσαντο. ἐπικειμένων δὲ τῶν Πελοποννησίων πάσαις                     ταῖς ναυσίν, ̓αθηναῖοι θεωροῦντες μηδεμίαν σωτηρίαν ἄλλην                     ὑποκειμένην, κατέφυγον πρὸς τὴν γῆν, καὶ καταλιπόντες τὰ σκάφη                     διεσώθησαν εἰς Μιτυλήνην. Καλλικρατίδας                     δὲ τριάκοντα νεῶν κυριεύσας τὸ μὲν ναυτικὸν ἐθεώρει τῶν πολεμίων                     καταλελυμένον, πεζῇ δὲ τοὺς ἀγῶνας ἤλπιζεν ὑπολείπεσθαι. διόπερ                     οὗτος μὲν ἐπὶ τὴν πόλιν διέπλει, Κόνων δ΄ ἅμα τῷ καταπλεῦσαι                     προσδεχόμενος τὴν πολιορκίαν, τὰ περὶ τὸν εἴσπλουν τοῦ λιμένος                     κατεσκεύαζεν· εἰς μὲν γὰρ τὰ βράχη τοῦ λιμένος πλοῖα μικρὰ πληρώσας                     λίθων κατεπόντισε, πρὸς δὲ τοῖς βάθεσιν ὁλκάδας καθώρμιζεν οὔσας                     λιθοφόρουσ. οἱ μὲν οὖν ̓αθηναῖοι καὶ                     τῶν Μιτυληναίων ὄχλος πολὺς ἐκ τῶν ἀγρῶν διὰ τὸν πόλεμον                     συνεληλυθὼς ταχέως κατεσκεύασε τὰ πρὸς τὴν πολιορκίαν. ὁ δὲ                     Καλλικρατίδας ἐκβιβάσας τοὺς στρατιώτας εἰς τὸν πλησίον τῆς πόλεως                     αἰγιαλὸν ἐποιήσατο παρεμβολήν, καὶ τρόπαιον ἀπὸ τῆς ναυμαχίας                     ἔστησεν. τῇ δ΄ ὑστεραίᾳ τὰς κρατίστας τῶν νεῶν ἐπιλέξασ, καὶ                     παρακελευσάμενος μὴ ἀπολείπεσθαι τῆς ἰδίας νεώσ,ἀνήχθη, σπεύδων εἰς                     τὸν λιμένα πλεῦσαι καὶ λῦσαι τὸ διάφραγμα τῶν πολεμίων. ὁ δὲ Κόνων τοὺς μὲν εἰς τὰς τριήρεις                     ἐνεβίβασε καὶ κατὰ τὸν διέκπλουν ἀντιπρῴρους κατέστησε, τοὺς δ΄ ἐπὶ                     τὰ μεγάλα πλοῖα διέταξε, τινὰς δ΄ ἐπὶ τὰς χηλὰς τοῦ λιμένος                     παρέπεμψεν, ὅπως πανταχόθεν ᾖ πεφραγμένος καὶ κατὰ γῆν καὶ κατὰ                     θάλατταν. αὐτὸς μὲν οὖν ὁ Κόνων τὰς                     τριήρεις ἔχων ἐναυμάχει, πληρώσας τὸν μεταξὺ τόπον τῶν διαφραγμάτων·                     οἱ δ΄ ἐπὶ τῶν μεγάλων πλοίων ἐφεστῶτες ἐπέρριψαν ταῖς τῶν πολεμίων                     ναυσὶ τοὺς ἀπὸ τῶν κεραιῶν λίθουσ· οἱ δ΄ ἐπὶ ταῖς χηλαῖς τοῦ                     λιμένος τεταγμένοι διεκώλυον τοὺς ἀποτολμῶντας εἰς τὴν γῆν                     ἀποβαίνειν. οἱ δὲ Πελοποννήσιοι τῆς τῶν ̓αθηναίων φιλοτιμίας ἐλείποντο οὐδέν.                     ταῖς γὰρ ναυσὶν ἀθρόαις ἐπιπλεύσαντεσ, καὶ τοὺς ἀρίστους ἄνδρας                     ἐπὶ τὰ καταστρώματα τάξαντεσ, τὴν ναυμαχίαν ἅμα καὶ πεζὴν ἐποιοῦντο                     μάχην· βιαζόμενοι γὰρ εἰς τὰς τῶν ἀντιτεταγμένων ναῦς ταῖς πρῴραις                     ἐπέβαινον τετολμηκότωσ, ὡς οὐχ ὑποστησομένων τὸ δεινὸν τῶν                     προηττημένων. οἱ δ΄ ̓αθηναῖοι καὶ                     Μιτυληναῖοι μίαν ὁρῶντες ἀπολειπομένην σωτηρίαν τὴν ἐκ τῆς νίκησ,                     εὐγενῶς ἀποθνήσκειν ἔσπευδον ὑπὲρ τοῦ μὴ λιπεῖν τὴν τάξιν.                     κατεχούσης δὲ φιλοτιμίας ἀνυπερβλήτου τὰ στρατόπεδα πολὺς ἐγένετο                     φόνοσ, ἁπάντων ἀφειδῶς τὰ σώματα τοῖς κινδύνοις παραρριπτόντων.                         οἱ μὲν γὰρ ἐπὶ τῶν καταστρωμάτων                     ὑπὸ τοῦ πλήθους τῶν εἰς αὐτοὺς φερομένων βελῶν κατετιτρώσκοντο, καὶ                     τινὲς μὲν ἐπικαίρως πληγέντες ἔπιπτον εἰς τὴν θάλατταν, τινὲς δ΄ οὐκ                     αἰσθανόμενοι θερμῶν ἔτι τῶν πληγῶν οὐσῶν διηγωνίζοντο· πλεῖστοι δ΄                     ὑπὸ τῶν λιθοφόρων κεραιῶν ἔπιπτον, ὡς ἂν ἐξ ὑπερδεξίων τόπων                     βαλλόντων λίθους ὑπερμεγέθεις τῶν ̓αθηναίων. οὐ μὴν ἀλλὰ τῆς μάχης ἐπὶ πολὺν χρόνον γενομένησ,                     καὶ πολλῶν παρ΄ ἀμφοτέροις ἀπολλυμένων, ὁ Καλλικρατίδας ἀνεκαλέσατο                     τῇ σάλπιγγι τοὺς στρατιώτασ, βουλόμενος αὐτοὺς διαναπαῦσαι. μετὰ δέ τινα καιρὸν πάλιν πληρώσας τὰς ναῦσ,                     καὶ πολὺν διαγωνισάμενος χρόνον, μόγις τῷ τε πλήθει τῶν νεῶν καὶ τῇ                     ῥώμῃ τῶν ἐπιβατῶν ἐξέωσε τοὺς ̓αθηναίουσ. ὧν συμφυγόντων εἰς τὸν                     ἐν τῇ πόλει λιμένα, διέπλευσε τὰ διαφράγματα, καὶ καθωρμίσθη πλησίον                     τῆς πόλεως τῶν Μιτυληναίων. ὁ γὰρ                     εἴσπλους ὑπὲρ οὗ διηγωνίζοντο λιμένα μὲν εἶχε καλόν, ἐκτὸς δὲ                     τῆς πόλεώς ἐστιν. ἡ μὲν γὰρ ἀρχαία πόλις μικρὰ νῆσός ἐστιν, ἡ δ΄                     ὕστερον προσοικισθεῖσα τῆς ἀντιπέραν ἐστὶ Λέσβου· ἀνὰ μέσον δ΄                     αὐτῶν ἐστιν εὔριπος στενὸς καὶ ποιῶν τὴν πόλιν ὀχυράν. ὁ δὲ Καλλικρατίδας ἐκβιβάσας τὴν δύναμιν                     περιεστρατοπέδευσε τὴν πόλιν, καὶ πανταχόθεν προσβολὰς ἐποιεῖτο. καὶ                     τὰ μὲν κατὰ τὴν Μιτυλήνην ἐν τούτοις ἦν. κατὰ δὲ Σικελίαν                     Συρακόσιοι πέμψαντες εἰς Καρχηδόνα πρέσβεις περί τε τοῦ πολέμου                     κατεμέμφοντο καὶ τὸ λοιπὸν ἠξίουν παύσασθαι τῆς διαφορᾶσ. οἷς οἱ                     Καρχηδόνιοι τὰς ἀποκρίσεις ἀμφιβόλους δόντεσ, ἐν μὲν τῇ Λιβύῃ                     μεγάλας παρεσκευάζοντο δυνάμεισ, ἐπιθυμοῦντες ἁπάσας τὰς ἐν τῇ νήσῳ                     πόλεις καταδουλώσασθαι· πρὶν ἢ δὲ τὰ στρατόπεδα διαβιβάζειν,                     καταλέξαντες τῶν πολιτῶν τινας καὶ τῶν ἄλλων Λιβύων τοὺς βουλομένους                     ἔκτισαν ἐν τῇ Σικελίᾳ πρὸς αὐτοῖς τοῖς θερμοῖς ὕδασι πόλιν,                     ὀνομάσαντες Θέρμα. τῶν δὲ κατὰ τοῦτον τὸν                     ἐνιαυτὸν πράξεων τέλος ἐχουσῶν ̓αθήνησι μὲν παρέλαβε τὴν ἀρχὴν                     Καλλίασ, ἐν δὲ τῇ ̔ρώμῃ κατεστάθησαν ὕπατοι Λεύκιος Φούριος καὶ                     Γναῖος Πομπήιοσ. περὶ δὲ τούτους τοὺς χρόνους Καρχηδόνιοι τοῖς περὶ                     Σικελίαν εὐτυχήμασι μετεωριζόμενοι, καὶ σπεύδοντες ἁπάσης τῆς νήσου                     κυριεῦσαι, μεγάλας δυνάμεις ἐψηφίσαντο παρασκευάζεσθαι· ἑλόμενοι δὲ                     στρατηγὸν ̓αννίβαν τὸν κατασκάψαντα τήν τε τῶν Σελινουντίων καὶ τὴν                     τῶν ̔ιμεραίων πόλιν, ἅπασαν αὐτῷ τὴν κατὰ τὸν πόλεμον ἐξουσίαν                     ἐπέτρεψαν. παραιτουμένου δὲ διὰ τὸ                     γῆρασ, προσκατέστησαν καὶ ἄλλον στρατηγὸν ̓ιμίλκωνα τὸν ̓́αννωνοσ, ἐκ                     τῆς αὐτῆς ὄντα συγγενείασ. οὗτοι δὲ κοινῇ συνεδρεύσαντες ἔπεμψάν                     τινας τῶν ἐν ἀξιώματι παρὰ τοῖς Καρχηδονίοις ὄντων μετὰ πολλῶν                     χρημάτων, τοὺς μὲν εἰς ̓ιβηρίαν, τοὺς δ΄ εἰς τὰς Βαλιαρίδας νήσουσ,                     παρακελευσάμενοι ξενολογεῖν ὡς πλείστουσ. αὐτοὶ δ΄ ἐπῄεσαν τὴν Λιβύην καταγράφοντες στρατιώτας Λίβυας καὶ                     Φοίνικας καὶ τῶν πολιτικῶν τοὺς κρατίστουσ. μετεπέμποντο δὲ καὶ παρὰ                     τῶν συμμαχούντων αὐτοῖς ἐθνῶν καὶ βασιλέων στρατιώτας Μαυρουσίους                     καὶ Νομάδας καί τινας τῶν οἰκούντων τὰ πρὸς τὴν Κυρήνην κεκλιμένα                     μέρη. ἐκ δὲ τῆς ̓ιταλίας μισθωσάμενοι                     Καμπανοὺς διεβίβασαν εἰς Λιβύην· ᾔδεισαν γὰρ τὴν μὲν χρείαν αὐτῶν                     μεγάλα συμβαλλομένην, τοὺς δ΄ ἐν Σικελίᾳ καταλελειμμένους Καμπανοὺς                     διὰ τὸ προσκεκοφέναι τοῖς Καρχηδονίοις μετὰ τῶν Σικελιωτῶν                     ταχθησομένουσ. τέλος δὲ τῶν δυνάμεων                     ἀθροισθεισῶν εἰς Καρχηδόνα συνήχθησαν αὐτοῖς οἱ πάντες σὺν ἱππεῦσιν                     οὐ πολλῷ πλείουσ, ὡς μὲν Τίμαιοσ, τῶν δώδεκα μυριάδων, ὡς δ΄                     ̓́εφοροσ, τριάκοντα μυριάδεσ. Καρχηδόνιοι μὲν οὖν τὰ πρὸς τὴν                     διάβασιν ἑτοιμάζοντες τάς τε τριήρεις πάσας κατήρτιζον καὶ φορτηγὰ                     πλοῖς συνήγαγον πλείω τῶν χιλίων· προαποστειλάντων δ΄ αὐτῶν εἰς Σικελίαν τεσσαράκοντα τριήρεισ, οἱ                     Συρακόσιοι κατὰ τάχος ταῖς παραπλησίαις ναυσὶν ἐπεφάνησαν ἐν τοῖς                     περὶ τὸν ̓́ερυκα τόποισ. γενομένης δὲ ναυμαχίας ἐπὶ πολὺν χρόνον                     πεντεκαίδεκα μὲν τῶν Φοινισσῶν νεῶν διεφθάρησαν, αἱ δ΄ ἄλλαι νυκτὸς                     ἐπιγενομένης ἔφυγον εἰς τὸ πέλαγοσ. ἀπαγγελθείσης δὲ τῆς ἥττης τοῖς Καρχηδονίοισ, ̓αννίβας ὁ                     στρατηγὸς ἐξέπλευσε μετὰ νεῶν πεντήκοντα· ἔσπευδε γὰρ τοὺς μὲν                     Συρακοσίους κωλῦσαι χρήσασθαι τῷ προτερήματι, ταῖς δὲ ἰδίαις                     δυνάμεσιν ἀσφαλῆ παρασκευάσαι τὸν κατάπλουν. διαβοηθείσης δὲ τῆς                     ̓αννίβα βοηθείας κατὰ τὴν νῆσον, ἅπαντες προσεδόκων καὶ τὰς δυνάμεις                     εὐθέως διαβιβασθήσεσθαι. αἱ δὲ πόλεις τὸ μέγεθος τῆς παρασκευῆς                     ἀκούουσαι, καὶ συλλογιζόμεναι τὸν ἀγῶνα περὶ τῶν ὅλων ἐσόμενον, οὐ                     μετρίως ἠγωνίων. οἱ μὲν οὖν Συρακόσιοι                     πρός τε τοὺς κατ΄ ̓ιταλίαν ̔́ελληνας καὶ πρὸς Λακεδαιμονίους περὶ                     συμμαχίας διεπέμποντο· ἀπέστελλον δὲ καὶ πρὸς τὰς ἐν Σικελίᾳ πόλεις                     τοὺς παρορμήσοντας τὰ πλήθη πρὸς τὸν ὑπὲρ τῆς κοινῆς ἐλευθερίας                     κίνδυνον. ̓ακραγαντῖνοι δέ, ὁμοροῦντες                     τῇ τῶν Καρχηδονίων ἐπικρατείᾳ, διελάμβανον, ὅπερ ἦν, ἐπ΄ αὐτοὺς                     πρώτους ἥξειν τὸ τοῦ πολέμου βάροσ. ἔδοξεν οὖν αὐτοῖς τόν τε                     σῖτον καὶ τοὺς ἄλλους καρπούσ, ἔτι δὲ τὰς κτήσεις ἁπάσασ, ἀπὸ                     τῆς χώρας κατακομίζειν ἐντὸς τῶν τειχῶν. κατ΄ ἐκείνους δὲ τοὺς καιροὺς τήν τε πόλιν καὶ τὴν χώραν τῶν                     ̓ακραγαντίνων συνέβαινεν εὐδαιμονίας ὑπάρχειν πλήρη· περὶ ἧς οὐκ                     ἀνάρμοστόν μοι φαίνεται διελθεῖν. καὶ γὰρ ἀμπελῶνες   τοῖς μεγέθεσι                     καὶ τῷ κάλλει διαφέροντεσ, καὶ τὸ πλεῖστον τῆς χώρας ἐλαίαις                     κατάφυτον, ἐξ ἧς παμπληθῆ κομιζόμενοι καρπὸν ἐπώλουν εἰς Καρχηδόνα·                         οὔπω γὰρ κατ΄ ἐκείνους τοὺς χρόνους                     τῆς Λιβύης πεφυτευμένης οἱ τὴν ̓ακραγαντίνην νεμόμενοι τὸν ἐκ τῆς                     Λιβύης ἀντιφορτιζόμενοι πλοῦτον οὐσίας ἀπίστους τοῖς μεγέθεσιν                     ἐκέκτηντο. πολλὰ δὲ τοῦ πλούτου παρ΄ αὐτοῖς διαμένει σημεῖα, περὶ                     ὧν οὐκ ἀνοίκειόν ἐστι βραχέα διελθεῖν. ἥ τε γὰρ τῶν ἱερῶν κατασκευὴ καὶ                     μάλιστα ὁ τοῦ Διὸς νεὼς ἐμφαίνει τὴν μεγαλοπρέπειαν τῶν τότε                     ἀνθρώπων· τῶν μὲν οὖν ἄλλων ἱερῶν τὰ μὲν κατεκαύθη, τὰ δὲ                     τελείως κατεσκάφη διὰ τὸ πολλάκις ἡλωκέναι τὴν πόλιν, τὸ δ΄                     ̓ολύμπιον μέλλον λαμβάνειν τὴν ὀροφὴν ὁ πόλεμος ἐκώλυσεν· ἐξ οὗ                     τῆς πόλεως κατασκαφείσης οὐδέποτε ὕστερον ἴσχυσαν ̓ακραγαντῖνοι                     τέλος ἐπιθεῖναι τοῖς οἰκοδομήμασιν. ἔστι δὲ ὁ νεὼς ἔχων τὸ μὲν μῆκος πόδας τριακοσίους τεσσαράκοντα,                     τὸ δὲ πλάτος ἑξήκοντα, τὸ δὲ ὕψος ἑκατὸν εἴκοσι χωρὶς τοῦ                     κρηπιδώματοσ. μέγιστος δ΄ ὢν τῶν ἐν Σικελίᾳ καὶ τοῖς ἐκτὸς οὐκ                     ἀλόγως ἂν συγκρίνοιτο κατὰ τὸ μέγεθος τῆς ὑποστάσεωσ· καὶ γὰρ εἰ                     μὴ τέλος λαβεῖν συνέβη τὴν ἐπιβολήν, ἥ γε προαίρεσις ὑπάρχει                     φανερά. τῶν δ΄ ἄλλων ἢ μετὰ περιτειχῶν                     τοὺς νεὼς οἰκοδομούντων ἢ κύκλῳ κίοσι τοὺς σηκοὺς περιλαμβανόντων,                     οὗτος ἑκατέρας τούτων μετέχει τῶν ὑποστάσεων· συνῳκοδομοῦντο γὰρ                     τοῖς τοίχοις οἱ κίονεσ, ἔξωθεν μὲν στρογγύλοι, τὸ δ΄ ἐντὸς τοῦ νεὼ                     ἔχοντες τετράγωνον· καὶ τοῦ μὲν ἐκτὸς μέρους ἐστὶν αὐτῶν ἡ                     περιφέρεια ποδῶν εἴκοσι, καθ΄ ἣν εἰς τὰ διαξύσματα δύναται                     ἀνθρώπινον ἐναρμόζεσθαι σῶμα, τὸ δ΄ ἐντὸς ποδῶν δώδεκα. τῶν δὲ στοῶν τὸ μέγεθος καὶ τὸ ὕψος                     ἐξαίσιον ἐχουσῶν, ἐν μὲν τῷ πρὸς ἕω μέρει τὴν γιγαντομαχίαν                     ἐποιήσαντο γλυφαῖς καὶ τῷ μεγέθει καὶ τῷ κάλλει διαφερούσαισ, ἐν                     δὲ τῷ πρὸς δυσμὰς τὴν ἅλωσιν τῆς Τροίασ, ἐν ᾗ τῶν ἡρώων                     ἕκαστον ἰδεῖν ἔστιν οἰκείως τῆς περιστάσεως δεδημιουργημένον.                         ἦν δὲ καὶ λίμνη κατ΄ ἐκεῖνον τὸν                     χρόνον ἐκτὸς τῆς πόλεως χειροποίητοσ, ἔχουσα τὴν περίμετρον σταδίων                     ἑπτά, τὸ δὲ βάθος εἴκοσι πηχῶν· εἰς ἣν ἐπαγομένων ὑδάτων                     ἐφιλοτέχνησαν πλῆθος ἰχθύων ἐν αὐτῇ ποιῆσαι παντοίων εἰς τὰς                     δημοσίας ἑστιάσεισ, μεθ΄ ὧν συνδιέτριβον κύκνοι καὶ τῶν ἄλλων                     ὀρνέων πολὺ πλῆθοσ, ὥστε μεγάλην τέρψιν παρασκευάζειν τοῖς θεωμένοισ.                         δηλοῖ δὲ τὴν τρυφὴν αὐτῶν καὶ ἡ                     πολυτέλεια τῶν μνημείων, ἃ τινὰ μὲν τοῖς ἀθληταῖς ἵπποις                     κατεσκεύασαν, τινὰ δὲ τοῖς ὑπὸ τῶν παρθένων καὶ παίδων ἐν οἴκῳ                     τρεφομένοις ὀρνιθαρίοισ, ἃ Τίμαιος ἑωρακέναι φησὶ μέχρι τοῦ καθ΄                     ἑαυτὸν βίου διαμένοντα. καὶ κατὰ τὴν                     προτέραν δὲ ταύτης ̓ολυμπιάδα, δευτέραν ἐπὶ ταῖς ἐνενήκοντα,                     νικήσαντος ̓εξαινέτου ̓ακραγαντίνου, κατήγαγον αὐτὸν εἰς τὴν πόλιν                     ἐφ΄ ἅρματοσ· συνεπόμπευον δ΄ αὐτῷ χωρὶς τῶν ἄλλων συνωρίδες                     τριακόσιαι λευκῶν ἵππων, πᾶσαι παρ΄ αὐτῶν τῶν ̓ακραγαντίνων.                         καθόλου δὲ καὶ τὰς ἀγωγὰς εὐθὺς ἐκ                     παίδων ἐποιοῦντο τρυφεράσ, τήν τ΄ ἐσθῆτα μαλακὴν φοροῦντες καθ΄                     ὑπερβολὴν καὶ χρυσοφοροῦντεσ, ἔτι δὲ στλεγγίσι καὶ ληκύθοις ἀργυραῖς                     τε καὶ χρυσαῖς χρώμενοι. ἦν δὲ τῶν ̓ακραγαντίνων                     σχεδὸν πλουσιώτατος κατ΄ ἐκεῖνον τὸν χρόνον Τελλίασ, ὃς κατὰ τὴν                     οἰκίαν ξενῶνας ἔχων πλείους πρὸς ταῖς πύλαις ἔταττεν οἰκέτασ, οἷς                     παρηγγελμένον ἦν ἅπαντας τοὺς ξένους καλεῖν ἐπὶ ξενίᾳ. πολλοὶ δὲ                     καὶ τῶν ἄλλων ̓ακραγαντίνων ἐποίουν τὸ παραπλήσιον, ἀρχαϊκῶς καὶ                     φιλανθρώπως ὁμιλοῦντεσ· διόπερ καὶ ̓εμπεδοκλῆς λέγει περὶ                         αὐτῶν, ξείνων αἰδοῖοι λιμένεσ, κακότητος ἄπειροι. εμπεδοξλες φρ. 112                         διελσϡ καὶ δή ποτε πεντακοσίων ἱππέων                     παραγενομένων ἐκ Γέλας χειμερίου περιστάσεως οὔσησ, καθάπερ φησὶ                     Τίμαιος ἐν τῇ πεντεκαιδεκάτῃ βίβλῳ, πάντας αὐτὸς ὑπεδέξατο, καὶ                     παραχρῆμα πᾶσιν ἱμάτια καὶ χιτῶνας ἔνδοθεν προενέγκας ἔδωκεν.                         καὶ Πολύκλειτος ἐν ταῖς ἱστορίαις                     ἐξηγεῖται περὶ τοῦ κατὰ τὴν οἰκίαν πιθεῶνος λέγων ὡς διαμείναντος                     αὐτοῦ τε στρατευομένου ἐν ̓ακράγαντι τεθεωρηκότοσ· εἶναι δ΄ ἐν αὐτῷ                     τριακοσίους μὲν πίθους ἐξ αὐτῆς τῆς πέτρας τετμημένουσ, ἕκαστον                     ἑκατὸν ἀμφορεῖς χωροῦντα· κολυμβήθραν δὲ παρ΄ αὐτοῖς ὑπάρχειν                     κεκονιαμένην, χωροῦσαν ἀμφορεῖς χιλίουσ, ἐξ ἧς τὴν ῥύσιν εἰς τοὺς                     πίθους γίνεσθαι. γεγονέναι δέ φασι τὸν                     Τελλίαν τὸ μὲν εἶδος εὐτελῆ παντελῶσ, τὸ δὲ ἦθος θαυμαστόν.                     ἀποσταλέντος οὖν αὐτοῦ πρὸς Κεντοριπίνους κατὰ πρεσβείαν, καὶ                     παρεληλυθότος εἰς τὴν ἐκκλησίαν, τὸ μὲν πλῆθος προέπεσεν εἰς ἄκαιρον                     γέλωτα, θεωροῦν καταδεέστερον τῆς περὶ αὐτοῦ δόξησ· ὁ δ΄ ὑπολαβὼν                     εἶπε μὴ θαυμάζειν· ἐν ἔθει γὰρ εἶναι τοῖς ̓ακραγαντίνοις πρὸς μὲν                     τὰς ἐπιδόξους πόλεις ἀποστέλλειν τοὺς κρατίστους τῷ κάλλει, πρὸς δὲ                     τὰς ταπεινὰς καὶ λίαν εὐτελεῖς ὁμοίουσ. οὐ μόνον                     δὲ περὶ τὸν Τελλίαν συνέβαινεν εἶναι τοῦ πλούτου μεγαλοπρέπειαν,                     ἀλλὰ καὶ περὶ πολλοὺς ἄλλους ̓ακραγαντίνουσ. ̓αντισθένης γοῦν ὁ                     ἐπικαλούμενος ̔ρόδος γάμους ἐπιτελῶν τῆς θυγατρὸς εἱστίασε τοὺς                     πολίτας ἐπὶ τῶν στενωπῶν ὧν ᾤκουν ἕκαστοι, καὶ ζεύγη τῇ νύμφῃ                     συνηκολούθησε πλείω τῶν ὀκτακοσίων· πρὸς δὲ τούτοις οὐ μόνον οἱ κατ΄                     αὐτὴν τὴν πόλιν ἱππεῖσ, ἀλλὰ καὶ τῶν ἀστυγειτόνων πολλοὶ κληθέντες                     ἐπὶ τὸν γάμον συμπροέπεμψαν τὴν νύμφην. περιττότατον δέ φασι γενέσθαι τὸ περὶ τὴν τοῦ φωτὸς κατασκευήν· τούς                     τε γὰρ βωμοὺς τοὺς ἐν πᾶσι τοῖς ἱεροῖς καὶ τοὺς ἐν τοῖς στενωποῖς                     καθ΄ ὅλην τὴν πόλιν ἐπλήρωσε ξύλων, καὶ τοῖς ἐπὶ τῶν ἐργαστηρίων                     ἔδωκε σχίδακας καὶ κληματίδασ, παραγγείλασ, ὅταν ἀπὸ τῆς ἀκροπόλεως                     ἀναφθῇ πῦρ, ἅπαντας ἐπιτελεῖν τὸ παραπλήσιον· ὧν ποιησάντων τὸ προσταχθέν, καθ΄ ὃν καιρὸν ἤγετο                     ἡ νύμφη, προηγουμένων πολλῶν τῶν τὰς δᾷδας φερόντων, ἡ μὲν πόλις                     ἔγεμε φωτόσ, τὸ δὲ συνακολουθοῦν πλῆθος οὐκ ἐχώρουν αἱ δημόσιαι                     κατὰ τὸ ἑξῆς ὁδοί, πάντων συμφιλοτιμουμένων τῇ τἀνδρὸς                     μεγαλοπρεπείᾳ. κατ΄ ἐκεῖνον γὰρ τὸν χρόνον ̓ακραγαντῖνοι μὲν ἦσαν                     πλείους τῶν δισμυρίων, σὺν δὲ τοῖς κατοικοῦσι ξένοις οὐκ ἐλάττους                     τῶν εἴκοσι μυριάδων. φασὶ δὲ τὸν                     ̓αντισθένην, ἐπειδὴ τὸν υἱὸν ἑώρα πολεμοῦντά τινα τῶν ἀγρογειτόνων                     πένητα καὶ βιαζόμενον ἑαυτῷ τὸ ἀγρίδιον πωλῆσαι, μέχρι μέν τινος                     ἐπιπλήττειν, τῆς δ΄ ἐπιθυμίας ἐπίτασιν λαμβανούσησ, φῆσαι δεῖν μὴ                     σπεύδειν πῶς ἄπορον ποιήσῃ τὸν γείτονα, ἀλλὰ τοὐναντίον ὅπως                     πλούσιος ὑπάρχῃ· οὕτως γὰρ αὐτὸν ἐπιθυμήσειν μὲν ἀγροῦ μείζονοσ,                     οὐ δυνάμενον δὲ παρὰ τοῦ γείτονος προσαγοράσαι τὸν ὑπάρχοντα                     πωλήσειν. διὰ δὲ τὸ μέγεθος τῆς κατὰ                     τὴν πόλιν εὐπορίας τοσαύτην συνέβαινε τρυφὴν εἶναι παρὰ τοῖς                     ̓ακραγαντίνοισ, ὥστε μετ΄ ὀλίγον τῆς πολιορκίας γινομένης ποιῆσαι                     ψήφισμα περὶ τῶν ἐν τοῖς φυλακείοις διανυκτερευόντων, ὅπως μή τις                     ἔχῃ πλεῖον τύλης καὶ περιστρώματος καὶ κωδίου καὶ δυεῖν                     προσκεφαλαίων. τοιαύτης δὲ τῆς σκληροτάτης                     στρωμνῆς ὑπαρχούσησ, ἔξεστι λογίζεσθαι τὴν κατὰ τὸν λοιπὸν βίον                     τρυφήν. περὶ μὲν οὖν τούτων οὔτε παραδραμεῖν ἠθελήσαμεν οὔτ΄ ἐπὶ                     πλεῖον μακρολογεῖν, ἵνα μὴ τῶν ἀναγκαιοτέρων ἀποπίπτωμεν. οἱ δὲ Καρχηδόνιοι τὰς δυνάμεις διαβιβάσαντες εἰς τὴν                     Σικελίαν ἀνέζευξαν ἐπὶ τὴν πόλιν τῶν ̓ακραγαντίνων, καὶ δύο                     παρεμβολὰς ἐποιήσαντο, μίαν μὲν ἐπί τινων λόφων, ἐφ΄ ὧν τούς τε                     ̓́ιβηρας καί τινας τῶν Λιβύων ἔταξαν εἰς τετρακισμυρίουσ· τὴν δ΄                     ἄλλην οὐκ ἄπωθεν τῆς πόλεως ποιησάμενοι τάφρῳ βαθείᾳ καὶ χάρακι                     περιέλαβον. καὶ πρῶτον μὲν ἀπέστειλαν                     πρέσβεις πρὸς τοὺς ̓ακραγαντίνουσ, ἀξιοῦντες μάλιστα μὲν συμμαχεῖν                     αὐτοῖσ, εἰ δὲ μή γε, ἡσυχίαν ἔχειν καὶ φίλους εἶναι Καρχηδονίοις                     ἐν εἰρήνῃ μένοντασ· οὐ προσδεξαμένων δὲ τῶν ἐν τῇ πόλει τοὺς                     λόγουσ, εὐθὺς τὰ τῆς πολιορκίας ἐνηργεῖτο. οἱ μὲν οὖν ̓ακραγαντῖνοι τοὺς ἐν ἡλικίᾳ πάντας                     καθώπλισαν, καὶ καταστήσαντες εἰς τάξιν τοὺς μὲν ἐπὶ τῶν τειχῶν                     ἔστησαν, τοὺς δὲ ἐφέδρους πρὸς τὰς τῶν καταπονουμένων διαδοχάσ.                     συνεμάχει δ΄ αὐτοῖς Δέξιππός τε ὁ Λακεδαιμόνιος προσφάτως ἐκ Γέλας                     παρὼν μετὰ ξένων χιλίων πεντακοσίων· οὗτος γὰρ κατ΄ ἐκεῖνον τὸν                     χρόνον, ὡς Τίμαιός φησιν, ἐν Γέλᾳ διέτριβεν, ἔχων ἀξίωμα διὰ τὴν                     πατρίδα. διόπερ ἠξίωσαν αὐτὸν οἱ                     ̓ακραγαντῖνοι μισθωσάμενον στρατιώτας ὡς πλείστους ἐλθεῖν εἰς                     ̓ακράγαντα· ἅμα δὲ τούτοις ἐμισθώθησαν καὶ οἱ πρότερον ̓αννίβᾳ                     συμμαχήσαντες Καμπανοί, περὶ ὀκτακοσίους ὄντεσ. οὗτοι δὲ κατέσχον                     τὸν ὑπὲρ τῆς πόλεως λόφον, τὸν ̓αθήναιον μὲν ὀνομαζόμενον, κατὰ δὲ                     τῆς πόλεως εὐφυῶς κείμενον. ̓ιμίλκας δὲ                     καὶ ̓αννίβας οἱ τῶν Καρχηδονίων στρατηγοὶ διασκεψάμενοι τὰ τείχη,                     καὶ καθ΄ ἕνα τόπον θεωροῦντες εὐέφοδον οὖσαν τὴν πόλιν, δύο πύργους                     προσήγαγον τοῖς τείχεσιν ὑπερμεγέθεισ. τὴν μὲν οὖν πρώτην ἡμέραν                     ἐπὶ τούτων τειχομαχήσαντες καὶ συχνοὺς ἀνελόντες ἀνεκαλέσαντο τῇ                     σάλπιγγι τοὺς μαχομένουσ· τῆς δὲ νυκτὸς ἐπιγενομένης οἱ κατὰ τὴν                     πόλιν ἐπεξελθόντες ἐνεπύρισαν τὰς μηχανάσ. οἱ δὲ περὶ τὸν                     ̓αννίβαν σπεύδοντες κατὰ πλείονα μέρη τὰς προσβολὰς ποιεῖσθαι,                     παρήγγειλαν τοῖς στρατιώταις καθαιρεῖν τὰ μνήματα καὶ χώματα                     κατασκευάζειν μέχρι τῶν τειχῶν. ταχὺ δὲ τῶν ἔργων διὰ τὴν                     πολυχειρίαν συντελουμένων ἐνέπεσεν εἰς τὸ στρατόπεδον πολλὴ                     δεισιδαιμονία. τὸν γὰρ τοῦ Θήρωνος τάφον                     ὄντα καθ΄ ὑπερβολὴν μέγαν συνέβαινεν ὑπὸ κεραυνοῦ διασεῖσθαι· διόπερ                     αὐτοῦ καθαιρουμένου τῶν τε μάντεών τινες προνοήσαντες διεκώλυσαν, εὐθὺ                     δὲ καὶ λοιμὸς ἐνέπεσεν εἰς τὸ στρατόπεδον, καὶ πολλοὶ μὲν                     ἐτελεύτων, οὐκ ὀλίγοι δὲ στρέβλαις καὶ δειναῖς ταλαιπωρίαις                     περιέπιπτον. ἀπέθανε δὲ καὶ ̓αννίβας ὁ                     στρατηγόσ, καὶ τῶν ἐπὶ τὰς φυλακὰς προπεμπομένων ἤγγελλόν τινες διὰ                     νυκτὸς εἴδωλα φαίνεσθαι τῶν τετελευτηκότων. ̓ιμίλκας δὲ θεωρῶν τὰ                     πλήθη δεισιδαιμονοῦντα πρῶτον μὲν ἐπαύσατο καθαιρῶν τὰ μνημεῖα, μετὰ                     δὲ ταῦτα ἱκέτευε τοὺς θεοὺς κατὰ τὸ πάτριον ἔθος τῷ μὲν Κρόνῳ                     παῖδα σφαγιάσασ, τῷ δὲ Ποσειδῶνι πλῆθος ἱερείων καταποντίσασ. οὐ                     μὴν ἀπέστη γε τῶν ἔργων, ἀλλὰ χώσας τὸν παρὰ τὴν πόλιν ποταμὸν                     μέχρι τῶν τειχῶν ἐπέστησε πάσας τὰς μηχανὰς καὶ καθ΄ ἡμέραν                     προσβολὰς ἐποιεῖτο. οἱ δὲ Συρακόσιοι θεωροῦντες τὴν ̓ακράγαντος                     πολιορκίαν, καὶ φοβούμενοι μὴ τῆς αὐτῆς τοῖς Σελινουντίοις καὶ τοῖς                     ̔ιμεραίοις τύχωσιν οἱ πολιορκούμενοι τύχησ, πάλαι μὲν ἔσπευδον                     ἐκπέμψαι τὴν βοήθειαν, τότε δὲ παραγενομένων τῶν ἐξ ̓ιταλίας καὶ                     Μεσσήνης συμμάχων στρατηγὸν Λαφναῖον εἵλαντο. τὴν δὲ δύναμιν ἀθροίσαντες παρέλαβον κατὰ τὴν ὁδὸν                     Καμαριναίους καὶ Γελῴουσ· ἔτι δὲ τῶν ἐκ τῆς μεσογείου                     μεταπεμψάμενοί τινας ἐπ΄ ̓ακράγαντος τὴν πορείαν ἐποιοῦντο,                     συμπαραπλεουσῶν αὐτοῖς καὶ τῶν νεῶν τριάκοντα. εἶχον δὲ τοὺς πάντας                     πεζοὺς μὲν πλείους τῶν τρισμυρίων, ἱππεῖς δ΄ οὐκ ἐλάττους τῶν                     πεντακισχιλίων. ̓ιμίλκων δὲ πυθόμενος τὴν τῶν πολεμίων ἔφοδον,                     ἀπέστειλεν αὐτοῖς ἀπαντᾶν τούς τε ̓́ιβηρας καὶ Καμπανοὺς καὶ τῶν                     ἄλλων οὐκ ἐλάττους τετρακισμυρίων. ἤδη δὲ τῶν Συρακοσίων τὸν                     ̔ιμέραν ποταμὸν διαβεβηκότων ἀπήντησαν οἱ βάρβαροι, καὶ παρατάξεως                     γενομένης ἐπὶ πολὺν χρόνον ἐνίκησαν οἱ Συρακόσιοι καὶ πλείους τῶν                     ἑξακισχιλίων ἀνεῖλον. τελέως δὲ ὅλον                     τὸ στρατόπεδον διέφθειραν ἂν καὶ μέχρι τῆς πόλεως κατεδίωξαν, ἀλλὰ                     τῶν στρατιωτῶν ἀτάκτως διωκόντων ὁ στρατηγὸς εὐλαβήθη, μήποτε μετὰ                     τοῦ λοιποῦ στρατεύματος ̓ιμίλκας ἐπιφανεὶς ἀναλάβῃ τὴν ἧτταν. καὶ                     γὰρ τοὺς ̔ιμεραίους ἐγίνωσκε παρὰ τὴν αὐτὴν αἰτίαν τοῖς ὅλοις                     ἐπταικότασ. οὐ μὴν ἀλλὰ τῶν βαρβάρων φευγόντων εἰς τὴν πρὸς                     ̓ακράγαντι παρεμβολήν, οἱ κατὰ τὴν πόλιν στρατιῶται θεωροῦντες τὴν                     τῶν Καρχηδονίων ἧτταν ἐδέοντο τῶν στρατηγῶν ἐξάγειν αὐτούσ, καιρὸν                     εἶναι φάσκοντες τοῦ φθεῖραι τὴν τῶν πολεμίων δύναμιν. οἱ δ΄, εἴτε χρήμασιν ἐφθαρμένοι, καθάπερ ἦν λόγοσ,                     εἴτε φοβηθέντες μὴ τῆς πόλεως ἐρημωθείσης ̓ιμίλκων αὐτὴν                     καταλάβηται, τῆς ὁρμῆς ἐπέσχον τοὺς στρατιώτασ. οἱ μὲν οὖν                     φεύγοντες μετὰ πάσης ἀσφαλείας διεσώθησαν εἰς τὴν πρὸς τῇ πόλει                     παρεμβολήν. ὁ δὲ Δαφναῖος μετὰ τῆς δυνάμεως παραγενηθεὶς εἰς τὴν                     ὑπὸ τῶν βαρβάρων ἐκλελειμμένην στρατοπεδείαν, ἐν ταύτῃ παρενέβαλεν.                         εὐθὺ δὲ καὶ τῶν ἐκ τῆς πόλεως                     στρατιωτῶν ἐπιμιχθέντων καὶ τοῦ Δεξίππου συγκαταβάντος αὐτοῖσ, ἀπὸ                     συνδρομῆς εἰς ἐκκλησίαν τὰ πλήθη συνῆλθεν· πάντων δ΄ ἀγανακτούντων                     ἐπὶ τῷ παρεῖσθαι τὸν καιρὸν καὶ κεκρατηκότας τῶν βαρβάρων τὴν                     προσήκουσαν τιμωρίαν παρ΄ αὐτῶν μὴ λαβεῖν, ἀλλὰ δυναμένους τοὺς ἐκ                     τῆς πόλεως στρατηγοὺς ἐπεξελθεῖν καὶ διαφθεῖραι τὴν τῶν πολεμίων                     δύναμιν ἀφεικέναι τοσαύτας μυριάδασ· θορύβου δὲ καὶ πολλῆς κραυγῆς ἐπεχούσης τὴν ἐκκλησίαν, παρελθὼν                     Μένης ὁ Καμαριναῖος ἐφ΄ ἡγεμονίας τεταγμένος κατηγόρησε τῶν                     ̓ακραγαντίνων στρατηγῶν καὶ πάντας οὕτω παρώξυνεν, ὥστε τῶν                     κατηγορουμένων ἐγχειρούντων ἀπολογεῖσθαι μηδένα προσδέχεσθαι τοὺς                     λόγουσ, καὶ τὸ πλῆθος ὁρμῆσαν ἐπὶ τὸ βάλλειν τοῖς λίθοις τέσσαρας                     αὐτῶν καταλεῦσαι, τὸν δὲ πέμπτον, ̓αργεῖον καλούμενον, τὴν δ΄                     ἡλικίαν παντελῶς ὄντα νεώτερον, ἀφεθῆναι· βλασφημίας δὲ τυγχάνειν                     καὶ τὸν Λακεδαιμόνιον Δέξιππον, ὅτι τεταγμένος ἐφ΄ ἡγεμονίας καὶ                     δοκῶν εἶναι τῶν πολεμικῶν ἔργων οὐκ ἄπειρος τοῦτ΄ ἔπραξε προδοσίας                     ἕνεκα. μετὰ δὲ τὴν ἐκκλησίαν οἱ περὶ τὸν                     Δαφναῖον προαγαγόντες τὰς δυνάμεις ἐπεχείρουν μὲν πολιορκεῖν τὴν                     παρεμβολὴν τῶν Καρχηδονίων, πολυτελῶς δ΄ αὐτὴν ὁρῶντες ὠχυρωμένην                     ταύτης μὲν τῆς ἐπιβολῆς ἀπέστησαν, τὰς δ΄ ὁδοὺς ἱππαζόμενοι τούς τ΄                     ἐν ταῖς προνομαῖς αὐτῶν κατελάμβανον καὶ τῶν σιτοπομπιῶν ἀποκλείοντες                     εἰς πολλὴν ἀπορίαν ἦγον. οἱ δὲ                     Καρχηδόνιοι παρατάττεσθαι μὲν οὐ τολμῶντεσ, τῇ δὲ σιτοδείᾳ δεινῶς                     πιεζούμενοι, μεγάλοις ἀτυχήμασι περιέπιπτον. τῶν μὲν γὰρ στρατιωτῶν                     πολλοὶ διὰ τὴν σπάνιν ἀπέθνησκον, οἱ δὲ Καμπανοὶ μετὰ τῶν ἄλλων                     μισθοφόρων σχεδὸν ἅπαντες ἐπὶ τὴν ̓ιμίλκα σκηνὴν ὠθούμενοι τὰς                     σιτομετρίας τὰς προτεταγμένας ᾔτουν· εἰ δὲ μή, διηπειλοῦντο                     μεταβάλλεσθαι πρὸς τοὺς πολεμίουσ. ὁ δ΄                     ̓ιμίλκας ἦν ἀκηκοώς τινοσ, ὅτι Συρακόσιοι πλῆθος σίτου                     παρακομίζοιεν εἰς ̓ακράγαντα κατὰ θάλατταν. διόπερ ταύτην μόνην ἔχων                     ἐλπίδα σωτηρίασ, τοὺς μὲν στρατιώτας ἔπεισεν ὀλίγας ἐπισχεῖν                     ἡμέρασ, ἐνέχυρα δοὺς τὰ παρὰ τῶν ἐκ Καρχηδόνος στρατευομένων                     ποτήρια. καὶ αὐτὸς μὲν ἐκ Πανόρμου καὶ                     Μοτύης μεταπεμψάμενος τεσσαράκοντα τριήρεις ἐπέθετο τοῖς τὴν ἀγορὰν                     παρακομίζουσιν· οἱ δὲ Συρακόσιοι, τὸν ἔμπροσθεν χρόνον τῶν βαρβάρων                     τῆς θαλάττης παρακεχωρηκότων καὶ τοῦ χειμῶνος ἐνεστηκότος ἤδη,                     κατεφρόνουν τῶν Καρχηδονίων, ὡς οὐκέτι τολμησόντων πληροῦν τὰς                     τριήρεισ. διόπερ ὀλιγώρως αὐτῶν                     παραπεμψάντων τὴν ἀγοράν, ̓ιμίλκας ἐκπλεύσας τεσσαράκοντα τριήρεσιν                     ἄφνω κατέδυσε μὲν τῶν μακρῶν νεῶν ὀκτώ, τὰς δ΄ ἄλλας εἰς τὸν                     αἰγιαλὸν κατεδίωξεν· τῶν δ΄ ἄλλων πλοίων ἁπάντων κυριεύσασ, τοσοῦτον                     εἰς τοὐναντίον τὰς ἑκατέρων ἐλπίδας μεταπεσεῖν ἐποίησεν, ὥστε τοὺς                     παρὰ τοῖς ̓ακραγαντίνοις Καμπανοὺς καταγνόντας τῆς τῶν ̔ελλήνων                     ὑποθέσεως πεντεκαίδεκα ταλάντοις φθαρῆναι καὶ μεταβαλέσθαι πρὸς τοὺς                     Καρχηδονίουσ. οἱ δὲ ̓ακραγαντῖνοι τὸ                     μὲν πρῶτον κακῶς ἀπαλλαττόντων τῶν Καρχηδονίων ἀφθόνως ἀπήλαυον τοῦ                     τε σίτου καὶ τῶν ἄλλων ἐπιτηδείων, ἀεὶ προσδοκῶντες ταχέως                     λυθήσεσθαι τὴν πολιορκίαν· ἐπεὶ δ΄ αἱ τῶν βαρβάρων ἐλπίδες ἀνέκυψαν                     καὶ τοσαῦται μυριάδες εἰς μίαν ἠθροίσθησαν πόλιν, ἔλαθεν αὐτοὺς ὁ                     σῖτος ἐξαναλωθείσ. λέγεται δὲ καὶ                     Δέξιππος ὁ Λακεδαιμόνιος πεντεκαίδεκα ταλάντοις διαφθαρῆναι· εὐθὺ γὰρ                     ἀπεκρίνατο πρὸς τοὺς τῶν ̓ιταλιωτῶν στρατηγούσ, ὅτι συμφέρει τὸν                     πόλεμον ἐν ἄλλῳ συστήσασθαι τόπῳ· τὴν γὰρ τροφὴν ἐκλιπεῖν. διόπερ                     οἱ στρατηγοὶ πρόφασιν ἐνέγκαντες ὡς διεληλύθασιν οἱ ταχθέντες τῆς                     στρατηγίας χρόνοι, τὰς δυνάμεις ἀπήγαγον ἐπὶ τὸν πορθμόν. μετὰ δὲ τὴν τούτων ἀπαλλαγὴν συνελθόντες οἱ                     στρατηγοὶ μετὰ τῶν ἐφ΄ ἡγεμονίας τεταγμένων διέγνωσαν ἐξετάσαι τὸν                     ἐν τῇ πόλει σῖτον· ὃν εὑρόντες παντελῶς ὀλίγον ἐθεώρουν                     ἀναγκαῖον ὑπάρχειν ἐκλιπεῖν τὴν πόλιν. εὐθὺς οὖν ἐπιγινομένης τῆς                     νυκτὸς παρήγγειλαν ἀναζευγνύειν ἅπαντασ. τοσούτου δὲ πλήθους ἀνδρῶν γυναικῶν                     παίδων ἐκλιπόντων τὴν πόλιν ἄφνω πολὺς οἶκτος καὶ δάκρυα κατεῖχε                     τὰς οἰκίασ. ἅμα γὰρ ὁ τῶν πολεμίων ἐξέπληττε φόβοσ, ἅμα δὲ διὰ                     τὴν σπουδὴν ἠναγκάζοντο καταλιπεῖν εἰς διαρπαγὴν τοῖς βαρβάροις ταῦτ΄                     ἐφ΄ οἷς ἑαυτοὺς ἐμακάριζον· ἀφαιρουμένης γὰρ τῆς τύχης τὴν                     ἐξουσίαν τῶν οἴκοι καλῶν, ἀγαπητὸν ἡγοῦντο τὰ σώματα γοῦν αὑτῶν                     διασῶσαι. οὐ μόνον δὲ τῆς τοιαύτης                     πόλεως εὐδαιμονίαν παρῆν ὁρᾶν ἀπολειπομένην, ἀλλὰ καὶ σωμάτων                     πλῆθοσ. οἱ μὲν γὰρ ἐν ἀρρωστίαις ὑπὸ τῶν οἰκείων περιεωρῶντο, τῆς                     καθ΄ ἑαυτὸν σωτηρίας ἑκάστου φροντίζοντοσ, οἱ δὲ ταῖς ἡλικίαις ἤδη                     προβεβηκότες ὑπὸ τῆς τοῦ γήρως ἀσθενείας κατελείποντο· πολλοὶ δὲ καὶ                     τὴν ἀλλαγὴν τῆς πατρίδος θανάτου τιμώμενοι τὰς χεῖρας ἑαυτοῖς                     προσήνεγκαν, ὅπως ταῖς πατρῴαις οἰκίαις ἐναποπνεύσωσιν. οὐ μὴν ἀλλὰ τὸ μὲν ἐκ τῆς πόλεως ἐξιὸν                     πλῆθος οἱ στρατιῶται μετὰ τῶν ὅπλων παρέπεμπον εἰς τὴν Γέλαν· ἡ δ΄                     ὁδὸς καὶ πάντα τὰ πρὸς τὴν Γελῴαν ἀποκεκλιμένα τῆς χώρας μέρη                     ἔγεμε γυναικῶν καὶ παίδων ἀναμὶξ παρθένοισ, αἳ τὴν συνήθη τρυφὴν                     εἰς ὁδοιπορίαν σύντονον καὶ κακοπάθειαν ὑπεράγουσαν μεταβαλλόμεναι                     διεκαρτέρουν, τοῦ φόβου τὰς ψυχὰς ἐντείνοντοσ. οὗτοι μὲν οὖν ἀσφαλῶς διασωθέντες εἰς Γέλαν                     ὕστερον εἰς Λεοντίνους κατῴκησαν, Συρακοσίων αὐτοῖς δόντων τὴν                     πόλιν ταύτην οἰκητήριον. ὁ δ΄ ̓ιμίλκας ἅμα τῷ                     φωτὶ τὴν δύναμιν ἐντὸς τῶν τειχῶν παρεισαγαγὼν σχεδὸν ἅπαντας τοὺς                     ἐγκαταλειφθέντας ἀνεῖλεν· ὅτε δὴ καὶ τοὺς ἐν τοῖς ναοῖς                     καταπεφευγότας ἀποσπῶντες οἱ Καρχηδόνιοι ἀνῄρουν. λέγεται δὲ τὸν Τελλίαν τὸν πρωτεύοντα τῶν πολιτῶν                     πλούτῳ καὶ καλοκἀγαθίᾳ συνατυχῆσαι τῇ πατρίδι, βουληθέντα καταφυγεῖν                     σύν τισιν ἑτέροις εἰς τὸ τῆς ̓αθηνᾶς ἱερόν, νομίζοντα τῆς εἰς                     θεοὺς παρανομίας ἀφέξεσθαι τοὺς Καρχηδονίουσ· θεωροῦντα δὲ αὐτῶν τὴν                     ἀσέβειαν, ἐμπρῆσαι τὸν νεὼν καὶ μετὰ τῶν ἐν τούτῳ ἀναθημάτων                     ἑαυτὸν συγκατακαῦσαι. μιᾷ γὰρ πράξει διελάμβανεν ἀφελέσθαι θεῶν                     ἀσέβειαν, πολεμίων ἁρπαγὰς πολλῶν χρημάτων, μέγιστον ἑαυτοῦ τὴν εἰς                     τὸ σῶμα ἐσομένην ὕβριν. ὁ δὲ ̓ιμίλκας                     τὰ ἱερὰ καὶ τὰς οἰκίας συλήσας καὶ φιλοτίμως ἐρευνήσασ, τοσαύτην                     ὠφέλειαν συνήθροισεν ὅσην εἰκός ἐστιν ἐσχηκέναι πόλιν οἰκουμένην                     ὑπὸ ἀνδρῶν εἴκοσι μυριάδων, ἀπόρθητον δὲ ἀπὸ τῆς κτίσεως                     γεγενημένην, πλουσιωτάτην δὲ σχεδὸν τῶν τότε ̔ελληνίδων πόλεων                     γεγενημένην, καὶ ταῦτα τῶν ἐν αὐτῇ φιλοκαλησάντων εἰς παντοίων                     κατασκευασμάτων πολυτέλειαν· καὶ γὰρ                     γραφαὶ παμπληθεῖς ηὑρέθησαν εἰς ἄκρον ἐκπεπονημέναι καὶ παντοίων                     ἀνδριάντων φιλοτέχνως δεδημιουργημένων ὑπεράγων ἀριθμόσ. τὰ μὲν οὖν                     πολυτελέστατα τῶν ἔργων ἀπέστειλεν εἰς Καρχηδόνα, ἐν οἷς καὶ τὸν                     Φαλάριδος συνέβη κομισθῆναι ταῦρον, τὴν δ΄ ἄλλην ὠφέλειαν                     ἐλαφυροπώλησεν. τοῦτον δὲ τὸν ταῦρον ὁ                     Τίμαιος ἐν ταῖς ἱστορίαις διαβεβαιωσάμενος μὴ γεγονέναι τὸ σύνολον,                     ὑπ΄ αὐτῆς τῆς τύχης ἠλέγχθη· Σκιπίων γὰρ ὕστερον ταύτης τῆς                     ἁλώσεως σχεδὸν ἑξήκοντα καὶ διακοσίοις ἔτεσιν ἐκπορθήσας Καρχηδόνα                     τοῖς ̓ακραγαντίνοις μετὰ τῶν ἄλλων τῶν διαμεινάντων παρὰ τοῖς                     Καρχηδονίοις ἀποκατέστησε τὸν ταῦρον, ὃς καὶ τῶνδε τῶν ἱστοριῶν                     γραφομένων ἦν ἐν ̓ακράγαντι. περὶ δὲ                     τούτου φιλοτιμότερον εἰπεῖν προήχθην, διότι Τίμαιος ὁ τῶν πρό γε                     αὐτοῦ συγγραφέων πικρότατα κατηγορήσας καὶ συγγνώμην οὐδεμίαν τοῖς                     ἱστοριογράφοις ἀπολιπὼν αὐτὸς εὑρίσκεται σχεδιάζων, ἐν οἷς μάλιστα                     ἑαυτὸν ἀποπέφαγκεν ἀκριβολογούμενον. δεῖ                     γάρ, οἶμαι, τοὺς συγγραφεῖς ἐν μὲν τοῖς ἀγνοήμασι τυγχάνειν                     συγγνώμησ, ὡς ἂν ἀνθρώπους ὄντας καὶ τῆς ἐν τοῖς παροιχομένοις                     χρόνοις ἀληθείας οὔσης δυσευρέτου, τοὺς μέντοι γε κατὰ προαίρεσιν οὐ                     τυγχάνοντας τοῦ ἀκριβοῦς προσηκόντως κατηγορίας τυγχάνειν, ὅταν                     κολακεύοντές τινας ἢ δι΄ ἔχθραν πικρότερον προσβάλλοντες ἀποσφάλλωνται                     τῆς ἀληθείασ. ̓ιμίλκας δὲ ὀκτὼ μῆνας                     πολιορκήσας τὴν πόλιν, καὶ μικρὸν πρὸ τῆς χειμερινῆς τροπῆς κυριεύσας                     αὐτῆσ, οὐκ εὐθὺς κατέσκαψεν, ὅπως αἱ δυνάμεις ἐν ταῖς οἰκίαις                     παραχειμάσωσιν. τῆς δὲ περὶ τὸν ̓ακράγαντα συμφορᾶς διαγγελθείσησ,                     τοσοῦτος τὴν νῆσον κατέσχε φόβοσ, ὥστε τῶν Σικελιωτῶν τοὺς μὲν εἰς                     Συρακούσας μεθίστασθαι, τοὺς δὲ εἰς τὴν ̓ιταλίαν τέκνα καὶ γυναῖκας                     καὶ τὴν ἄλλην κτῆσιν ἀποσκευάζεσθαι. οἱ                     δὲ διαφυγόντες τὴν αἰχμαλωσίαν ̓ακραγαντῖνοι παραγενηθέντες εἰς                     Συρακούσας κατηγόρουν τῶν στρατηγῶν, φάσκοντες διὰ τὴν ἐκείνων                     προδοσίαν ἀπολωλέναι τὴν πατρίδα. συνέβαινε δὲ καὶ ὑπὸ τῶν ἄλλων                     Σικελιωτῶν ἐπιτιμήσεως τυγχάνειν τοὺς Συρακοσίουσ, ὅτι τοιούτους                     προστάτας αἱροῦνται, δι΄ οὓς ἀπολέσθαι κινδυνεύει πᾶσα Σικελία.                         οὐ μὴν ἀλλὰ συναχθείσης ἐκκλησίας                     ἐν Συρακούσαισ, καὶ μεγάλων φόβων ἐπικρεμαμένων, οὐθεὶς ἐτόλμα περὶ                     τοῦ πολέμου συμβουλεύειν. ἀπορουμένων δὲ πάντων παρελθὼν Διονύσιος ὁ                     ̔ερμοκράτους τῶν μὲν στρατηγῶν κατηγόρησεν ὡς προδιδόντων τὰ πράγματα                     τοῖς Καρχηδονίοισ, τὰ δὲ πλήθη παρώξυνε πρὸς τὴν αὐτῶν τιμωρίαν,                     παρακαλῶν μὴ περιμεῖναι τὸν κατὰ τοὺς νόμους λῆρον, ἀλλ΄ ἐκ χειρὸς                     ἐπιθεῖναι τὴν δίκην. τῶν δ΄ ἀρχόντων                     ζημιούντων τὸν Διονύσιον κατὰ τοὺς νόμους ὡς θορυβοῦντα, Φίλιστος ὁ                     τὰς ἱστορίας ὕστερον συγγράψασ, οὐσίαν ἔχων μεγάλην, ἐξέτισε τὰ                     πρόστιμα, καὶ τῷ Διονυσίῳ παρεκελεύετο λέγειν ὅσα προῄρητο. καὶ                     προσεπειπόντος ὅτι καθ΄ ὅλην τὴν ἡμέραν, ἂν ζημιοῦν θέλωσιν,                     ἐκτίσει τἀργύριον ὑπὲρ αὐτοῦ, τὸ λοιπὸν θαρρήσας ἀνέσειε τὰ                     πλήθη, καὶ τὴν ἐκκλησίαν συνταράττων διέβαλλε τοὺς στρατηγούσ, ὅτι                     χρήμασι πεισθέντες ἐγκατέλιπον τὴν τῶν ̓ακραγαντίνων σωτηρίαν.                     συγκατηγόρησε δὲ καὶ τῶν ἄλλων τῶν ἐπισημοτάτων πολιτῶν, συνιστὰς                     αὐτοὺς οἰκείους ὄντας ὀλιγαρχίασ. διόπερ συνεβούλευεν αἱρεῖσθαι στρατηγοὺς μὴ τοὺς δυνατωτάτουσ, ἀλλὰ                     τοὺς εὐνουστάτους καὶ δημοτικοὺς μᾶλλον· ἐκείνους μὲν γὰρ δεσποτικῶς                     ἄρχοντας τῶν πολιτῶν καταφρονεῖν τῶν πολλῶν, καὶ τὰς τῆς πατρίδος                     συμφορὰς ἰδίας ἡγεῖσθαι προσόδουσ, τοὺς δὲ ταπεινοτέρους οὐδὲν                     πράξειν τῶν τοιούτων, δεδιότας τὴν περὶ αὑτοὺς ἀσθένειαν. πάντα δὲ πρὸς τὴν τῶν ἀκουόντων προαίρεσιν καὶ τὴν                     ἰδίαν ἐπιβολὴν δημηγορήσας οὐ μετρίως ἐξῆρε τὸν τῶν ἐκκλησιαζόντων                     θυμόν· ὁ γὰρ δῆμος καὶ πάλαι μισῶν τοὺς στρατηγοὺς διὰ τὸ δοκεῖν                     κακῶς προί̈στασθαι τοῦ πολέμου, τότε διὰ τῶν λόγων παροξυνθεὶς                     παραυτίκα τοὺς μὲν ἔλυσε τῆς ἀρχῆσ, ἑτέρους δ΄ εἵλατο στρατηγούσ,                     ἐν οἷς καὶ τὸν Διονύσιον, ὃς ἐν ταῖς πρὸς Καρχηδονίους μάχαις                     ἀνδρείᾳ δόξας διενηνοχέναι περίβλεπτος ἦν παρὰ τοῖς Συρακοσίοισ.                         διὸ καὶ μετεωρισθεὶς ταῖς ἐλπίσι πᾶν                     ἐμηχανήσατο πρὸς τὸ γενέσθαι τῆς πατρίδος τύραννοσ. μετὰ γὰρ τὴν                     παράληψιν τῆς ἀρχῆς οὔτε συνήδρευσεν ἅμα τοῖς στρατηγοῖς οὔθ΄                     ὅλως συνῆν· ταῦτα δὲ πράττων διεδίδου λόγον ὡς διαπεμπομένων αὐτῶν                     πρὸς τοὺς πολεμίουσ. οὕτω γὰρ μάλιστ΄ ἤλπιζεν ἐκείνων μὲν                     περιαιρήσεσθαι τὴν ἐξουσίαν, ἑαυτῷ δὲ μόνῳ περιστήσειν τὴν                     στρατηγίαν. ταῦτα δ΄ αὐτοῦ πράττοντος οἱ                     μὲν χαριέστατοι τῶν πολιτῶν ὑπώπτευον τὸ γινόμενον, καὶ κατὰ πάσας                     τὰς συνόδους ἐβλασφήμουν αὐτόν, ὁ δὲ δημοτικὸς ὄχλοσ, ἀγνοῶν τὴν                     ἐπιβουλήν, ἐπῄνει καὶ μόγις ἔφασκε τὴν πόλιν προστάτην εὑρηκέναι                     βέβαιον. οὐ μὴν ἀλλὰ πολλάκις ἐκκλησίας                     συναγομένης περὶ τῆς εἰς τὸν πόλεμον παρασκευῆσ, θεωρήσας τοὺς                     Συρακοσίους καταπεπληγμένους τὸν ἀπὸ τῶν πολεμίων φόβον, συνεβούλευε                     κατάγειν τοὺς φυγάδασ· ἄτοπον γὰρ                     ὑπάρχειν ἐκ μὲν ̓ιταλίας καὶ Πελοποννήσου μεταπέμπεσθαι βοήθειαν                     παρὰ τῶν ἀλλοτρίων, τοὺς δὲ πολίτας μὴ βούλεσθαι πρὸς τοὺς ἰδίους                     κινδύνους συμπαραλαμβάνειν, οὕστῶν πολεμίων μεγάλας δωρεὰς                     ὑπισχνουμένων, ἂν συστρατεύωσινπροαιρεῖσθαι μᾶλλον ἐπὶ                     ξένης ἀλωμένους ἀποθανεῖν ἤπερ ἀλλότριόν τι κατὰ τῆς πατρίδος                     βουλεύσασθαι. καὶ γὰρ διὰ τὰς γεγενημένας                     ἐν τῇ πόλει στάσεις φυγόντασ, νῦν γε τυχόντας ταύτης τῆς εὐεργεσίας                     προθύμως ἀγωνιεῖσθαι, τοῖς εὖ ποιήσασιν ἀποδιδόντας χάριτασ. πρὸς δὲ                     τὴν ὑπόθεσιν ταύτην πολλὰ διαλεχθεὶς οἰκεῖα τοῖς πράγμασι συμψήφους                     ἔλαβε τοὺς Συρακοσίουσ· οὐδὲ γὰρ τῶν συναρχόντων οὐδεὶς ἐτόλμα                     περὶ τούτων ἀντειπεῖν διά τε τὴν τοῦ πλήθους ὁρμὴν καὶ διὰ τὸ                     θεωρεῖν ἑαυτῷ μὲν περιεσομένην τὴν ἀπέχθειαν, ἐκείνῳ δὲ τὴν παρὰ                     τῶν εὐεργετηθέντων χάριν. τοῦτο δ΄                     ἔπραξεν ὁ Διονύσιος ἐλπίζων ἰδίους ἕξειν τοὺς φυγάδασ, ἀνθρώπους                     μεταβολῆς ἐπιθυμοῦντας καὶ πρὸς τὴν ἐπίθεσιν τῆς τυραννίδος εὐθέτως                     διακειμένουσ· ἤμελλον γὰρ ἡδέως ὄψεσθαι τῶν ἐχθρῶν φόνουσ,                     δημεύσεις τῶν οὐσιῶν, ἑαυτοῖς ἀποκαθεσταμένα τὰ χρήματα. καὶ τέλος                     κυρωθείσης τῆς περὶ τῶν φυγάδων γνώμησ, οὗτοι μὲν εὐθὺς εἰς τὴν                     πατρίδα κατῆλθον· ἐκ δὲ τῆς Γέλας ἐνεχθέντων γραμμάτων, ὅπως                     ἀποσταλῶσι στρατιῶται πλείουσ, ἔλαβεν ὁ Διονύσιος οἰκείαν ἔφοδον                     τῆς ἰδίας προαιρέσεωσ. ἀποσταλεὶς γὰρ μετὰ στρατιωτῶν πεζῶν μὲν                     δισχιλίων, ἱππέων δὲ τετρακοσίων, ἦλθε συντόμως εἰς τὴν πόλιν τῶν                     Γελῴων, ἣν τότε παρεφύλαττε Δέξιππος ὁ Λακεδαιμόνιοσ, κατασταθεὶς                     ὑπὸ Συρακοσίων. ὁ δ΄ οὖν Διονύσιος                     καταλαβὼν τοὺς εὐπορωτάτους στασιάζοντας πρὸς τὸν δῆμον, καὶ                     κατηγορήσας αὐτῶν ἐν ἐκκλησίᾳ καὶ κατακρίνασ, αὐτοὺς μὲν                     ἀπέκτεινε, τὰς δ΄ οὐσίας αὐτῶν ἐδήμευσεν, ἐκ δὲ τῶν χρημάτων                     τούτων τοῖς μὲν φρουροῦσι τὴν πόλιν, ὧν ἡγεῖτο Δέξιπποσ, ἀπέδωκε                     τοὺς ὀφειλομένους μισθούσ· τοῖς δὲ μετ΄ αὐτοῦ παραγεγονόσιν ἐκ                     Συρακουσῶν ἐπηγγείλατο διπλοῦς ποιήσειν τοὺς μισθούσ, ὧν ἡ πόλις                     ἔταξε. διὰ δὲ τούτου τοῦ τρόπου τούς τ΄                     ἐν Γέλᾳ στρατιώτας καὶ τοὺς μετ΄ αὐτοῦ ταῖς εὐνοίαις ἰδίους                     κατεσκεύασεν. ἐπῃνεῖτο δὲ καὶ ὑπὸ τοῦ δήμου τῶν Γελῴων ὡς                     αἴτιος αὐτοῖς γεγενημένος τῆς ἐλευθερίασ· τοῖς γὰρ δυνατωτάτοις                     φθονοῦντες τὴν ἐκείνων ὑπεροχὴν δεσποτείαν αὐτῶν ἀπεκάλουν.                         διόπερ ἐξέπεμψαν πρέσβεις τοὺς                     ἐπαινοῦντας ἐν Συρακούσαις καὶ τὰ ψηφίσματα φέροντασ, ἐν οἷς αὐτὸν                     μεγάλαις δωρεαῖς ἐτίμησαν. ὁ δὲ Διονύσιος ἐπεβάλετο μὲν τὸν                     Δέξιππον πείθειν κοινωνῆσαι τῆς ἐπιβολῆσ· ἐπεὶ δ΄ οὐ συγκατετίθετο,                     μετὰ τῶν ἰδίων στρατιωτῶν ἕτοιμος ἦν ἀνακάμπτειν εἰς Συρακούσασ.                         οἱ δὲ Γελῷοι πυνθανόμενοι τοὺς                     Καρχηδονίους μέλλειν μετὰ πάσης τῆς δυνάμεως ἐπὶ πρώτην στρατεύειν                     τὴν Γέλαν, ἐδέοντο τοῦ Διονυσίου μεῖναι καὶ μὴ περιιδεῖν αὐτοὺς                     τὰ αὐτὰ τοῖς ̓ακραγαντίνοις παθόντασ. οἷς ἐπαγγειλάμενος ὁ                     Διονύσιος συντόμως ἥξειν μετὰ πλείονος δυνάμεωσ, ἐξώρμησεν ἐκ τῆς                     Γέλας μετὰ τῶν ἰδίων στρατιωτῶν. θέας δ΄                     οὔσης ἐν ταῖς Συρακούσαισ, κατὰ τὴν ὥραν τῆς ἀπαλλαγῆς τῶν ἐκ                     τοῦ θεάτρου παρῆν εἰς τὴν πόλιν. συνδραμόντων δὲ τῶν ὄχλων ἐπ΄                     αὐτὸν καὶ πυνθανομένων περὶ τῶν Καρχηδονίων, ἀγνοεῖν αὐτοὺς ἔφη,                     διότι τῶν ἔξωθεν πολεμιωτέρους ἔχουσι τοὺς ἔνδον τῶν κοινῶν                     προεστῶτασ, οἷς οἱ μὲν πολῖται πιστεύοντες ἑορτάζουσιν, αὐτοὶ δὲ                     διαφοροῦντες τὰ δημόσια τοὺς στρατιώτας ἀμίσθους πεποιήκασι, καὶ τῶν                     πολεμίων ἀνυπερβλήτους ποιουμένων τὰς εἰς τὸν πόλεμον παρασκευὰς καὶ                     μελλόντων ἐπὶ Συρακούσας τὴν δύναμιν ἄγειν, τούτων οὐδ΄ ἡντινοῦν                     ποιοῦνται φροντίδα. δι΄ ἣν δ΄ αἰτίαν                     ταῦτα πράττουσιν, εἰδέναι μὲν καὶ πρότερον, νῦν δὲ σαφέστερον                     ἀνεγνωκέναι· ̓ιμίλκωνα γὰρ πρὸς αὐτὸν ἀπεσταλκέναι κήρυκα, πρόφασιν                     μὲν ὑπὲρ τῶν αἰχμαλώτων, παρακαλεῖν δὲπλῆθος τῶν                     συναρχόντων περιποιησάμενον μηδὲν τῶν πραττομένων                     πολυπραγμονεῖνμή γ΄ ἀντιπράττειν, ἐπειδὴ συνεργεῖν οὐ                     προαιρεῖται. μηκέτ΄ οὖν βούλεσθαι                     στρατηγεῖν, ἀλλὰ παρεῖναι τὴν ἀρχὴν ἀποθησόμενοσ· οὐ γὰρ ἀνεκτὸν                     εἶναι, τῶν ἄλλων πωλούντων τὴν πατρίδα, μόνον κινδυνεύειν μετὰ τῶν                     πολιτῶν ἅμα καὶ δόξειν μετεσχηκέναι τῆς προδοσίασ. παροξυνθέντων δὲ ἐπὶ τοῖς ῥηθεῖσι καὶ τοῦ λόγου                     διὰ πάσης τῆς δυνάμεως ῥυέντοσ, τότε μὲν εἷς ἕκαστος ἀγωνιῶν εἰς                     οἶκον ἐχωρίσθη· τῇ δ΄ ὑστεραίᾳ συναχθείσης ἐκκλησίασ, ἐν ᾗ τῶν                     ἀρχόντων πολλὰ κατηγορήσας οὐ μετρίως εὐδοκίμησε, τὸν δὲ δῆμον κατὰ                     τῶν στρατηγῶν παρώξυνε. τέλος δὲ τῶν                     καθημένων τινὲς ἀνεβόησαν στρατηγὸν αὐτὸν αὐτοκράτορα καθιστάναι καὶ                     μὴ περιμένειν, ἄχρις ἂν οἱ πολέμιοι τοῖς τείχεσιν ἐπεισίωσι· χρείαν                     γὰρ ἔχειν τὸ μέγεθος τοῦ πολέμου τοιούτου στρατηγοῦ, δι΄ οὗ δυνατὸν                     εἶναι εὐπορεῖν τοῖς πράγμασιν· τὰ δὲ περὶ τῶν προδοτῶν ἐν                     ἐκκλησίᾳ ἑτέρᾳ βουλεύεσθαι· τῶν γὰρ ἐνεστώτων καιρῶν ἀλλότριον                     εἶναι· καὶ πρότερον δὲ Καρχηδονίων τὰς τριάκοντα μυριάδας περὶ τὴν                     ̔ιμέραν νενικῆσθαι στρατηγοῦντος Γέλωνος αὐτοκράτοροσ. ταχὺ δὲ τῶν πολλῶν,                     ὥσπερ εἰώθασιν, ἐπὶ τὸ χεῖρον ῥεπόντων, ὁ Διονύσιος ἀπεδείχθη                     στρατηγὸς αὐτοκράτωρ. ἐπεὶ δ΄ οὖν αὐτῷ τὰ πράγματα κατὰ νοῦν                     ἠκολούθει, ψήφισμα ἔγραψε τοὺς μισθοὺς διπλασίους εἶναι· πάντας γὰρ                     ἔφησε τούτου γενομένου προθυμοτέρους ἔσεσθαι πρὸς τὸν ἀγῶνα, καὶ                     περὶ τῶν χρημάτων παρεκάλει μηθὲν ἀγωνιᾶν· ἔσεσθαι γὰρ αὐτῶν τὸν                     πόρον ῥᾴδιον. διαλυθείσης δὲ τῆς ἐκκλησίας οὐκ ὀλίγοι τῶν Συρακοσίων κατηγόρουν                     τῶν πραχθέντων, ὥσπερ οὐκ αὐτοὶ ταῦτα κεκυρωκότεσ· τοῖς γὰρ                     λογισμοῖς εἰς ἑαυτοὺς ἐρχόμενοι τὴν ἐσομένην δυναστείαν ἀνεθεώρουν.                     οὗτοι μὲν οὖν βεβαιῶσαι βουλόμενοι τὴν ἐλευθερίαν ἔλαθον ἑαυτοὺς                     δεσπότην τῆς πατρίδος καθεστακότεσ· ὁ δὲ                     Διονύσιος τὴν μετάνοιαν τῶν ὄχλων φθάσαι βουλόμενοσ, ἐπεζήτει δι΄                     οὗ τρόπου δύναιτο φύλακας αἰτήσασθαι τοῦ σώματοσ· τούτου γὰρ                     συγχωρηθέντος ῥᾳδίως ἤμελλε κυριεύσειν τῆς τυραννίδοσ. εὐθὺς οὖν                     παρήγγειλε τοὺς ἐν ἡλικίᾳ πάντας ἕως ἐτῶν τεσσαράκοντα λαβόντας                     ἐπισιτισμὸν ἡμερῶν τριάκοντα καταντᾶν μετὰ τῶν ὅπλων εἰς                     Λεοντίνουσ. αὕτη δ΄ ἡ πόλις τότε φρούριον ἦν τῶν Συρακοσίων,                     πλῆρες ὑπάρχον φυγάδων καὶ ξένων ἀνθρώπων. ἤλπιζε γὰρ τούτους                     συναγωνιστὰς ἕξειν, ἐπιθυμοῦντας μεταβολῆσ, τῶν δὲ Συρακοσίων τοὺς                     πλείστους οὐδ΄ ἥξειν εἰς Λεοντίνουσ. οὐ                     μὴν ἀλλὰ νυκτὸς ἐπὶ τῆς χώρας στρατοπεδεύων, καὶ προσποιηθεὶς                     ἐπιβουλεύεσθαι, κραυγὴν ἐποίησε καὶ θόρυβον διὰ τῶν ἰδίων οἰκετῶν·                     τοῦτο δὲ πράξας συνέφυγεν εἰς τὴν ἀκρόπολιν, καὶ διενυκτέρευσε πυρὰ                     καίων καὶ τοὺς γνωριμωτάτους τῶν στρατιωτῶν μεταπεμπόμενοσ. ἅμα δ΄ ἡμέρᾳ τοῦ πλήθους ἀθροισθέντος εἰς                     Λεοντίνουσ, πολλὰ πρὸς τὴν τῆς ἐπιβολῆς ὑπόθεσιν πιθανολογήσας                     ἔπεισε τοὺς ὄχλους δοῦναι φύλακας αὐτῷ τῶν στρατιωτῶν ἑξακοσίουσ,                     οὓς ἂν προαιρῆται. λέγεται δὲ τοῦτο πρᾶξαι τὸν Διονύσιον                     ἀπομιμούμενον Πεισίστρατον τὸν ̓αθηναῖον· καὶ γὰρ ἐκεῖνόν φασιν ἑαυτὸν κατατραυματίσαντα προελθεῖν εἰς τὴν                     ἐκκλησίαν ὡς ἐπιβεβουλευμένον, καὶ διὰ τοῦτο φυλακὴν λαβεῖν παρὰ τῶν                     πολιτῶν, ᾗ χρησάμενον τὴν τυραννίδα περιπεποιῆσθαι. καὶ τότε                     Διονύσιος τῇ παραπλησίᾳ μηχανῇ τὸ πλῆθος ἐξαπατήσας ἐνήργει τὰ                     τῆς τυραννίδοσ. εὐθὺ γὰρ τοὺς χρημάτων μὲν ἐνδεεῖσ, τῇ δὲ ψυχῇ                     θρασεῖς ἐπιλέξασ, ὑπὲρ τοὺς χιλίουσ, ὅπλοις τε πολυτελέσι καθώπλισε                     καὶ ταῖς μεγίσταις ἐπαγγελίαις ἐμετεώρισε, τοὺς δὲ μισθοφόρους                     ἀνακαλούμενος καὶ φιλανθρώποις λόγοις χρώμενος ἰδίους κατεσκεύαζεν.                     μετετίθει δὲ καὶ τὰς τάξεισ, τοῖς πιστοτάτοις τὰς ἡγεμονίας                     παραδιδούσ, καὶ Δέξιππον τὸν Λακεδαιμόνιον ἀπέλυσεν εἰς τὴν                     ̔ελλάδα· ὑφεωρᾶτο γὰρ τὸν ἄνδρα τοῦτον, μὴ καιροῦ λαμβανόμενος                     ἀνακτήσηται τοῖς Συρακοσίοις τὴν ἐλευθερίαν. μετεπέμψατο δὲ καὶ τοὺς ἐν Γέλᾳ μισθοφόρουσ, καὶ                     πανταχόθεν συνῆγε τοὺς φυγάδας καὶ ἀσεβεῖσ, ἐλπίζων διὰ τούτων                     βεβαιότατα τηρηθήσεσθαι τὴν τυραννίδα. οὐ μὴν ἀλλὰ παραγενόμενος εἰς                     Συρακούσας κατεσκήνωσεν ἐν τῷ ναυστάθμῳ, φανερῶς αὑτὸν ἀναδείξας                     τύραννον. οἱ δὲ Συρακόσιοι βαρέως φέροντες ἠναγκάζοντο τὴν ἡσυχίαν                     ἔχειν· οὐδὲν γὰρ ἔτι περαίνειν ἠδύναντο· ἥ τε γὰρ πόλις ἔγεμεν                     ὅπλων ξενικῶν, τούς τε Καρχηδονίους ἐδεδοίκεισαν τηλικαύτας ἔχοντας                     δυνάμεισ. ὁ δ΄ οὖν Διονύσιος εὐθέως                     ἔγημε τὴν ̔ερμοκράτους θυγατέρα τοῦ καταπολεμήσαντος ̓αθηναίουσ, καὶ                     τὴν ἀδελφὴν ἔδωκε Πολυξένῳ τῆς ̔ερμοκράτους γυναικὸς ἀδελφῷ·                     τοῦτο δ΄ ἔπραξε βουλόμενος οἰκίαν ἐπίσημον εἰς οἰκειότητα                     προσλαβέσθαι πρὸς τὸ τὴν τυραννίδα ποιῆσαι βεβαίαν. μετὰ δὲ ταῦτα                     συναγαγὼν ἐκκλησίαν τῶν ἀντιπραξάντων αὐτῷ τοὺς δυνατωτάτους ὄντασ,                     Δαφναῖον καὶ Δήμαρχον, ἀνεῖλεν. Διονύσιος μὲν οὖν ἐκ γραμματέως καὶ τοῦ τυχόντος ἰδιώτου τῆς                     μεγίστης πόλεως τῶν ̔ελληνίδων ἐγενήθη τύραννοσ· διετήρησε δὲ τὴν                     δυναστείαν ἄχρι τῆς τελευτῆσ, τυραννήσας ἔτη δύο λείποντα τῶν                     τεσσαράκοντα. τὰς δὲ κατὰ μέρος αὐτοῦ πράξεις καὶ τὴν αὔξησιν τῆς                     ἀρχῆς ἐν τοῖς οἰκείοις χρόνοις διέξιμεν· δοκεῖ γὰρ οὗτος μεγίστην                     τῶν ἱστορουμένων τυραννίδα περιπεποιῆσθαι δι΄ ἑαυτοῦ καὶ                     πολυχρονιωτάτην. οἱ δὲ Καρχηδόνιοι μετὰ τὴν ἅλωσιν τῆς πόλεως τὰ μὲν ἀναθήματα                     καὶ τοὺς ἀνδριάντας καὶ τἄλλα τὰ πολυτελέστατα μετήνεγκαν εἰς                     Καρχηδόνα, τὰ δ΄ ἱερὰ κατακαύσαντες καὶ τὴν πόλιν διαρπάσαντες αὐτοῦ                     παρεχείμασαν. ἐπὶ δὲ τὴν ἐαρινὴν ὥραν παρεσκευάζοντο μηχανήματα καὶ                     βέλη παντοδαπά, διανοούμενοι πρώτην πολιορκῆσαι τὴν τῶν Γελῴων πόλιν.                         τούτων δὲ πραττομένων ̓αθηναῖοι μὲν                     κατὰ τὸ συνεχὲς ἐλαττώμασι περιπίπτοντεσ, ἐποιήσαντο πολίτας τοὺς                     μετοίκους καὶ τῶν ἄλλων ξένων τοὺς βουλομένους συναγωνίσασθαι· ταχὺ                     δὲ πολλοῦ πλήθους πολιτογραφηθέντοσ, οἱ στρατηγοὶ κατέγραφον τοὺς                     εὐθέτους εἰς τὴν στρατείαν. παρεσκευάσαντο δὲ ναῦς ἑξήκοντα, καὶ                     ταύτας πολυτελῶς καταρτίσαντες ἐξέπλευσαν εἰς Σάμον, ἐν ᾗ κατέλαβον                     τοὺς ἄλλους στρατηγοὺς ἀπὸ τῶν ἄλλων νήσων ὀγδοήκοντα τριήρεις                     ἠθροικότασ. δεηθέντες δὲ καὶ τῶν Σαμίων                     προσπληρῶσαι δέκα τριήρεισ, ἀνήχθησαν ἁπάσαις ταῖς ναυσὶν οὔσαις                     ἑκατὸν πεντήκοντα, καὶ κατέπλευσαν εἰς τὰς ̓αργινούσας νήσουσ,                     σπεύδοντες λῦσαι τὴν Μιτυλήνης πολιορκίαν. ὁ δὲ τῶν Λακεδαιμονίων ναύαρχος Καλλικρατίδας πυθόμενος τὸν                     κατάπλουν τῶν νεῶν, ἐπὶ μὲν τῆς πολιορκίας κατέλιπεν ̓ετεόνικον μετὰ                     τῆς πεζῆς δυνάμεωσ, αὐτὸς δὲ πληρώσας ναῦς ἑκατὸν τεσσαράκοντα κατὰ                     σπουδὴν ἀνήχθη τῶν ̓αργινουσῶν περὶ θάτερα μέρη· αἳ νῆσοι τότ΄                     ἦσαν οἰκούμεναι καὶ πολισμάτιον Αἰολικὸν ἔχουσαι, κείμεναι μεταξὺ                     Μιτυλήνης καὶ Κύμησ, ἀπέχουσαι τῆς ἠπείρου βραχὺ παντελῶς καὶ τῆς                     ἄκρας τῆς Κανίδοσ. οἱ δ΄ ̓αθηναῖοι τὸν                     μὲν κατάπλουν τῶν πολεμίων εὐθέως ἔγνωσαν, οὐ μακρὰν ὁρμοῦντεσ, διὰ                     δὲ τὸ μέγεθος τῶν πνευμάτων τὸ μὲν ναυμαχεῖν ἀπέγνωσαν, εἰς δὲ τὴν                     ἐχομένην ἡμέραν ἡτοιμάζοντο τὰ πρὸς τὴν ναυμαχίαν, τὸ αὐτὸ                     ποιούντων καὶ τῶν Λακεδαιμονίων, καίπερ ἀμφοτέροις ἀπαγορευόντων τῶν                     μάντεων. τοῖς μὲν γὰρ Λακεδαιμονίοις ἡ                     τοῦ θύματος κεφαλὴ κειμένη παρὰ τὸν αἰγιαλὸν ἀφανὴς ἐγεγόνει,                     προσκλύζοντος τοῦ κύματοσ· διόπερ ὁ μάντις προύλεγε, διότι τελευτήσει                     ναυμαχῶν ὁ ναύαρχοσ· οὗ ῥηθέντος φασὶ τὸν Καλλικρατίδαν εἰπεῖν,                     ὅτι τελευτήσας κατὰ τὴν μάχην οὐδὲν ἀδοξοτέραν ποιήσει τὴν                     Σπάρτην. τῶν δ΄ ̓αθηναίων ὁ στρατηγὸς                     Θρασύβουλοσ, ὃς ἦν ἐπὶ τῆς ἡγεμονίας ἐκείνην τὴν ἡμέραν, εἶδε                     κατὰ τὴν νύκτα τοιαύτην ὄψιν· ἔδοξεν ̓αθήνησι τοῦ θεάτρου πλήθοντος                     αὐτός τε καὶ τῶν ἄλλων στρατηγῶν ἓξ ὑποκρίνεσθαι τραγῳδίαν                     Εὐριπίδου Φοινίσσασ· τῶν δ΄ ἀντιπάλων ὑποκρινομένων τὰς ̔ικέτιδας                     δόξαι τὴν Καδμείαν νίκην αὐτοῖς περιγενέσθαι, καὶ πάντας ἀποθανεῖν                     μιμουμένους τὰ πράγματα τῶν ἐπὶ τὰς Θήβας στρατευσάντων. ἀκούσας δ΄ ὁ μάντις ταῦτα διεσάφει τοὺς ἑπτὰ                     τῶν στρατηγῶν ἀναιρεθήσεσθαι. τῶν δ΄ ἱερῶν φερόντων νίκην, οἱ                     στρατηγοὶ περὶ μὲν τῆς ἑαυτῶν ἀπωλείας ἐκώλυον ἑτέροις                     ἀπαγγέλλειν, περὶ δὲ τῆς ἐν τοῖς ἱεροῖς νίκης ἀνήγγειλαν καθ΄ ὅλην                     τὴν δύναμιν. Καλλικρατίδας δ΄ ὁ ναύαρχος συναγαγὼν                     τὰ πλήθη καὶ παραθαρσύνας τοῖς οἰκείοις λόγοισ, τὸ τελευταῖον εἶπεν·                     εἰς τὸν ὑπὲρ τῆς πατρίδος κίνδυνον οὕτως εἰμὶ πρόθυμος αὐτόσ,                     ὥστε τοῦ μάντεως λέγοντος διὰ τῶν ἱερείων ὑμῖν μὲν προσημαίνεσθαι                     νίκην, ἐμοὶ δὲ θάνατον, ὅμως ἕτοιμός εἰμι τελευτᾶν. εἰδὼς οὖν                     μετὰ τὸν τῶν ἡγεμόνων θάνατον ἐν θορύβῳ τὰ στρατόπεδα γινόμενα, νῦν                     ἀναδεικνύω ναύαρχον, ἂν ἐγώ τι πάθω, τὸν διαδεξόμενον Κλέαρχον,                     ἄνδρα πεῖραν δεδωκότα τῶν κατὰ τὸν πόλεμον ἔργων. ὁ μὲν οὖν Καλλικρατίδας ταῦτ΄ εἰπὼν οὐκ ὀλίγους                     ἐποίησε ζηλῶσαι τὴν ἀρετὴν αὐτοῦ καὶ προθυμοτέρους γενέσθαι πρὸς                     τὴν μάχην. καὶ Λακεδαιμόνιοι μὲν παρακαλοῦντες ἀλλήλους ἀνέβαινον                     εἰς τὰς ναῦσ· οἱ δ΄ ̓αθηναῖοι, παρακληθέντες ὑπὸ τῶν στρατηγῶν εἰς                     τὸν ἀγῶνα, κατὰ σπουδὴν ἐπλήρουν τὰς τριήρεις καὶ πάντες εἰς τάξιν                     καθίσταντο. τοῦ μὲν οὖν δεξιοῦ κέρατος                     Θράσυλλος ἡγεῖτο καὶ Περικλῆς ὁ Περικλέους τοῦ προσαγορευθέντος                     κατὰ τὴν δύναμιν ̓ολυμπίου· συμπαρέλαβε δὲ καὶ Θηραμένην εἰς τὸ                     δεξιὸν κέρασ, ἐφ΄ ἡγεμονίας τάξασ· ὃς ἰδιώτης ὢν μὲν συνεστράτευε                     τότε, πρότερον δὲ πολλάκις ἦν ἀφηγημένος δυνάμεων· τοὺς δ΄ ἄλλους                     στρατηγοὺς παρ΄ ὅλην τὴν φάλαγγα διέταξε, καὶ τὰς καλουμένας                     ̓αργινούσας νήσους συμπεριέλαβε τῇ τάξει, σπεύδων ὅτι πλεῖστον                     παρεκτεῖναι τὰς ναῦσ. ὁ δὲ Καλλικρατίδας                     ἀνήχθη τὸ μὲν δεξιὸν μέρος αὐτὸς ἔχων, τὸ δ΄ εὐώνυμον παρέδωκε                     Βοιωτοῖσ, ὧν Θρασώνδας ὁ Θηβαῖος τὴν ἡγεμονίαν ἔσχεν. οὐ                     δυνάμενος δὲ τὴν τάξιν ἐξισῶσαι τοῖς πολεμίοις διὰ τὸ τὰς νήσους                     πολὺν ἐπέχειν τόπον, διείλατο τὴν δύναμιν, καὶ δύο ποιήσας στόλους                     πρὸς ἑκάτερον μέρος δίχα διηγωνίζετο. διὸ καὶ παρείχετο μεγάλην κατάπληξιν πολλαχῇ τοῖς θεωμένοισ, ὡς ἂν                     τεττάρων μὲν στόλων ναυμαχούντων, τῶν δὲ νεῶν συνηθροισμένων εἰς ἕνα                     τόπον οὐ πολλαῖς ἐλάττω τῶν τριακοσίων· μεγίστη γὰρ αὕτη                     μνημονεύεται ναυμαχία γεγενημένη ̔́ελλησι πρὸς ̔́ελληνασ. ἅμα δ΄ οἵ τε                     ναύαρχοι τοῖς σαλπιγκταῖς παρεκελεύοντο σημαίνειν καὶ τὸ παρ΄ ἑκατέροις                     πλῆθος ἐναλλὰξ ἐπαλαλάζον ἐξαίσιον ἐποίει βοήν· πάντες δὲ μετὰ                     σπουδῆς ἐλαύνοντες τὸ ῥόθιον ἐφιλοτιμοῦντο πρὸς ἀλλήλουσ, ἑκάστου                     σπεύδοντος πρώτου κατάρξασθαι τῆς μάχησ. ἔμπειροί τε γὰρ ἦσαν τῶν κινδύνων οἱ πλεῖστοι διὰ τὸ μῆκος τοῦ                     πολέμου καὶ σπουδὴν ἀνυπέρβλητον εἰσεφέροντο διὰ τὸ τοὺς κρατίστους                     εἰς τὸν ὑπὲρ τῶν ὅλων ἀγῶνα συνηθροῖσθαι· πάντες γὰρ ὑπελάμβανον                     τοὺς ταύτῃ τῇ μάχῃ νικήσαντας πέρας ἐπιθήσειν τῷ πολέμῳ.                         οὐ μὴν ἀλλ΄ ὁ Καλλικρατίδας ἀκηκοὼς                     τοῦ μάντεως τὴν περὶ αὐτὸν ἐσομένην τελευτήν, ἔσπευδεν                     ἐπιφανέστατον ἑαυτῷ περιποιήσασθαι θάνατον. διόπερ πρῶτος ἐπὶ τὴν                     Λυσίου τοῦ στρατηγοῦ ναῦν ἐπιπλεύσασ, καὶ σὺν ταῖς ἅμα πλεούσαις                     τριήρεσιν ἐξ ἐφόδου τρώσασ, κατέδυσε· τῶν δ΄ ἄλλων τὰς μὲν τοῖς                     ἐμβόλοις τύπτων ἄπλους ἐποίει, τῶν δὲ τοὺς ταρσοὺς παρασύρων                     ἀχρήστους ἀπετέλει πρὸς τὴν μάχην. τὸ                     δὲ τελευταῖον δοὺς ἐμβολὴν τῇ τοῦ Περικλέους τριήρει βιαιότερον,                     τῆς μὲν τριήρους ἐπὶ πολὺν ἀνέρρηξε τόπον, τοῦ δὲ στόματος                     ἐναρμοσθέντος εἰς τὴν λακίδα, καὶ μὴ δυναμένων αὐτῶν ἀνακρούσασθαι,                     Περικλῆς μὲν ἐπέβαλε τῇ τοῦ Καλλικρατίδα νηὶ σιδηρᾶν χεῖρα,                     προσαφθείσης δ΄ αὐτῆς οἱ μὲν ̓αθηναῖοι περιστάντες τὴν ναῦν                     εἰσήλλοντο, καὶ περιχυθέντες τοὺς ἐν αὐτῇ πάντας ἀπέσφαξαν.                         τότε δή φασι τὸν Καλλικρατίδαν                     λαμπρῶς ἀγωνισάμενον καὶ πολὺν ἀντισχόντα χρόνον, τὸ τελευταῖον ὑπὸ                     τοῦ πλήθους πανταχόθεν τιτρωσκόμενον καταπονηθῆναι. ὡς δὲ τὸ περὶ τὸν                     ναύαρχον ἐλάττωμα συμφανὲς ἐγένετο, συνέβη τοὺς Πελοποννησίους                     δείσαντας ἐγκλῖναι. τοῦ δὲ δεξιοῦ μέρους                     τῶν Πελοποννησίων φυγόντοσ, οἱ τὸ λαιὸν ἔχοντες Βοιωτοὶ χρόνον μέν                     τινα διεκαρτέρουν εὐρώστως ἀγωνιζόμενοι· εὐλαβοῦντο γὰρ αὐτοί τε καὶ                     οἱ συγκινδυνεύοντες Εὐβοεῖς καὶ πάντες οἱ τῶν ̓αθηναίων                     ἀφεστηκότεσ, μήποτε ̓αθηναῖοι τὴν ἀρχὴν ἀνακτησάμενοι τιμωρίαν παρ΄                     αὐτῶν λάβωσιν ὑπὲρ τῆς ἀποστάσεωσ· ἐπειδὴ δὲ τὰς πλείστας ναῦς                     ἑώρων τετρωμένας καὶ τὸ πλῆθος τῶν νικώντων ἐπ΄ αὐτοὺς ἐπιστραφέν,                     ἠναγκάσθησαν φυγεῖν. τῶν μὲν οὖν Πελοποννησίων οἱ μὲν εἰς Χίον,                     οἱ δ΄ εἰς Κύμην διεσώθησαν. οἱ δ΄ ̓αθηναῖοι                     διώξαντες ἐφ΄ ἱκανὸν τοὺς ἡττημένους πάντα τὸν σύνεγγυς τόπον τῆς                     θαλάττης ἐπλήρωσαν νεκρῶν καὶ ναυαγίων. μετὰ δὲ ταῦτα τῶν στρατηγῶν                     οἱ μὲν ᾤοντο δεῖν τοὺς τετελευτηκότας ἀναιρεῖσθαι διὰ τὸ χαλεπῶς                     διατίθεσθαι τοὺς ̓αθηναίους ἐπὶ τοῖς ἀτάφους περιορῶσι τοὺς                     τετελευτηκότασ, οἱ δ΄ ἔφασαν δεῖν ἐπὶ τὴν Μιτυλήνην πλεῖν καὶ τὴν                     ταχίστην λῦσαι τὴν πολιορκίαν. ἐπεγενήθη                     δὲ καὶ χειμὼν μέγασ, ὥστε σαλεύεσθαι τὰς τριήρεισ, καὶ τοὺς                     στρατιώτας διά τε τὴν ἐκ τῆς μάχης κακοπάθειαν καὶ διὰ τὸ μέγεθος                     τῶν κυμάτων ἀντιλέγειν πρὸς τὴν ἀναίρεσιν τῶν νεκρῶν. τέλος δὲ τοῦ χειμῶνος ἐπιτείνοντος οὔτε ἐπὶ τὴν                     Μιτυλήνην ἔπλευσαν οὔτε τοὺς τετελευτηκότας ἀνείλαντο, βιασθέντες δὲ                     ὑπὸ τῶν πνευμάτων εἰς ̓αργινούσας κατέπλευσαν. ἀπώλοντο δὲ ἐν τῇ                     ναυμαχίᾳ τῶν μὲν ̓αθηναίων ναῦς εἴκοσι πέντε καὶ τῶν ἐν αὐταῖς                     οἱ πλεῖστοι, τῶν δὲ Πελοποννησίων ἑπτὰ πρὸς ταῖς ἑβδομήκοντα·                         διόπερ τοσούτων νεῶν καὶ τῶν ἐν                     αὐταῖς γεγενημένων ἀνδρῶν ἀπολωλότων ἐπλήσθη τῆς Κυμαίων καὶ                     Φωκαέων ἡ παραθαλάττιος χώρα νεκρῶν καὶ ναυαγίων. ὁ δὲ τὴν Μιτυλήνην πολιορκῶν ̓ετεόνικος πυθόμενός                     τινος τὴν τῶν Πελοποννησίων ἧτταν, τὰς μὲν ναῦς εἰς Χίον ἔπεμψε,                     τὴν δὲ πεζὴν δύναμιν αὐτὸς ἔχων εἰς τὴν Πυρραίων πόλιν                     ἀπεχώρησεν,οὖσαν σύμμαχον· ἐδεδοίκει γάρ, μήποτε τῷ στόλῳ                     πλευσάντων τῶν ̓αθηναίων ἐπ΄ αὐτοὺς καὶ τῶν ἐκ τῆς πόλεως                     ἐπεξελθόντων κινδυνεύσῃ τὴν δύναμιν ἀποβαλεῖν ἅπασαν. οἱ δὲ τῶν ̓αθηναίων στρατηγοὶ πλεύσαντες εἰς                     Μιτυλήνην καὶ τὸν Κόνωνα μετὰ τῶν τεσσαράκοντα νεῶν παραλαβόντες εἰς                     Σάμον κατέπλευσαν, κἀκεῖθεν ὁρμώμενοι τὴν τῶν πολεμίων χώραν                     ἐπόρθουν. μετὰ δὲ ταῦτα οἱ περὶ τὴν                     Αἰολίδα καὶ τὴν ̓ιωνίαν καὶ τὰς νήσους τὰς συμμαχούσας                     Λακεδαιμονίοις συνῆλθον εἰς ̓́εφεσον, καὶ βουλευομένοις αὐτοῖς ἔδοξεν                     ἀποστέλλειν εἰς Σπάρτην καὶ Λύσανδρον αἰτεῖσθαι ναύαρχον· οὗτος                     γὰρ ἔν τε τῷ τῆς ναυαρχίας χρόνῳ κατωρθωκὼς ἦν πολλὰ καὶ ἐδόκει                     διαφέρειν στρατηγίᾳ τῶν ἄλλων. οἱ δὲ                     Λακεδαιμόνιοι νόμον ἔχοντες δὶς τὸν αὐτὸν μὴ πέμπειν, καὶ τὸ                     πάτριον ἔθος μὴ θέλοντες καταλύειν, ̓́αρακον μὲν εἵλοντο ναύαρχον,                     τὸν δὲ Λύσανδρον ἰδιώτην αὐτῷ συνεξέπεμψαν, προστάξαντες ἀκούειν                     ἅπαντα τούτου. οὗτοι μὲν ἐκπεμφθέντες ἐπὶ τὴν ἡγεμονίαν ἔκ τε                     τῆς Πελοποννήσου καὶ παρὰ τῶν συμμάχων τριήρεις ἤθροιζον ὅσας                     ἠδύναντο πλείστασ. ̓αθηναῖοι δὲ πυθόμενοι                     τὴν ἐν ταῖς ̓αργινούσαις εὐημερίαν ἐπὶ μὲν τῇ νίκῃ τοὺς                     στρατηγοὺς ἐπῄνουν, ἐπὶ δὲ τῷ περιιδεῖν ἀτάφους τοὺς ὑπὲρ τῆς                     ἡγεμονίας τετελευτηκότας χαλεπῶς διετέθησαν. Θηραμένους δὲ καὶ Θρασυβούλου προαπεληλυθότων εἰς                     ̓αθήνασ, ὑπολαβόντες οἱ στρατηγοὶ τούτους εἶναι τοὺς διαβαλόντας                     πρὸς τὰ πλήθη περὶ τῶν τελευτησάντων, ἀπέστειλαν κατ΄ αὐτῶν                     ἐπιστολὰς πρὸς τὸν δῆμον, διασαφοῦντες ὅτι τούτοις ἐπέταξαν                     ἀνελέσθαι τοὺς τελευτήσαντασ· ὅπερ μάλιστ΄ αὐτοῖς αἴτιον ἐγενήθη                     τῶν κακῶν. δυνάμενοι γὰρ ἔχειν                     συναγωνιστὰς εἰς τὴν κρίσιν τοὺς περὶ Θηραμένην, ἄνδρας καὶ λόγῳ                     δυνατοὺς καὶ φίλους πολλοὺς ἔχοντασ, καὶ τὸ μέγιστον, συμπαραγεγονότας                     τοῖς εἰς τὴν ναυμαχίαν πράγμασιν, ἐκ τῶν ἐναντίων ἔσχον ἀντιδίκους                     καὶ πικροὺς κατηγόρουσ. ἀναγνωσθεισῶν γὰρ                     ἐν τῷ δήμῳ τῶν ἐπιστολῶν εὐθὺς μὲν τοῖς περὶ Θηραμένην ὠργίζετο                     τὰ πλήθη, τούτων δὲ ἀπολογησαμένων συνέβη τὴν ὀργὴν πάλιν μεταπεσεῖν                     εἰς τοὺς στρατηγούσ. διόπερ ὁ δῆμος                     προέθηκεν αὐτοῖς κρίσιν, καὶ Κόνωνα μὲν ἀπολύσας τῆς αἰτίας                     προσέταξε τούτῳ τὰς δυνάμεις παραδίδοσθαι, τοὺς δ΄ ἄλλους ἐψηφίσατο                     τὴν ταχίστην ἥκειν. ὧν ̓αριστογένης μὲν καὶ Πρωτόμαχος φοβηθέντες                     τὴν ὀργὴν τοῦ πλήθους ἔφυγον, Θράσυλλος δὲ καὶ Καλλιάδησ, ἔτι δὲ                     Λυσίας καὶ Περικλῆς καὶ ̓αριστοκράτης μετὰ τῶν πλείστων νεῶν                     κατέπλευσαν εἰς τὰς ̓αθήνασ, ἐλπίζοντες τοὺς ἐν ταῖς ναυσὶ πολλοὺς                     ὄντας βοηθοὺς ἕξειν ἐν τῇ κρίσει. ὡς                     δ΄ εἰς τὴν ἐκκλησίαν τὰ πλήθη συνῆλθον, τῆς μὲν κατηγορίας καὶ τῶν                     πρὸς χάριν δημηγορούντων ἤκουον,τοὺς δ΄ ἀπολογουμένους συνθορυβοῦντες                     οὐκ ἠνείχοντο τῶν λόγων. οὐκ ἐλάχιστα δ΄ αὐτοὺς ἔβλαψαν οἱ                     συγγενεῖς τῶν τετελευτηκότων, παρελθόντες μὲν εἰς τὴν ἐκκλησίαν ἐν                     πενθίμοισ, δεόμενοι δὲ τοῦ δήμου τιμωρήσασθαι τοὺς περιεωρακότας                     ἀτάφους τοὺς ὑπὲρ τῆς πατρίδος προθύμως τετελευτηκότασ. τέλος δ΄ οἵ τε τούτων φίλοι καὶ οἱ τοῖς περὶ                     Θηραμένην συναγωνιζόμενοι πολλοὶ καθεστῶτες ἐνίσχυσαν, καὶ συνέβη                     καταδικασθῆναι τοὺς στρατηγοὺς θανάτῳ καὶ δημεύσει τῶν οὐσιῶν.                         τούτων                     δὲ κυρωθέντων, καὶ μελλόντων αὐτῶν ὑπὸ τῶν δημοσίων ἐπὶ τὸν                     θάνατον ἄγεσθαι, Διομέδων εἷς τῶν στρατηγῶν παρῆλθεν εἰς τὸ μέσον,                     ἀνὴρ καὶ τὰ περὶ τὸν πόλεμον ἔμπρακτος καὶ δικαιοσύνῃ τε καὶ ταῖς                     ἄλλαις ἀρεταῖς δοκῶν διαφέρειν. σιωπησάντων δὲ πάντων εἶπεν· ἄνδρες ̓αθηναῖοι, τὰ μὲν περὶ ἡμῶν                     κυρωθέντα συνενέγκαι τῇ πόλει· τὰς δὲ ὑπὲρ τῆς νίκης εὐχὰς                     ἐπειδήπερ ἡ τύχη κεκώλυκεν ἡμᾶς ἀποδοῦναι, καλῶς ἔχον ὑμᾶς                     φροντίσαι, καὶ τῷ Διὶ τῷ σωτῆρι καὶ ̓απόλλωνι καὶ ταῖς σεμναῖς                     θεαῖς ἀπόδοτε· τούτοις γὰρ εὐξάμενοι τοὺς πολεμίους κατεναυμαχήσαμεν.                         ὁ μὲν οὖν Διομέδων ταῦτα διαλεχθεὶς                     ἐπὶ τὸν κυρωθέντα θάνατον ἀπήγετο μετὰ τῶν ἄλλων στρατηγῶν, τοῖς                     ἀγαθοῖς τῶν πολιτῶν πολὺν οἶκτον παραστήσας καὶ δάκρυα· τὸν γὰρ                     ἀδίκως τελευτᾶν μέλλοντα τοῦ μὲν καθ΄ αὑτὸν πάθους μηδ΄ ἡντινοῦν                     ποιεῖσθαι μνείαν, ὑπὲρδὲ τῆς ἀδικούσης πόλεως ἀξιοῦν τὰς εὐχὰς                     ἀποδιδόναι τοῖς θεοῖσ, ἐφαίνετ΄ ἀνδρὸς εὐσεβοῦς ἔργον καὶ                     μεγαλοψύχου καὶ τῆς περὶ αὐτὸν τύχης ἀναξίου. τούτους μὲν οὖν οἱ ταχθέντες ὑπὸ τῶν νόμων                     ἕνδεκα ἄρχοντες ἀπέκτειναν, οὐχ οἷον ἠδικηκότας τι τὴν πόλιν,                     ἀλλὰ ναυμαχίαν μεγίστην τῶν ̔́ελλησι πρὸς ̔́ελληνας γεγενημένων                     νενικηκότας καὶ ἐν ἄλλαις μάχαις λαμπρῶς ἠγωνισμένουσ, καὶ διὰ τὰς                     ἰδίας ἀρετὰς τρόπαια κατὰ τῶν πολεμίων ἑστακότασ. οὕτως δ΄ ὁ δῆμος τότε παρεφρόνησε, καὶ παροξυνθεὶς                     ἀδίκως ὑπὸ τῶν δημαγωγῶν τὴν ὀργὴν ἀπέσκηψεν εἰς ἄνδρας οὐ                     τιμωρίασ, ἀλλὰ πολλῶν ἐπαίνων καὶ στεφάνων ἀξίουσ. ταχὺ δὲ καὶ τοῖς                     πείσασι καὶ τοῖς πεισθεῖσι μετεμέλησεν, οἱονεὶ νεμεσήσαντος τοῦ                     δαιμονίου· οἱ μὲν γὰρ ἐξαπατηθέντες ἐπίχειρα τῆς ἀγνοίας ἔλαβον                     μετ΄ οὐ πολὺν χρόνον καταπολεμηθέντες οὐχ ὑφ΄ ἑνὸς δεσπότου μόνον,                     ἀλλὰ τριάκοντα· ὁ δ΄ ἐξαπατήσας καὶ τὴν                     γνώμην εἰπὼν Καλλίξενος εὐθὺ τοῦ πλήθους μεταμεληθέντος εἰς αἰτίαν                     ἦλθεν ὡς τὸν δῆμον ἐξηπατηκώσ· οὐκ ἀξιωθεὶς δ΄ ἀπολογίας ἐδέθη,                     καὶ καταβληθεὶς εἰς τὴν δημοσίαν φυλακὴν ἔλαθε μετά τινων διορύξας τὸ                     δεσμωτήριον καὶ διαδρὰς πρὸς τοὺς πολεμίους εἰς Δεκέλειαν, ὅπως                     διαφυγὼν τὸν θάνατον μὴ μόνον ̓αθήνησιν, ἀλλὰ καὶ παρὰ τοῖς ἄλλοις                     ̔́ελλησι δακτυλοδεικτουμένην ἔχῃ τὴν πονηρίαν παρ΄ ὅλον τὸν βίον.                         τὰ μὲν                     οὖν κατὰ τοῦτον τὸν ἐνιαυτὸν πραχθέντα σχεδὸν ταῦτ΄ ἐστίν. τῶν δὲ                     συγγραφέων Φίλιστος τὴν πρώτην σύνταξιν τῶν Σικελικῶν εἰς τοῦτον τὸν                     ἐνιαυτὸν κατέστροφεν, εἰς τὴν ̓ακράγαντος ἅλωσιν, ἐν βύβλοις ἑπτὰ                     διελθὼν χρόνον ἐτῶν πλείω τῶν ὀκτακοσίων, τῆς δὲ δευτέρας συντάξεως                     τὴν μὲν ἀρχὴν ἀπὸ τῆς τῆς προτέρας τελευτῆς πεποίηται, γέγραφε δὲ                     βύβλους τέσσαρασ. περὶ δὲ τὸν αὐτὸν                     χρόνον ἐτελεύτησε Σοφοκλῆς ὁ Σοφίλου, ποιητὴς τραγῳδιῶν, ἔτη                     βιώσας ἐνενήκοντα, νίκας δ΄ ἔχων ὀκτωκαίδεκα. φασὶ δὲ τὸν ἄνδρα                     τοῦτον τὴν ἐσχάτην τραγῳδίαν εἰσαγαγόντα καὶ νικήσαντα χαρᾷ                     περιπεσεῖν ἀνυπερβλήτῳ, δι΄ ἣν καὶ τελευτῆσαι. ̓απολλόδωρος δ΄ ὁ τὴν χρονικὴν σύνταξιν                     πραγματευσάμενός φησι καὶ τὸν Εὐριπίδην κατὰ τὸν αὐτὸν ἐνιαυτὸν                     τελευτῆσαι· τινὲς δὲ λέγουσι παρ΄ ̓αρχελάῳ τῷ βασιλεῖ Μακεδόνων                     κατὰ τὴν χώραν ἐξελθόντα κυσὶ περιπεσεῖν καὶ διασπασθῆναι μικρῷ                     πρόσθεν τούτων τῶν χρόνων. τοῦ δ΄ ἔτους τούτου                     διελθόντος ̓αθήνησι μὲν ἦρχεν ̓αλεξίασ, ἐν δὲ τῇ ̔ρώμῃ ἀντὶ                     τῶν ὑπάτων τρεῖς χιλίαρχοι κατεστάθησαν, Γάιος ̓ιούλιοσ, Πούπλιος                     Κορνήλιοσ, Γάιος Σερουίλιοσ. τούτων δὲ τὴν ἀρχὴν παραλαβόντων                     ̓αθηναῖοι μετὰ τὴν ἀναίρεσιν τῶν στρατηγῶν ἐπὶ τὴν ἡγεμονίαν                     ἔταξαν Φιλοκλέα, καὶ τὸ ναυτικὸν αὐτῷ παραδόντες ἐξέπεμψαν πρὸς                     Κόνωνα, προστάξαντες κοινῶς ἀφηγεῖσθαι τῶν δυνάμεων. ὃς ἐπεὶ κατέπλευσε πρὸς Κόνωνα εἰς Σάμον, τὰς                     ναῦς ἁπάσας ἐπλήρωσεν, οὔσας τρεῖς πρὸς ταῖς ἑκατὸν ἑβδομήκοντα.                     τούτων εἴκοσι μὲν ἔδοξεν αὐτοῦ καταλιπεῖν, ταῖς δ΄ ἄλλαις ἁπάσαις                     ἀνήχθησαν εἰς ̔ελλήσποντον, ἡγουμένου Κόνωνος καὶ Φιλοκλέουσ.                         Λύσανδρος δ΄ ὁ τῶν Λακεδαιμονίων                     ναύαρχος ἐκ Πελοποννήσου παρὰ τῶν ἐγγὺς συμμάχων τριάκοντα πέντε                     ναῦς ἀθροίσας κατέπλευσεν εἰς ̓́εφεσον. μεταπεμψάμενος δὲ καὶ τὸν ἐκ                     Χίου στόλον   ἐξήρτυεν· ἀνέβη δὲ καὶ πρὸς Κῦρον τὸν Δαρείου                     τοῦ βασιλέως υἱόν, καὶ χρήματα πολλὰ παρέλαβε πρὸς τὰς τῶν                     στρατιωτῶν διατροφάσ. ὁ δὲ Κῦροσ,                     μεταπεμπομένου τοῦ πατρὸς αὐτὸν εἰς Πέρσασ, τῷ Λυσάνδρῳ τῶν ὑφ΄                     αὑτὸν πόλεων τὴν ἐπιστασίαν παρέδωκε καὶ τοὺς φόρους τούτῳ τελεῖν                     συνέταξεν. ὁ δὲ Λύσανδρος πάντων τῶν εἰς πόλεμον εὐπορήσας εἰς                     ̓́εφεσον ἀνέστρεψεν. καθ΄ ὃν δὴ χρόνον                     ἐν τῇ Μιλήτῳ τινὲς ὀλιγαρχίας ὀρεγόμενοι κατέλυσαν τὸν δῆμον,                     συμπραξάντων αὐτοῖς Λακεδαιμονίων. καὶ τὸ μὲν πρῶτον Διονυσίων                     ὄντων ἐν ταῖς οἰκίαις τοὺς μάλιστα ἀντιπράττοντας συνήρπασαν καὶ                     περὶ τεσσαράκοντα ὄντας ἀπέσφαξαν, μετὰ δέ, τῆς ἀγορᾶς                     πληθούσησ,τριακοσίους ἐπιλέξαντες τοὺς εὐπορωτάτους ἀνεῖλον. οἱ δὲ χαριέστατοι τῶν τὰ τοῦ δήμου φρονούντων,                     ὄντες οὐκ ἐλάττους χιλίων, φοβηθέντες τὴν περίστασιν ἔφυγον πρὸς                     Φαρνάβαζον τὸν σατράπην· οὗτος δὲ φιλοφρόνως αὐτοὺς δεξάμενοσ, καὶ                     στατῆρα χρυσοῦν ἑκάστῳ δωρησάμενοσ, κατῴκισεν εἰς Βλαῦδα, φρούριόν                     τι τῆς Λυδίασ. Λύσανδρος δὲ μετὰ τῶν                     πλείστων νεῶν ἐπὶ ̓́ιασον τῆς Καρίας πλεύσασ, κατὰ κράτος αὐτὴν                     εἷλεν ̓αθηναίοις συμμαχοῦσαν, καὶ τοὺς μὲν ἡβῶντας ὀκτακοσίους                     ὄντας ἀπέσφαξε, παῖδας δὲ καὶ γυναῖκας λαφυροπωλήσας κατέσκαψε τὴν                     πόλιν. μετὰ δὲ ταῦτ΄ ἐπὶ τὴν ̓αττικὴν                     καὶ πολλοὺς τόπους πλεύσας μέγα μὲν οὐδὲν οὐδ΄ ἄξιον μνήμης                     ἔπραξε· διὸ καὶ ταῦτα μὲν οὐκ ἀναγράφειν ἐσπουδάσαμεν· τὸ δὲ                     τελευταῖον Λάμψακον ἑλὼν τὴν μὲν ̓αθηναίων φρουρὰν ἀφῆκεν                     ὑπόσπονδον, τὰς δὲ κτήσεις ἁρπάσας τοῖς Λαμψακηνοῖς ἀπέδωκε τὴν                     πόλιν. οἱ δὲ τῶν ̓αθηναίων στρατηγοὶ                     πυθόμενοι τοὺς Λακεδαιμονίους πάσῃ τῇ δυνάμει πολιορκεῖν Λάμψακον,                     συνήγαγόν τε πανταχόθεν τριήρεις καὶ κατὰ σπουδὴν ἀνήχθησαν ἐπ΄                     αὐτοὺς ναυσὶν ἑκατὸν ὀγδοήκοντα. εὑρόντες δὲ τὴν πόλιν ἡλωκυῖαν, τότε μὲν ἐν Αἰγὸς ποταμοῖς                     καθώρμισαν τὰς ναῦσ, μετὰ δὲ ταῦτ΄ ἐπιπλέοντες τοῖς πολεμίοις καθ΄                     ἡμέραν εἰς ναυμαχίαν προεκαλοῦντο. οὐκ ἀνταναγομένων δὲ τῶν                     Πελοποννησίων, οἱ μὲν ̓αθηναῖοι διηπόρουν ὅ,τι χρήσωνται τοῖς                     πράγμασιν, οὐ δυνάμενοι τὸν πλείω χρόνον ἐκεῖ διατρέφειν τὰς                     δυνάμεισ. ̓αλκιβιάδου δὲ πρὸς αὐτοὺς                     ἐλθόντος καὶ λέγοντοσ, ὅτι Μήδοκος καὶ Σεύθης οἱ τῶν Θρᾳκῶν                     βασιλεῖς εἰσιν αὐτῷ φίλοι, καὶ δύναμιν πολλὴν ὡμολόγησαν δώσειν,                     ἐὰν βούληται διαπολεμεῖν τοῖς Λακεδαιμονίοισ· διόπερ αὐτοὺς ἠξίου                     μεταδοῦναι τῆς ἡγεμονίασ, ἐπαγγελλόμενος αὐτοῖς δυεῖν θάτερον, ἢ                     ναυμαχεῖν τοὺς πολεμίους ἀναγκάσειν ἢ πεζῇ μετὰ Θρᾳκῶν πρὸς                     αὐτοὺς διαγωνιεῖσθαι. ταῦτα δὲ ὁ                     ̓αλκιβιάδης ἔπραττεν ἐπιθυμῶν δι΄ ἑαυτοῦ τῇ πατρίδι μέγα τι                     κατεργάσασθαι καὶ διὰ τῶν εὐεργεσιῶν τὸν δῆμον ἀποκαταστῆσαι εἰς τὴν                     ἀρχαίαν εὔνοιαν. οἱ δὲ τῶν ̓αθηναίων στρατηγοί, νομίσαντες τῶν μὲν                     ἐλαττωμάτων ἑαυτοῖς τὴν μέμψιν ἀκολουθήσειν, τὰ δ΄ ἐπιτεύγματα                     προσάψειν ἅπαντας ̓αλκιβιάδῃ, ταχέως αὐτὸν ἐκέλευσαν ἀπιέναι καὶ                     μηκέτι προσεγγίζειν τῷ στρατοπέδῳ. ἐπεὶ δ΄                     οἱ μὲν πολέμιοι ναυμαχεῖν οὐκ ἤθελον, τὸ δὲ στρατόπεδον σιτοδεία                     κατεῖχε, Φιλοκλῆς ἐκείνην τὴν ἡμέραν ἀφηγούμενος τοῖς μὲν ἄλλοις                     τριηράρχοις προσέταξε πληρώσαντας τὰς τριήρεις ἀκολουθεῖν, αὐτὸς δ΄                     ἑτοίμας ἔχων ναῦς τριάκοντα τάχιον ἐξέπλευσεν. ὁ δὲ Λύσανδρος παρά τινων αὐτομόλων ταῦτ΄ ἀκούσασ,                     μετὰ πασῶν τῶν νεῶν ἀναχθεὶς καὶ τὸν Φιλοκλέα τρεψάμενος πρὸς τὰς                     ἄλλας ναῦς κατεδίωξεν. οὔπω δὲ τῶν                     τριήρων τοῖς ̓αθηναίοις πεπληρωμένων θόρυβος κατεῖχεν ἅπαντας διὰ τὴν                     ἀπροσδόκητον ἐπιφάνειαν τῶν πολεμίων. ὁ                     δὲ Λύσανδρος συνιδὼν τὴν τῶν ἐναντίων ταραχήν, ̓ετεόνικον μὲν μετὰ                     τῶν εἰωθότων πεζῇ μάχεσθαι ταχέως ἀπεβίβασεν· ὁ δὲ ὀξέως τῇ τοῦ                     καιροῦ ῥοπῇ χρησάμενος μέρος κατελάβετο τῆς παρεμβολῆσ· αὐτὸς δ΄ ὁ                     Λύσανδρος ἁπάσαις ταῖς τριήρεσιν ἐξηρτυμέναις ἐπιπλεύσασ, καὶ                     σιδηρᾶς ἐπιβαλὼν χεῖρασ, ἀπέσπα τὰς ὁρμούσας ἐπὶ τῇ γῇ ναῦσ.                         ̓αθηναῖοι δὲ τὸ παράδοξον                     ἐκπεπληγμένοι, καὶ μήτ΄ ἀναχθῆναι ταῖς ναυσὶν ἀναστροφὴν ἔχοντες                     μήτε πεζῇ διαγωνίζεσθαι δυνάμενοι, βραχὺν ἀντισχόντες χρόνον                     ἐτράπησαν, εὐθὺ δ΄ οἱ μὲν τὰς ναῦσ, οἱ δὲ τὴν παρεμβολὴν                     ἐκλιπόντες ἔφυγον, ὅπου ποθ΄ ἕκαστος ἤλπιζε σωθήσεσθαι. τῶν μὲν οὖν τριήρων δέκα μόνον διεξέπεσον,                     ὧν μίαν ἔχων Κόνων ὁ στρατηγὸς τὴν μὲν εἰς ̓αθήνας ἐπάνοδον                     ἀπέγνω φοβηθεὶς τὴν ὀργὴν τοῦ δήμου, πρὸς Εὐαγόραν δὲ τὸν                     ἀφηγούμενον τῆς Κύπρου κατέφυγεν, ἔχων πρὸς αὐτὸν φιλίαν· τῶν δὲ                     στρατιωτῶν οἱ πλεῖστοι μὲν κατὰ γῆν φυγόντες εἰς Σηστὸν διεσώθησαν.                         Λύσανδρος δὲ τὰς λοιπὰς ναῦς                     παραλαβὼν αἰχμαλώτουσ, καὶ ζωγρήσας Φιλοκλέα τὸν στρατηγόν, ἀπαγαγὼν                     εἰς Λάμψακον ἀπέσφαξεν. μετὰ δὲ ταῦτ΄ εἰς Λακεδαίμονα τοὺς τὴν                     νίκην ἀπαγγελοῦντας ἀπέστειλεν ἐπὶ τῆς κρατίστης τριήρουσ, κοσμήσας                     τοῖς πολυτελεστάτοις τὴν ναῦν ὅπλοις καὶ λαφύροισ. ἐπὶ δὲ τοὺς εἰς Σηστὸν καταφυγόντας ̓αθηναίους                     στρατεύσας τὴν μὲν πόλιν εἷλε, τοὺς δ΄ ̓αθηναίους ὑποσπόνδους                     ἀφῆκεν. εὐθὺς δὲ τῇ δυνάμει πλεύσας ἐπὶ Σάμον αὐτὸς μὲν ταύτην                     ἐπολιόρκει, Γύλιππον δὲ τὸν εἰς Σικελίαν τοῖς Συρακοσίοις τῷ                     ναυτικῷ συμπολεμήσαντα ἀπέστειλεν εἰς Σπάρτην τά τε λάφυρα κομίζοντα                     καὶ μετὰ τούτων ἀργυρίου τάλαντα χίλια καὶ πεντακόσια. ὄντος δὲ τοῦ χρήματος ἐν σακίοισ, καὶ ταῦτ΄                     ἔχοντος ἑκάστου σκυτάλην ἔχουσαν τὴν ἐπιγραφὴν τὸ πλῆθος τοῦ                     χρήματος δηλοῦσαν, ταύτην ἀγνοήσας ὁ Γύλιππος τὰ μὲν σακία                     παρέλυσεν, ἐξελόμενος δὲ τάλαντα τριακόσια, καὶ διὰ τῆς ἐπιγραφῆς                     γνωσθεὶς ὑπὸ τῶν ἐφόρων, ἔφυγε καὶ κατεδικάσθη θανάτῳ. παραπλησίως δὲ καὶ τὸν πατέρα τοῦ Γυλίππου                     Κλέαρχον συνέβη φυγεῖν ἐν τοῖς ἔμπροσθεν χρόνοισ, ὅτι δόξας παρὰ                     Περικλέους λαβεῖν χρήματα περὶ τοῦ τὴν εἰσβολὴν εἰς τὴν ̓αττικὴν                     μὴ ποιήσασθαι κατεδικάσθη θανάτῳ, καὶ φυγὼν ἐν Θουρίοις τῆς                     ̓ιταλίας διέτριβεν. οὗτοι μὲν οὖν, ἄνδρες ἱκανοὶ τἄλλα δόξαντες                     εἶναι, ταῦτα πράξαντες τὸν ἄλλον βίον αὐτῶν κατῄσχυναν. ̓αθηναῖοι δὲ τὴν τῶν δυνάμεων φθορὰν ἀκούσαντες τοῦ                     μὲν ἀντέχεσθαι τῆς θαλάττης ἀπέστησαν, περὶ δὲ τὴν τῶν τειχῶν                     κατασκευὴν ἐγίνοντο καὶ τοὺς λιμένας ἀπεχώννυον, ἐλπίζοντεσ, ὅπερ                     ἦν εἰκόσ, εἰς πολιορκίαν καταστήσεσθαι. εὐθὺ γὰρ οἱ μὲν τῶν Λακεδαιμονίων βασιλεῖς ̓͂αγις καὶ Παυσανίας                     μετὰ πολλῆς δυνάμεως ἐμβαλόντες εἰς τὴν ̓αττικὴν πρὸς τοῖς τείχεσιν                     ἐστρατοπέδευον, Λύσανδρος δὲ πλέον ἢ διακοσίαις τριήρεσιν εἰς τὸν                     Πειραιέα κατέπλευσεν. οἱ δ΄ ̓αθηναῖοι τηλικούτοις περιεχόμενοι κακοῖς                     ὅμως ἀντεῖχον, καὶ ῥᾳδίως τὴν πόλιν παρεφύλαττον ἐπί τινα χρόνον.                         τοῖς δὲ Πελοποννησίοις ἔδοξεν,                     ἐπείπερ δυσχερὴς ἦν ἡ πολιορκία, τὰς μὲν δυνάμεις ἀπαγαγεῖν ἐκ τῆς                     ̓αττικῆσ, ταῖς δὲ ναυσὶ μακρὰν ἐφεδρεύειν, ὅπως αὐτοῖς μὴ                     παρακομισθῇ σῖτοσ. οὗ συντελεσθέντοσ, οἱ                     μὲν ̓αθηναῖοι εἰς δεινὴν σπάνιν ἐνέπεσον ἁπάντων μέν, μάλιστα δὲ                     τροφῆς διὰ τὸ ταύτην ἀεὶ κατὰ θάλατταν αὐτοῖς κομίζεσθαι.                     ἐπιτείνοντος δὲ τοῦ δεινοῦ καθ΄ ἡμέραν, ἡ μὲν πόλις ἔγεμε νεκρῶν,                     οἱ δὲ λοιποὶ διαπρεσβευσάμενοι πρὸς Λακεδαιμονίους συνέθεντο τὴν                     εἰρήνην, ὥστε τὰ μακρὰ σκέλη καὶ τὰ τείχη τοῦ Πειραιέως περιελεῖν,                     καὶ μακρὰς ναῦς μὴ πλεῖον ἔχειν δέκα, τῶν δὲ πόλεων πασῶν                     ἐκχωρῆσαι καὶ Λακεδαιμονίοις ἡγεμόσι χρῆσθαι. ὁ μὲν οὖν Πελοποννησιακὸς πόλεμοσ, μακρότατος                     γενόμενος ὧν ἴσμεν, τοιοῦτον ἔσχε τὸ τέλοσ, ἔτη διαμείνας ἑπτὰ                     πρὸς τοῖς εἴκοσι. μικρὸν δὲ τῆς εἰρήνης                     ὕστερον ἐτελεύτησε Δαρεῖος ὁ τῆς ̓ασίας βασιλεύσ, ἄρξας ἔτη                     ἐννεακαίδεκα, τὴν δ΄ ἡγεμονίαν διεδέξατο τῶν υἱῶν ὁ πρεσβύτατος                     ̓αρταξέρξης καὶ ἦρξεν ἔτη τρία πρὸς τοῖς τεσσαράκοντα. καθ΄ ὃν δὴ                     χρόνον καὶ ̓αντίμαχον τὸν ποιητὴν ̓απολλόδωρος ὁ ̓αθηναῖός φησιν                     ἠνθηκέναι. κατὰ δὲ τὴν Σικελίαν ̓ιμίλκων ὁ τῶν Καρχηδονίων ἀφηγούμενος                     ἀρχομένου τοῦ θέρους τὴν μὲν τῶν ̓ακραγαντίνων πόλιν κατέσκαψε, τῶν                     δ΄ ἱερῶν, ὅσα μηδ΄ ἱκανῶς ὑπὸ τοῦ πυρὸς ἐδόκει διεφθάρθαι, τὰς                     γλυφὰς καὶ τὰ περιττοτέρως εἰργασμένα περιέκοψεν· αὐτόθε δ΄ ἀναλαβὼν                     ἅπασαν τὴν δύναμιν ἐνέβαλεν εἰς τὴν τῶν Γελῴων χώραν. ἐπελθὼν δὲ ταύτην πᾶσαν καὶ τὴν Καμαριναίαν,                     πλῆρες ἐποίησε τὸ στράτευμα παντοίας ὠφελείασ. μετὰ δὲ ταῦτα ἐπὶ                     Γέλαν πορευθεὶς παρὰ τὸν ὁμώνυμον ποταμὸν τῇ πόλει                     κατεστρατοπέδευσεν. ἐχόντων δὲ τῶν                     Γελῴων ἐκτὸς τῆς πόλεως ̓απόλλωνος ἀνδριάντα χαλκοῦν σφόδρα μέγαν,                     συλήσαντες αὐτὸν ἀπέστειλαν εἰς τὴν Τύρον. τοῦτον μὲν οἱ Γελῷοι                     κατὰ τὸν τοῦ θεοῦ χρησμὸν ἀνέθηκαν, οἱ δὲ Τύριοι καθ΄ ὃν καιρὸν                     ὕστερον ὑπ΄ ̓αλεξάνδρου τοῦ Μακεδόνος ἐπολιορκοῦντο, καθύβριζον ὡς                     συναγωνιζόμενον τοῖς πολεμίοισ· ̓αλεξάνδρου δ΄ ἑλόντος τὴν πόλιν,ὡς                     Τίμαιός φησι, κατὰ τὴν ὁμώνυμον ἡμέραν καὶ τὴν αὐτὴν ὥραν ἐν                     ᾗ Καρχηδόνιοι τὸν ̓απόλλωνα περὶ Γέλαν ἐσύλησαν, συνέβη τιμηθῆναι                     θυσίαις καὶ προσόδοις ταῖς μεγίσταις ὑπὸ τῶν ̔ελλήνων, ὡς αἴτιον                     γεγενημένον τῆς ἁλώσεωσ. ταῦτα μὲν οὖν,                     καίπερ ἐν ἄλλοις πραχθέντα χρόνοισ, οὐκ ἀνεπιτήδειον ἡγησάμεθα παρ΄                     ἄλληλα θεῖναι διὰ τὸ παράδοξον. οἱ δ΄ οὖν Καρχηδόνιοι                     δενδροτομοῦντες τὴν χώραν τάφρον περιεβάλοντο τῇ στρατοπεδείᾳ·                     προσεδέχοντο γὰρ τὸν Διονύσιον ἥξειν μετὰ δυνάμεως πολλῆς βοηθήσοντα                     τοῖς κινδυνεύουσιν. οἱ δὲ Γελῷοι τὸ                     μὲν πρῶτον ἐψηφίσαντο τέκνα καὶ γυναῖκας εἰς Συρακούσας ὑπεκθέσθαι                     διὰ τὸ μέγεθος τοῦ προσδοκωμένου κινδύνου· τῶν δὲ γυναικῶν ἐπὶ τοὺς                     κατὰ τὴν ἀγορὰν βωμοὺς καταφυγουσῶν καὶ δεομένων τῆς αὐτῆς τοῖς                     ἀνδράσι τύχης κοινωνῆσαι, συνεχώρησαν. μετὰ δὲ ταῦτα τάξεις ποιησάμενοι πλείστασ, κατὰ μέρος τοὺς                     στρατιώτας ἀπέστελλον ἐπὶ τὴν χώραν· οὗτοι δ΄ ἐμπειρίαν ἔχοντες                     ἐπετίθεντο τοῖς πλανωμένοις τῶν πολεμίων, καὶ πολλοὺς μὲν αὐτῶν καθ΄                     ἡμέραν ἀνῆγον ζῶντασ, οὐκ ὀλίγους δὲ ἀνῄρουν. τῶν δὲ Καρχηδονίων ἀπὸ μέρους προσβαλλόντων τῇ                     πόλει καὶ τοῖς κριοῖς καταβαλλόντων τὰ τείχη γενναίως ἠμύνοντο· τά τε                     γὰρ ἐφ΄ ἡμέρας πίπτοντα τῶν τειχῶν νυκτὸς ἀνῳκοδόμουν,                     συνυπηρετουσῶν τῶν γυναικῶν καὶ παίδων· οἱ μὲν γὰρ ἀκμάζοντες ταῖς                     ἡλικίαις ἐν τοῖς ὅπλοις ὄντες διετέλουν μαχόμενοι, τὸ δ΄ ἄλλο                     πλῆθος τοῖς ἔργοις καὶ ταῖς ἄλλαις παρασκευαῖς προσήδρευε μετὰ πάσης                     προθυμίασ· τὸ δὲ σύνολον οὕτως ἐδέξαντο                     τὴν ἔφοδον τῶν Καρχηδονίων εὐρώστωσ, ὥστε καὶ πόλιν ἀνώχυρον                     ἔχοντες καὶ συμμάχων ὄντες ἔρημοι, πρὸς δὲ τούτοις τὰ τείχη                     θεωροῦντες πίπτοντα κατὰ πλείονας τόπουσ, οὐ κατεπλάγησαν τὸν                     περιεστῶτα κίνδυνον. Διονύσιος δ΄ ὁ τῶν                     Συρακοσίων τύραννος μεταπεμψάμενος παρὰ τῶν ἐξ ̓ιταλίας ̔ελλήνων                     βοήθειαν ἐξῆγε καὶ παρὰ τῶν ἄλλων συμμάχων δύναμιν· ἐπέλεξε δὲ καὶ                     τῶν Συρακοσίων τοὺς πλείστους τῶν ἐν ἡλικίᾳ καὶ τοὺς μισθοφόρους                     κατέλεξεν εἰς τὸ στρατόπεδον. εἶχε δὲ                     τοὺς ἅπαντασ, ὡς μέν τινεσ, πεντακισμυρίουσ, ὡς δὲ Τίμαιος ἀνέγραψε,                     πεζοὺς μὲν τρισμυρίουσ, ἱππεῖς δὲ χιλίουσ, ναῦς δὲ καταφράκτους                     πεντήκοντα. μετὰ δὲ τοσαύτης δυνάμεως ἐξορμήσας ἐπὶ τὴν βοήθειαν                     τοῖς Γελῴοισ, ὡς ἤγγισε τῆς πόλεωσ, κατεστρατοπέδευσε παρὰ τὴν                     θάλατταν. ἔσπευδε γὰρ μὴ διασπᾶν τὴν                     στρατιάν, ἀλλ΄ ἐκ τοῦ αὐτοῦ τόπου τὴν ὁρμὴν ποιούμενος κατὰ γῆν                     ἅμα καὶ κατὰ θάλατταν ἀγωνίζεσθαι· τοῖς μὲν γὰρ ψιλοῖς ἠγωνίζετο                     καὶ τὴν χώραν οὐκ εἴα προνομεύεσθαι, τοῖς δ΄ ἱππεῦσι καὶ ταῖς                     ναυσὶν ἐπειρᾶτο τὰς ἀγορὰς ἀφαιρεῖσθαι τὰς κομιζομένας τοῖς                     Καρχηδονίοις ἐκ τῆς ἰδίας ἐπικρατείασ. ἐφ΄ ἡμέρας μὲν οὖν εἴκοσι διέτριβον οὐδὲν ἄξιον λόγου                     πράττοντεσ· μετὰ δὲ ταῦτα Διονύσιος τοὺς πεζοὺς εἰς τρία μέρη                     διεῖλεν, ἓν μὲν τάγμα ποιήσας τῶν Σικελιωτῶν, οἷς προσέταξεν ἐν                     ἀριστερᾷ τὴν πόλιν ἔχοντας ἐπὶ τὸν χάρακα τῶν ἐναντίων                     πορεύεσθαι· τὸ δ΄ ἕτερον τάγμα συμμάχων καταστήσας ἐκέλευσεν ἐν                     δεξιᾷ τὴν πόλιν ἔχοντας ἐπείγεσθαι παρ΄ αὐτὸν τὸν αἰγιαλόν· αὐτὸς                     δ΄ ἔχων τὸ τῶν μισθοφόρων σύνταγμα διὰ τῆς πόλεως ὥρμησεν ἐπὶ τὸν                     τόπον, οὗ τὰ μηχανήματα τῶν Καρχηδονίων ἦν. καὶ τοῖς μὲν ἱππεῦσι παρήγγειλεν, ἐπειδὰν ἴδωσι                     τοὺς πεζοὺς ὡρμημένουσ, διαβῆναι τὸν ποταμὸν καὶ τὸ πεδίον                     καθιππάζεσθαι, κἂν μὲν ὁρῶσι τοὺς ἰδίους προτεροῦντασ,                     συνεπιλαμβάνεσθαι τῆς μάχησ, ἂν δ΄ ἐλαττωμένουσ, δέχεσθαι τοὺς                     θλιβομένουσ· τοῖς δ΄ ἐν ταῖς ναυσὶ παρήγγειλε πρὸς τὴν τῶν ̓ιταλιωτῶν                     ἔφοδον τῇ παρεμβολῇ τῶν πολεμίων ἐπιπλεῦσαι. εὐκαίρως δ΄ αὐτῶν                     ποιησάντων τὸ παραγγελθέν, οἱ μὲν Καρχηδόνιοι πρὸς ἐκεῖνο τὸ μέρος                     παρεβοήθουν, ἀνείργοντες τοὺς ἐκ τῶν νεῶν ἀποβαίνοντασ· καὶ γὰρ οὐδ΄                     ὠχυρωμένον τὸ μέρος εἶχον, ἅπαν τὸ παρὰ τὸν αἰγιαλὸν· οἱ δ΄ ̓ιταλιῶται κατὰ τοῦτον τὸν καιρὸν παρὰ                     τὴν θάλατταν τὸ πᾶν διανύσαντες ἐπέθεντο τῇ παρεμβολῇ τῶν                     Καρχηδονίων, τοὺς πλείστους εὑρόντες παραβεβοηθηκότας ἐπὶ τὰς ναῦσ·                     τοὺς δ΄ ἐπὶ τούτου τοῦ μέρους ὑπολελειμμένους τρεψάμενοι παρεισέπεσον                     εἰς τὴν στρατοπεδείαν. οὗ γενηθέντος οἱ                     Καρχηδόνιοι τῷ πλείστῳ μέρει τῆς δυνάμεως ἐπιστρέψαντες καὶ πολὺν                     διαγωνισάμενοι χρόνον μόγις ἐξέωσαν τοὺς ἐντὸς τῆς τάφρου                     βιασαμένουσ. οἱ δὲ ̓ιταλιῶται τῷ πλήθει τῶν βαρβάρων καταπονούμενοι                     κατὰ τὴν ἀναχώρησιν εἰς τὸ τοῦ χάρακος ἀπωξυμμένον ἐνέπιπτον, οὐκ                     ἔχοντες βοήθειαν· οἵ τε γὰρ Σικελιῶται                     διὰ τοῦ πεδίου πορευόμενοι καθυστέρουν τῶν καιρῶν, οἵ τε μετὰ                     Διονυσίου μισθοφόροι μόγις διεπορεύοντο τὰς κατὰ τὴν πόλιν ὁδούσ, οὐ                     δυνάμενοι κατὰ τὴν ἰδίαν προαίρεσιν ἐπισπεῦσαι. οἱ δὲ Γελῷοι μέχρι                     τινὸς ἐπεξιόντες ἐπεβοήθουν κατὰ βραχὺν τόπον τοῖς ̓ιταλιώταισ,                     εὐλαβούμενοι λιπεῖν τὴν τῶν τειχῶν φυλακήν· διόπερ ὑστέρουν τῆς                     βοηθείασ. οἱ δὲ ̓́ιβηρες καὶ Καμπανοὶ                     μετὰ τῶν Καρχηδονίων στρατευόμενοι, καὶ βαρεῖς ἐπικείμενοι τοῖς ἀπὸ                     τῆς ̓ιταλίας ̔́ελλησι, κατέβαλον αὐτῶν πλείους τῶν χιλίων. τῶν δ΄ ἐν                     ταῖς ναυσὶν ἀνειργόντων τοξεύμασι τοὺς διώκοντασ, οἱ λοιποὶ μετ΄                     ἀσφαλείας διεσώθησαν πρὸς τὴν πόλιν. ἐκ                     δὲ θατέρου μέρους οἱ Σικελιῶται πρὸς τοὺς ἀπαντήσαντας Λίβυας                     διαγωνισάμενοι συχνοὺς μὲν αὐτῶν ἀνεῖλον, τοὺς δ΄ ἄλλους εἰς τὴν                     στρατοπεδείαν συνεδίωξαν· τῶν δὲ ̓ιβήρων καὶ Καμπανῶν, ἔτι δὲ                     Καρχηδονίων, παραβοηθησάντων τοῖς Λίβυσι, περὶ ἑξακοσίους ἀποβαλόντες                     πρὸς τὴν πόλιν ἀπεχώρησαν. οἱ δ΄ ἱππεῖς                     ὡς εἶδον τοὺς ἰδίους ἡττημένουσ, καὶ αὐτοὶ πρὸς τὴν πόλιν                     ἀπῆλθον, ἐπικειμένων αὐτοῖς τῶν πολεμίων. Διονύσιος δὲ μόγις                     διελθὼν τὴν πόλιν, ὡς κατέλαβε τὸ στρατόπεδον ἠλαττωμένον, τότε μὲν                     ἐντὸς τῶν τειχῶν ἀνεχώρησεν. μετὰ δὲ ταῦτα τῶν                     φίλων συναγαγὼν συνέδριον ἐβουλεύετο περὶ τοῦ πολέμου. πάντων δὲ                     λεγόντων ἀνεπιτήδειον εἶναι τὸν τόπον περὶ τῶν ὅλων διακρίνεσθαι                     τοῖς πολεμίοισ, πρὸς τὴν ἑσπέραν ἀπέστειλε κήρυκα περὶ τῆς εἰς                     αὔριον ἀναιρέσεως τῶν νεκρῶν, καὶ τὸν μὲν ἐκ τῆς πόλεως ὄχλον                     περὶ πρώτην φυλακὴν τῆς νυκτὸς ἐξαπέστειλεν, αὐτὸς δὲ περὶ μέσας                     νύκτας ἀφώρμησε, καταλιπὼν τῶν ψιλῶν περὶ δισχιλίουσ. τούτοις δ΄ ἦν παρηγγελμένον πυρὰ καίειν δι΄ ὅλης                     τῆς νυκτὸς καὶ θορυβοποιεῖν πρὸς τὸ δόξαν ἐμποιῆσαι τοῖς                     Καρχηδονίοις ὡς μένοντος ἐν τῇ πόλει. οὗτοι μὲν οὖν ἤδη τῆς                     ἡμέρας ὑποφωσκούσης ἀφώρμησαν πρὸς τοὺς περὶ τὸν Διονύσιον, οἱ δὲ                     Καρχηδόνιοι διαισθόμενοι τὸ γεγονὸς μετεστρατοπέδευσαν εἰς τὴν πόλιν                     καὶ τὰ περιλειφθέντα κατὰ τὰς οἰκίας διήρπασαν. Διονύσιος δὲ παραγενόμενος εἰς τὴν Καμάριναν,                     ἠνάγκασε καὶ τοὺς ἐκεῖ μετὰ τέκνων καὶ γυναικῶν εἰς Συρακούσας                     ἀπιέναι. τοῦ φόβου δ΄ οὐδεμίαν ἀναβολὴν διδόντος τινὲς μὲν ἀργύριον                     καὶ χρυσίον καὶ τὰ ῥᾳδίως φέρεσθαι δυνάμενα συνεσκευάζοντο, τινὲς δὲ                     γονεῖς καὶ τέκνα τὰ νήπια λαβόντες ἔφευγον, οὐδεμίαν ἐπιστροφὴν                     χρημάτων ποιούμενοι· ἔνιοι δὲ γεγηρακότες ἢ νόσῳ βαρυνόμενοι δι΄                     ἐρημίαν συγγενῶν ἢ φίλων ὑπελείποντο, προσδοκωμένων ὅσον οὔπω                     παρέσεσθαι τῶν Καρχηδονίων· ἡ γὰρ περὶ                     Σελινοῦντα καὶ ̔ιμέραν, ἔτι δὲ ̓ακράγαντα, γενομένη συμφορὰ τοὺς                     ἀνθρώπους ἐξέπληττε, πάντων καθάπερ ὑπὸ τὴν ὅρασιν λαμβανόντων τὴν                     τῶν Καρχηδονίων δεινότητα. οὐδεμία γὰρ ἦν παρ΄ αὐτοῖς φειδὼ τῶν                     ἁλισκομένων, ἀλλ΄ ἀσυμπαθῶς τῶν ἠτυχηκότων οὓς μὲν ἀνεσταύρουν,                     οἷς δ΄ ἀφορήτους ἐπῆγον ὕβρεισ. οὐ                     μὴν ἀλλὰ δυεῖν πόλεων ἐξοριζομένων ἔγεμεν ἡ χώρα γυναικῶν καὶ                     παίδων καὶ τῶν ἄλλων ὄχλων· ἃ θεωροῦντες οἱ στρατιῶται δι΄ ὀργῆς                     μὲν εἶχον τὸν Διονύσιον, ἠλέουν δὲ τὰς τῶν ἀκληρούντων τύχασ·                         ἑώρων γὰρ παῖδας ἐλευθέρους καὶ                     παρθένους ἐπιγάμους ἀναξίως τῆς ἡλικίας ὡς ἔτυχε κατὰ τὴν ὁδὸν                     ὡρμημένασ, ἐπειδὴ τὴν σεμνότητα καὶ τὴν πρὸς τοὺς ἀλλοτρίους                     ἐντροπὴν ὁ καιρὸς ἀφῃρεῖτο. παραπλησίως δὲ καὶ τοῖς πρεσβυτέροις                     συνήλγουν, βλέποντες παρὰ φύσιν ἀναγκαζομένους ἅμα τοῖς ἀκμάζουσιν                     ἐπισπεύδειν. ἐφ΄ οἷς ἐξεκάετο τὸ                     κατὰ τοῦ Διονυσίου μῖσοσ· καὶ γὰρ ὑπελάμβανον αὐτὸν ἐκ συνθέσεως                     τοῦτο πεποιηκέναι πρὸς τὸ τῷ Καρχηδονίων φόβῳ τῶν ἄλλων πόλεων                     ἀσφαλῶς δυναστεύειν. ἀνελογίζοντο γὰρ                     τὴν βραδυτῆτα τῆς βοηθείασ, τὸ μηδένα πεπτωκέναι τῶν μισθοφόρων, τὸ                     μηδενὸς ἁδροῦ πταίσματος γεγενημένου φυγεῖν ἀλόγωσ, τὸ δὲ μέγιστον,                     τὸ μηδένα τῶν πολεμίων ἐπηκολουθηκέναι· ὥστε τοῖς πρότερον                     ἐπιθυμοῦσι καιρὸν λαβεῖν τῆς ἀποστάσεως καθάπερ θεῶν προνοίᾳ πάντα                     ὑπουργεῖν πρὸς τὴν κατάλυσιν τῆς δυναστείασ. οἱ μὲν οὖν ̓ιταλιῶται καταλιπόντες αὐτὸν ἐπ΄                     οἴκου διὰ τῆς μεσογείου τὴν πορείαν ἐποιήσαντο, οἱ δὲ τῶν                     Συρακοσίων ἱππεῖς τὸ μὲν πρῶτον ἐπετήρουν, εἰ δύναιντο κατὰ τὴν                     ὁδὸν ἀνελεῖν τὸν τύραννον· ὡς δὲ ἑώρων οὐκ ἀπολείποντας αὐτὸν                     τοὺς μισθοφόρουσ, ὁμοθυμαδὸν ἀφίππευσαν εἰς τὰς Συρακούσασ. καταλαβόντες δὲ τοὺς ἐν τοῖς νεωρίοις                     ἀγνοοῦντας τὰ περὶ τὴν Γέλαν, εἰσῆλθον οὐδενὸς κωλύσαντοσ, καὶ τὴν                     μὲν οἰκίαν τοῦ Διονυσίου διήρπασαν γέμουσαν ἀργύρου τε καὶ χρυσοῦ                     καὶ τῆς ἄλλης πολυτελείας ἁπάσησ, τὴν δὲ γυναῖκα συλλαβόντες οὕτω                     διέθεσαν κακῶσ, ὥστε καὶ τὸν τύραννον βαρέως ἐνέχειν τὴν ὀργήν,                     νομίζοντες τὴν ταύτης τιμωρίαν μεγίστην εἶναι πίστιν τῆς πρὸς                     ἀλλήλους κοινωνίας κατὰ τὴν ἐπίθεσιν. ὁ                     δὲ Διονύσιος κατὰ τὴν ὁδοιπορίαν τὸ γεγονὸς καταστοχαζόμενοσ,                     ἐπέλεξε τῶν ἱππέων καὶ τῶν πεζῶν τοὺς πιστοτάτουσ, μεθ΄ ὧν                     ἠπείγετο πρὸς τὴν πόλιν σπουδῆς οὐδὲν ἐλλείπων· ἐλογίζετο γὰρ οὐκ                     ἂν ἄλλως δυνατὸν ἐπικρατῆσαι τῶν ἱππέων, εἰ μὴ σπεύδοι· ὅπερ                     ἐποίησεν. εἰ γὰρ παραδοξότερον ἐκείνων ποιήσαιτο τὴν ἄφιξιν, ἤλπιζε                     ῥᾳδίως κρατήσειν τῆς ἐπιβολῆσ· ὅπερ καὶ συνέπεσεν. οἱ γὰρ ἱππεῖς οὔτ΄ ἂν ἔτ΄ ἀπελθεῖν οὔτε                     μεῖναι κατὰ τὸ στρατόπεδον τὸν Διονύσιον ὑπελάμβανον· διόπερ                     κεκρατηκέναι τῆς ἐπιβολῆς νομίσαντεσ, ἔφασαν αὐτὸν ἐκ μὲν Γέλας                     προσποιηθῆναι τοὺς Φοίνικας ἀποδιδράσκειν, νυνὶ δὲ ὡς ἀληθῶς                     ἀποδεδρακέναι τοὺς Συρακοσίουσ. Διονύσιος δὲ διανύσας σταδίους περὶ                     τετρακοσίους παρῆν περὶ μέσας νύκτας πρὸς τὴν πύλην τῆς ̓αχραδινῆς                     μεθ΄ ἱππέων ἑκατὸν καὶ πεζῶν ἑξακοσίων· ἣν καταλαβὼν κεκλεισμένην,                     προσέθηκεν αὐτῇ τὸν κατακεκομισμένον ἐκ τῶν ἑλῶν κάλαμον, ᾧ                     χρῆσθαι νομίζουσιν οἱ Συρακόσιοι πρὸς τὴν τῆς κονίας σύνδεσιν. ἐν                     ὅσῳ δὲ συνέβαινε τὰς πύλας κατακαίεσθαι, προσανελάμβανε τοὺς                     ἀφυστεροῦντασ. ἐπειδὴ δὲ τὸ πῦρ                     κατέφθειρε τὰς πύλασ, οὗτος μὲν μετὰ τῶν ἠκολουθηκότων εἰσήλαυνε                     διὰ τῆς ̓αχραδινῆσ, τῶν δ΄ ἱππέων οἱ δυνατώτατοι τὸ γεγονὸς                     ἀκούσαντεσ, τὸ μὲν πλῆθος οὐκ ἀνέμενον, εὐθὺς δ΄ ἐξεβοήθουν ὄντες                     ὀλίγοι παντελῶσἦσαν δὲ περὶ τὴν ἀγοράνκαὶ                     κυκλωθέντες ὑπὸ τῶν μισθοφόρων ἅπαντες κατηκοντίσθησαν. ὁ δὲ Διονύσιος ἐπελθὼν τὴν πόλιν τούς τε σποράδην                     ἐκβοηθοῦντας ἀνεῖλε, καὶ τῶν ἀλλοτρίως διακειμένων ἐπῄει τὰς                     οἰκίασ, ὧν τοὺς μὲν ἀπέκτεινε, τοὺς δ΄ ἐκ τῆς πόλεως ἐξέβαλε. τὸ                     δὲ λοιπὸν πλῆθος τῶν ἱππέων ἐκπεσὸν ἐκ τῆς πόλεως κατελάβετο τὴν                     νῦν καλουμένην Αἴτνην. ἅμα δ΄ ἡμέρᾳ                     τὸ μὲν πλῆθος τῶν μισθοφόρων καὶ τὸ στράτευμα τῶν Σικελιωτῶν                     κατήντησεν εἰς τὰς Συρακούσασ, Γελῷοι δὲ καὶ Καμαριναῖοι τῷ                     Διονυσίῳ διαφόρως ἔχοντες εἰς Λεοντίνους ἀπηλλάγησαν. διόπερ ὑπὸ τῶν πραγμάτων ἀναγκαζόμενος ̓ιμίλκας                     ἔπεμψεν εἰς Συρακούσας κήρυκα, παρακαλῶν τοὺς ἡττημένους διαλύσασθαι.                     ἀσμένως δ΄ ὑπακούσαντος τοῦ Διονυσίου τὴν εἰρήνην ἐπὶ τοῖσδε                     ἔθεντο· Καρχηδονίων εἶναι μετὰ τῶν ἐξ ἀρχῆς ἀποίκων ̓ελύμους καὶ                     Σικανούσ· Σελινουντίους δὲ καὶ ̓ακραγαντίνουσ, ἔτι δ΄ ̔ιμεραίουσ,                     πρὸς δὲ τούτοις Γελῴους καὶ Καμαριναίους οἰκεῖν μὲν ἐν                     ἀτειχίστοις ταῖς πόλεσι, φόρον δὲ τελεῖν τοῖς Καρχηδονίοισ·                     Λεοντίνους δὲ καὶ Μεσσηνίους καὶ Σικελοὺς ἅπαντας αὐτονόμους                     εἶναι, καὶ Συρακοσίους μὲν ὑπὸ Διονύσιον τετάχθαι, τὰ δὲ                     αἰχμάλωτα καὶ τὰς ναῦς ἀποδοῦναι τοὺς ἔχοντας τοῖς ἀποβαλοῦσι.                         τῶν συνθηκῶν δὲ γενομένων Καρχηδόνιοι                     μὲν εἰς Λιβύην ἐξέπλευσαν, πλεῖον ἢ τὸ ἥμισυ μέρος τῶν στρατιωτῶν                     ἀποβαλόντες ὑπὸ τῆς νόσου· οὐδὲν δ΄ ἧττον καὶ κατὰ Λιβύην                     διαμείναντος τοῦ λοιμοῦ, παμπληθεῖς αὐτῶν τε τῶν Καρχηδονίων, ἔτι δὲ                     τῶν συμμάχων διεφθάρησαν. ἡμεῖς δὲ παραγενηθέντες ἐπὶ τὴν κατάλυσιν τῶν                     πολέμων, κατὰ μὲν τὴν ̔ελλάδα τοῦ Πελοποννησιακοῦ, κατὰ δὲ τὴν                     Σικελίαν τοῦ Καρχηδονίοις πρὸς Διονύσιον πρώτου συστάντοσ, ἡγούμεθα                     δεῖν ἐπιτετελεσμένης τῆς προθέσεως τὰς ἑξῆς πράξεις εἰς τὴν                     ἐχομένην βίβλον καταχωρίσαι.   βοοκ χιϝ  τάδε ἔνεστιν ἐν τῇ τεσσαρεσκαιδεκάτῃ τῶν Διοδώρου                 βύβλων. κατάλυσις ἐν ̓αθήναις                     τῆς δημοκρατίας καὶ κατάστασις ἀνδρῶν τριάκοντα.παρανομία τῶν τριάκοντα ἀνδρῶν εἰς τοὺς                         πολίτασ.ὡς Διονύσιος ὁ τύραννος                     ἀκρόπολιν κατασκευάσας διεμέρισε τὴν πόλιν καὶ τὴν χώραν τοῖς                         πλήθεσιν.ὡς Διονύσιος παραλυομένην τὴν                     τυραννίδα παραδόξως αὐτὴν ἀνεκτήσατο.ὡς                         Λακεδαιμόνιοι διῴκησαν τὰ κατὰ τὴν ̔ελλάδα.̓αλκιβιάδου θάνατοσ, καὶ Κλεάρχου τοῦ Λάκωνος                     τυραννὶς ἐν Βυζαντίῳ καὶ κατάλυσισ.ὡς                     Λύσανδρος ὁ Λακεδαιμόνιος ἐπιβαλόμενος καταλῦσαι τοὺς ἀφ΄ ̔ηρακλέους                         ἀπέτυχεν.ὡς Διονύσιος Κατάνην μὲν                     καὶ Νάξον ἐξηνδραποδίσατο, Λεοντίνους δὲ μετῴκισεν εἰς                         Συρακούσασ.κτίσις ̓αλαίσης ἐν τῇ                         Σικελίᾳ.Λακεδαιμονίων πρὸς ̓ηλείους                         πόλεμοσ.ὡς Διονύσιος τὸ πρὸς τοῖς                     ̔εξαπύλοις τεῖχος κατεσκεύασεν.ὡς Κῦρος                     στρατεύσας ἐπὶ τὸν ἀδελφὸν ἀνῃρέθη.ὡς                         Λακεδαιμόνιοι τοῖς κατὰ τὴν ̓ασίαν ̔́ελλησιν ἐβοήθησαν.κτίσις ̓αδρανοῦ κατὰ τὴν Σικελίαν, καὶ                     Σωκράτους τοῦ φιλοσόφου θάνατοσ.κατασκευὴ                     τοῦ περὶ τὴν Χερρόνησον τείχουσ.παρασκευὴ                     Διονυσίου πρὸς τὸν Καρχηδονιακὸν πόλεμον καὶ ὁπλοποιία, καθ΄ ἣν                     εὗρε τὸ καταπελτικὸν βέλοσ.ὡς                         Καρχηδονίοις καὶ Διονυσίῳ πόλεμος ἐνέστη.ὡς Διονύσιος Μοτύην πόλιν ἐπίσημον Καρχηδονίων                         ἐξεπολιόρκησεν.ὡς Αἰγεσταῖοι τὴν                     Διονυσίου παρεμβολὴν ἐνέπρησαν.ὡς                     Καρχηδόνιοι τριάκοντα μυριάσι διαβάντες εἰς τὴν Σικελίαν ἐπολέμουν                     πρὸς Διονύσιον.Διονυσίου ἀποχώρησις εἰς                     τὰς Συρακούσασ.Καρχηδονίων στρατεία ἐπὶ                         τὸν πορθμόν, καὶ ἅλωσις τῆς Μεσσήνησ.ναυμαχία Καρχηδονίων πρὸς Διονύσιον μεγάλη καὶ νίκη                         Καρχηδονίων.σύλησις τῶν ναῶν τῆς τε                             Δήμητρος καὶ Κόρης ὑπὸ Καρχηδονίων.κόλασις ἐκ θεῶν τῶν ἱεροσύλων, καὶ φθορὰ τῆς Καρχηδονίων δυνάμεως                     ὑπὸ νόσου λοιμικῆσ.ναυμαχία Συρακοσίων                         πρὸς Καρχηδονίους καὶ νίκη Συρακοσίων.δημηγορία Θεοδώρου περὶ τῆς ἐλευθερίασ.ὡς Διονύσιος τοὺς ταραχωδεστάτους χιλίους μισθοφόρους καταστρατηγήσας                     ἐποίησε κατακοπῆναι.ὡς Διονύσιος τὰ                         φρούρια καὶ τὴν παρεμβολὴν τῶν Καρχηδονίων ἐπολιόρκησεν.ὡς Διονύσιος ἐκπολιορκήσας Καρχηδονίους πολλὰς                     τῶν πολεμίων ναῦς ἐνέπρησεν.Καρχηδονίων                         ἧττα κατὰ γῆν ἅμα καὶ κατὰ θάλατταν.δρασμὸς τῶν Καρχηδονίων νυκτὸς Διονυσίου συνεργήσαντος λάθρᾳ τῶν                     Συρακοσίων ἐπὶ τετρακοσίοις ταλάντοισ.τὰ                     συμβάντα Καρχηδονίοις δυσχερῆ διὰ τὴν εἰς τὸ θεῖον                         ἀσέβειαν.συνοικισμὸς τῶν κατὰ Σικελίαν                     ἀναστάτων γεγενημένων πόλεων.ὡς Διονύσιος                     τῶν Σικελικῶν πόλεων ἃς μὲν ἐξεπολιόρκησεν, ἃς δ΄ εἰς συμμαχίαν                         προσηγάγετο.ὡς πρὸς τοὺς δυνάστας                     ̓́αγυρίν τε τὸν ̓αγυρηναῖον καὶ Νικόδημον τὸν Κεντοριπῖνον φιλίαν                         συνέθετο.ὡς ̓αγησίλαος ὁ Σπαρτιατῶν                     βασιλεὺς μετὰ δυνάμεως εἰς τὴν ̓ασίαν διέβη καὶ τὴν ὑπὸ Πέρσας                     τεταγμένην χώραν ἐπόρθησεν.ὡς ̓αγησίλαος                         ἐνίκησε μάχῃ τοὺς Πέρσας ἡγουμένου Φαρναβάζου.περὶ τοῦ Βοιωτικοῦ πολέμου καὶ τῶν πραχθέντων ἐν                         αὐτῷ.ὡς Κόνων ὑπὸ Περσῶν                             κατασταθεὶς στρατηγὸς τὰ τείχη τῶν ̓αθηναίων ἀνῳκοδόμησεν.ὡς περὶ Κόρινθον Λακεδαιμόνιοι Βοιωτοὺς                                 ἐνίκησαν καὶ ὁ πόλεμος οὗτος ἐκλήθη Κορινθιακόσ.ὡς Διονύσιος μετὰ πολλῶν κινδύνων παρεισπεσὼν εἰς τὸ                     Ταυρομένιον ἐξέπεσεν.ὡς Καρχηδόνιοι περὶ                         πόλιν Βάκαιναν ἡττήθησαν ὑπὸ Διονυσίου.στρατεία Καρχηδονίων εἰς Σικελίαν καὶ κατάλυσις τοῦ                         πολέμου.ὡς Θίβρος ὁ Λακεδαιμόνιος ὢν                             στρατηγὸς ὑπὸ Περσῶν ἡττηθεὶς ἀνῃρέθη.ὡς Διονύσιος ̔ρήγιον ἐπολιόρκησεν.ὡς                     οἱ κατὰ τὴν ̓ιταλίαν ̔́ελληνες εἰς μίαν πολιτείαν συστάντες                     ἀντετάξαντο πρὸς Διονύσιον.ὡς Διονύσιος                     νικήσας τῇ μάχῃ καὶ μυρίους αἰχμαλώτους λαβών, ἀπέλυσεν ἄνευ                     λύτρων καὶ ταῖς πόλεσιν αὐτονομεῖσθαι συνεχώρησεν.Καυλωνίας καὶ ̔ιππωνίου ἅλωσις καὶ κατασκαφὴ καὶ                     μετοίκησις εἰς Συρακούσασ.ὡς οἱ ̔́ελληνες                     πρὸς ̓αρταξέρξην εἰρήνην ἐποιήσαντο τὴν ἐπὶ                         ̓ανταλκίδου.̔ρηγίου ἅλωσις καὶ τὰ                     περὶ τὴν πόλιν ἀτυχήματα.̔́αλωσις ̔ρώμης                         ὑπὸ Γαλατῶν πλὴν τοῦ Καπετωλίου.  πάντας μὲν ἴσως εἰκός ἐστι προσάντως ἀκούειν                     τὰς καθ΄ ἑαυτῶν βλασφημίασ· καὶ γὰρ οἱ κατὰ πᾶν ἔκδηλον ἔχοντες                     τὴν ἑαυτῶν κακίαν, ὥστε μηδ΄ ἐξαρνεῖσθαι, ὅμως ψόγου τυγχάνοντες                     διαγανακτοῦσι καὶ λόγους εἰσφέρειν πειρῶνται πρὸς τὴν κατηγορίαν.                     διόπερ εὐλαβητέον ἐκ παντὸς τρόπου τὸ πράττειν τι φαῦλον πᾶσι,                     μάλιστα μέντοι τοῖς ἡγεμονίας ὀρεγομένοις ἤ τινος ἐπισήμου τύχης                     μεταλαβοῦσιν· ὁ γὰρ τούτων βίος περίοπτος                     ὢν διὰ τὴν ἐπιφάνειαν ἐν πᾶσιν ἀδυνατεῖ κρύπτειν τὴν ἰδίαν                     ἄγνοιαν· ὥστε μηδεὶς ἐλπιζέτω τῶν τυχόντων ὑπεροχῆς τινοσ, ἂν                     ἐξαμαρτάνῃ μεγάλα, λήσεσθαι διὰ τέλους ἀνεπιτίμητοσ. καὶ γὰρ ἂν ἐν                     τῷ καθ΄ ἑαυτὸν βίῳ διαφύγῃ τὸν ἀπὸ τῆς ἐπιτιμήσεως λόγον,                     ὕστερον ἥξειν ἐπ΄ αὐτὸν προσδεχέσθω τὴν ἀλήθειαν μετὰ παρρησίας                     κηρύττουσαν τὰ πάλαι σιωπώμενα. χαλεπὸν                     οὖν τοῖς φαύλοις τοῦ παντὸς βίου καθάπερ ἀθάνατον εἰκόνα μετὰ τὴν                     ἰδίαν τελευτὴν ἀπολείπειν τοῖς μεταγενεστέροισ· καὶ γὰρ εἰ μηδέν                     ἐστι πρὸς ἡμᾶς τὰ μετὰ τὸν θάνατον, καθάπερ ἔνιοι τῶν φιλοσόφων                     θρυλοῦσιν, ὅμως ὅ γε προγεγενημένος βίος γίνεται πολὺ χείρων τὸν                     ἅπαντα τὸν αἰῶνα ἐπὶ κακῷ μνημονευόμενοσ. ἐμφανῆ δὲ τούτων                     παραδείγματα λαμβάνειν ἔξεστι τοῖς ἀναγνοῦσι τὰ κατὰ μέρος τῆσδε τῆς                     βίβλου. παρὰ μὲν γὰρ ̓αθηναίοις τριάκοντα                     τύραννοι γενόμενοι διὰ τὴν ἰδίαν πλεονεξίαν τήν τε πατρίδα μεγάλοις                     ἀτυχήμασι περιέβαλον καὶ αὐτοὶ ταχὺ τὴν δύναμιν ἀποβαλόντες                     ἀθάνατον ἑαυτῶν ὄνειδος καταλελοίπασι, Λακεδαιμόνιοι δὲ                     περιποιησάμενοι τὴν τῆς ̔ελλάδος ἀρχὴν ἀναμφισβήτητον, τότε ταύτης                     ἐστερήθησαν, ὅτε πράξεις ἀδίκους κατὰ τῶν συμμάχων ἐπιτελεῖν                     ἐπεχείρησαν· αἱ γὰρ τῶν ἡγεμόνων ὑπεροχαὶ τηροῦνται μὲν εὐνοίᾳ                     καὶ δικαιοσύνῃ, καταλύονται δὲ ἀδικήμασι καὶ μίσει τῶν                     ὑποτεταγμένων. παραπλησίως δὲ καὶ                     Διονύσιος ὁ Συρακοσίων τύραννοσ, καίπερ εὐτυχέστατος τῶν δυναστῶν                     γεγονώσ, ζῶν μὲν οὐ διέλιπεν ἐπιβουλευόμενοσ, καὶ διὰ τὸν φόβον                     ἠναγκάζετο φέρειν ὑπὸ τὸν χιτῶνα σιδηροῦν θώρακα, τελευτήσας δὲ                     μέγιστον εἰς βλασφημίας παράδειγμα καταλέλοιπε τὸν ἑαυτοῦ βίον εἰς                     ἅπαντα τὸν αἰῶνα. ἀλλὰ περὶ μὲν                     τούτων ἐν τοῖς οἰκείοις χρόνοις ἕκαστον ἀναγράψομεν σαφέστερον, νῦν                     δ΄ ἐπὶ τὰ συνεχῆ τοῖς προϊστορημένοις τρεψόμεθα, τοὺς χρόνους μόνον                     διορίζοντεσ. ἐν μὲν γὰρ ταῖς πρὸ ταύτης                     βίβλοις ἀνεγράψαμεν τὰς ἀπὸ Τροίας ἁλώσεως πράξεις ἕως ἐπὶ τὴν                     κατάλυσιν τοῦ τε Πελοποννησιακοῦ πολέμου καὶ τῆς ̓αθηναίων ἡγεμονίασ,                     διελθόντες ἔτη ἑπτακόσια ἑβδομήκοντα ἐννέα· ἐν ταύτῃ δὲ τὰς                     συνεχεῖς πράξεις προσαναπληροῦντες ἀρξόμεθα ἐκ τῶν κατασταθέντων                     ̓αθήνησι τριάκοντα τυράννων, καταλήξομεν δὲ ἐπὶ τὴν ̔ρώμης ἅλωσιν                     ὑπὸ Γαλατῶν, περιλαβόντες ἔτη δέκα ὀκτώ. ἀναρχίας γὰρ οὔσης ̓αθήνησι διὰ τὴν κατάλυσιν τῆς                     ἡγεμονίασ, ἔτος μὲν ἦν ὀγδοηκοστὸν πρὸς τοῖς ἑπτακοσίοις μετὰ τὴν                     Τροίας ἅλωσιν, ἐν δὲ τῇ ̔ρώμῃ χιλίαρχοι διεδέξαντο τὴν ὕπατον                     ἀρχὴν τέτταρεσ, Γάιος Φολούιος καὶ Γάιος Σερουίλιος καὶ Γάιος                     Οὐαλέριος καὶ Νουμέριος Φάβιοσ, ἤχθη δὲ ̓ολυμπιὰς κατὰ τοῦτον                     τὸν ἐνιαυτὸν τετάρτη πρὸς ταῖς ἐνενήκοντα, καθ΄ ἣν ἐνίκα Κορκίνας                     Λαρισαῖοσ. κατὰ δὲ τούτους τοὺς χρόνους                     ̓αθηναῖοι μὲν καταπεπονημένοι ἐποιήσαντο συνθήκας πρὸς Λακεδαιμονίουσ,                     καθ΄ ἃς ἔδει τὰ τείχη τῆς πόλεως καθελεῖν καὶ τῇ πατρίῳ πολιτείᾳ                     χρῆσθαι. καὶ τὰ μὲν τείχη περιεῖλον, περὶ δὲ τῆς πολιτείας πρὸς                     ἀλλήλους διεφέροντο. οἱ γὰρ τῆς                     ὀλιγαρχίας ὀρεγόμενοι τὴν παλαιὰν κατάστασιν ἔφασαν δεῖν                     ἀνανεοῦσθαι, καθ΄ ἣν παντελῶς ὀλίγοι τῶν ὅλων προειστήκεισαν· οἱ δὲ                     πλεῖστοι δημοκρατίας ὄντες ἐπιθυμηταὶ τὴν τῶν πατέρων πολιτείαν                     προεφέροντο, καὶ ταύτην ἀπέφηναν ὁμολογουμένως οὖσαν δημοκρατίαν.                         ἀντιλογίας δὲ γενομένης περὶ τούτων                     ἐπί τινας ἡμέρασ, οἱ τὰς ὀλιγαρχίας αἱρούμενοι πρὸς Λύσανδρον                     διεπρεσβεύσαντο τὸν Σπαρτιάτην οὗτος γὰρ καταλυθέντος τοῦ                     πολέμου τὰ κατὰ τὰς πόλεις ἀπέσταλτο διοικῆσαι, καὶ ὀλιγαρχίαι ἐν                     ταῖς πλείσταις καθίσταντοἐλπίζοντες ὅπερ ἦν εἰκόσ,                     συνεπιλήψεσθαι τῆς ἐπιβολῆς αὐτοῖσ. διέπλευσαν οὖν εἰς Σάμον· ἐκεῖ                     γὰρ ἐτύγχανε διατρίβων ὁ Λύσανδροσ, προσφάτως κατειληφὼς τὴν πόλιν.                         παρακαλούντων δὲ αὐτὸν πρὸς τὸ                     συνεργῆσαι συνεπένευσε, καὶ τῆς μὲν Σάμου Θώρακα τὸν Σπαρτιάτην                     ἁρμοστὴν κατέστησεν, αὐτὸς δὲ μετὰ νεῶν ἑκατὸν κατέπλευσεν εἰς τὸν                     Πειραιέα. συναγαγὼν δ΄ ἐκκλησίαν συνεβούλευσε τοῖς ̓αθηναίοις ἑλέσθαι                     τριάκοντα ἄνδρας τοὺς ἀφηγησομένους τῆς πολιτείας καὶ πάντα                     διοικήσοντας τὰ κατὰ τὴν πόλιν. ἀντειπόντος δὲ τοῦ Θηραμένους καὶ τὰς συνθήκας ἀναγινώσκοντοσ,                     ὅτι τῇ πατρίῳ συνεφώνησε χρήσεσθαι πολιτείᾳ, καὶ δεινὸν εἶναι                     λέγοντοσ, εἰ παρὰ τοὺς ὅρκους ἀφαιρεθήσονται τὴν ἐλευθερίαν, ὁ                     Λύσανδρος ἔφη λελύσθαι τὰς συνθήκας ὑπὸ ̓αθηναίων· ὕστερον γὰρ                     τῶν συγκειμένων ἡμερῶν καθῃρηκέναι τὰ τείχη. ἀνετείνατο δὲ καὶ τῷ                     Θηραμένει τὰς μεγίστας ἀπειλάσ, ἀποκτενεῖν φήσασ, εἰ μὴ παύσεται                     Λακεδαιμονίοις ἐναντιούμενοσ. διόπερ ὅ                     τε Θηραμένης καὶ ὁ δῆμος καταπλαγεὶς ἠναγκάζετο χειροτονίᾳ καταλῦσαι                     τὴν δημοκρατίαν. ᾑρέθησαν οὖν τριάκοντα ἄνδρες οἱ διοικήσοντες τὰ                     κοινὰ τῆς πόλεωσ, ἁρμόζοντες μὲν τῷ λόγῳ, τύραννοι δὲ τοῖς                     πράγμασιν. ὁ                     δὲ δῆμος θεωρῶν τὴν Θηραμένους ἐπιείκειαν καὶ νομίζων τῇ τούτου                     καλοκἀγαθίᾳ τὴν πλεονεξίαν τῶν προεστηκότων ἐπὶ ποσὸν                     ἀνασταλήσεσθαι, καὶ τοῦτον ἐν τοῖς τριάκοντ΄ ἄρχουσιν ἐχειροτόνησεν.                     ἔδει δὲ τοὺς ᾑρημένους βουλήν τε καὶ τὰς ἄλλας ἀρχὰς καταστῆσαι,                     καὶ νόμους συγγράψαι καθ΄ οὓς ἔμελλον πολιτεύεσθαι. τὰ μὲν οὖν περὶ τῆς νομοθεσίας ἀνεβάλοντο,                     προφάσεις εὐλόγους αἰεὶ ποριζόμενοι, βουλὴν δὲ καὶ τὰς ἄλλας ἀρχὰς                     ἐκ τῶν ἰδίων φίλων κατέστησαν, ὥστε τούτους καλεῖσθαι μὲν ἄρχοντασ,                     εἶναι δ΄ ὑπηρέτας τῶν τριάκοντα. καὶ τὸ μὲν πρῶτον παραδιδόντες                     κρίσει τοὺς πονηροτάτους τῶν ἐν τῇ πόλει κατεδίκαζον θανάτῳ· καὶ                     μέχρι τούτου τοῖς ἐπιεικεστάτοις τῶν πολιτῶν εὐαρέστει τὰ γινόμενα.                         μετὰ δὲ ταῦτα βουλόμενοι βιαιότερα                     καὶ παράνομα πράττειν, ᾐτήσαντο παρὰ Λακεδαιμονίων φρουράν, λέγοντες                     ὅτι τὴν πολιτείαν καταστήσουσιν ἐκείνοις συμφέρουσαν. ᾔδεισαν γὰρ                     ὅτι φόνους ἐπιτελεῖν οὐκ ἂν δύναιντο χωρὶς ξενικῶν ὅπλων· πάντας                     γὰρ ἀνθέξεσθαι τῆς κοινῆς ἀσφαλείασ. Λακεδαιμονίων δὲ πεμψάντων φρουρὰν καὶ τὸν ταύτης ἡγησόμενον                     Καλλίβιον, τὸν μὲν φρούραρχον ἐξεθεράπευσαν δώροις καὶ τοῖς ἄλλοις                     φιλανθρώποις οἱ τριάκοντα, τῶν δὲ πλουσίων ἐπιλέγοντες τοὺς                     ἐπιτηδείους συνελάμβανον ὡς νεωτερίζοντασ, καὶ θανάτῳ περιβάλλοντες                     τὰς οὐσίας ἐδήμευον. τοῦ δὲ Θηραμένους                     ἐναντιουμένου τοῖς συνάρχουσι, καὶ μετὰ τῶν ἀντεχομένων τῆς σωτηρίας                     ἀπειλοῦντος ἀμύνεσθαι, συνήγαγον τὴν βουλὴν οἱ τριάκοντα. Κριτίου δὲ                     προεστῶτος αὐτῶν, καὶ πολλὰ κατηγορήσαντος τοῦ Θηραμένουσ, ὅτι                     προδίδωσι τὴν πολιτείαν ταύτην ἧς αὐτὸς ἑκουσίως κοινωνεῖ, παραλαβὼν                     τὸν λόγον ὁ Θηραμένης καὶ περὶ τῶν κατὰ μέρος ἀπολογησάμενοσ,                     ἅπασαν ἔσχε τὴν βουλὴν εὔνουν. οἱ δὲ                     περὶ τὸν Κριτίαν φοβούμενοι τὸν ἄνδρα μήποτε καταλύσῃ τὴν                     ὀλιγαρχίαν, περιέστησαν στρατιώτας ἔχοντας ἐσπασμένα τὰ ξίφη, καὶ                     τὸν Θηραμένη συνελάμβανον. ὁ δὲ φθάσας                     ἀνεπήδησε μὲν πρὸς τὴν βουλαίαν ̔εστίαν, ἔφησε δὲ πρὸς τοὺς θεοὺς                     καταφεύγειν, οὐ σωθήσεσθαι νομίζων, ἀλλὰ σπεύδων τοῖς ἀνελοῦσιν                     αὐτὸν περιποιήσασθαι τὴν εἰς τοὺς θεοὺς ἀσέβειαν. παρελθόντων δὲ τῶν                     ὑπηρετῶν καὶ ἀποσπώντων αὐτόν, ὁ μὲν Θηραμένης ἔφερε γενναίως τὴν                     ἀτυχίαν, ἅτε καὶ φιλοσοφίας ἐπὶ πλεῖον μετεσχηκὼς παρὰ Σωκράτει,                     τὸ δὲ λοιπὸν πλῆθος ἠλέει δυστυχοῦντα τὸν Θηραμένη, οὐ μὴν ἐτόλμα                     βοηθεῖν, περιεστώτων πολλῶν μετὰ ὅπλων. Σωκράτης δὲ ὁ φιλόσοφος καὶ δύο τῶν οἰκείων προσδραμόντες                     ἐνεχείρουν κωλύειν τοὺς ὑπηρέτασ. ὁ δὲ Θηραμένης ἠξίου μηδὲν                     τούτων πράττειν· τὴν μὲν γὰρ φιλίαν καὶ τὴν ἀνδρείαν ἔφησεν αὐτῶν                     ἐπαινεῖν, ἑαυτῷ δὲ μεγίστην συμφορὰν ἔσεσθαι, εἰ τοῖς οὕτως                     οἰκείως διακειμένοις αἴτιος ἔσται θανάτου. οἱ δὲ περὶ τὸν Σωκράτην, τῶν μὲν ἄλλων οὐδένα                     βοηθὸν ἔχοντεσ, τὴν δὲ τῶν ὑπερεχόντων ἀνάτασιν ὁρῶντες                     αὐξανομένην, ἡσυχίαν ἔσχον. καὶ Θηραμένην μὲν ἀπὸ τῶν βωμῶν                     ἀποσπάσαντες οἷς ἦν προστεταγμένον, διὰ μέσης τῆς ἀγορᾶς εἵλκυσαν                     ἐπὶ τὸν θάνατον· οἱ δὲ πολλοὶ τὰ τῆς                     φρουρᾶς ὅπλα καταπεπληγμένοι συνήλγουν τῷ δυστυχοῦντι, καὶ τήν τε                     ἐκείνου συμφορὰν ἅμα καὶ τὴν περὶ σφᾶς δουλείαν ἐδάκρυον· τῶν γὰρ                     ταπεινῶν ἕκαστοι τὴν Θηραμένους ἀρετὴν θεωροῦντες οὕτω                     προπηλακιζομένην, τὴν περὶ αὑτοὺς ἀσθένειαν οὐδενὶ λόγῳ                     παραναλωθήσεσθαι διειλήφεισαν. μετὰ δὲ τὸν                     τούτου θάνατον οἱ τριάκοντα τοὺς πλουσίους ἐπιλεγόμενοι, τούτοις                     ψευδεῖς αἰτίας ἐπερρίπτουν, καὶ φονεύοντες τὰς οὐσίας διήρπαζον.                     ἀνεῖλον δὲ καὶ Νικήρατον τὸν Νικίου τοῦ στρατηγήσαντος ἐπὶ                     Συρακοσίους υἱόν, ἄνδρα πρὸς ἅπαντας ἐπιεικῆ καὶ φιλάνθρωπον,                     πλούτῳ δὲ καὶ δόξῃ σχεδὸν πρῶτον πάντων ̓αθηναίων· διὸ καὶ συνέβη πᾶσαν οἰκίαν συναλγῆσαι τῇ τἀνδρὸς                     τελευτῇ, τῆς διὰ τὴν ἐπιείκειαν μνήμης προαγούσης εἰς δάκρυα. οὐ                     μὴν ἔληγόν γε τῆς παρανομίας οἱ τύραννοι, πολὺ δὲ μᾶλλον ἐπίτασιν                     λαμβανούσης τῆς ἀπονοίας τῶν μὲν ξένων τοὺς πλουσιωτάτους ἑξήκοντα                     κατέσφαξαν, ὅπως τῶν χρημάτων κυριεύσωσι, τῶν δὲ πολιτῶν καθ΄ ἡμέραν                     ἀναιρουμένων οἱ τοῖς βίοις εὐπορούμενοι σχεδὸν ἅπαντες ἔφυγον ἐκ                     τῆς πόλεωσ. ἀνεῖλον δὲ καὶ Αὐτόλυκον,                     ἄνδρα παρρησιαστήν, καὶ καθόλου τοὺς χαριεστάτους ἐπέλεγον. ἐπὶ                     τοσοῦτο δὲ κατέφθειραν τὴν πόλιν, ὥστε φυγεῖν τοὺς ̓αθηναίους                     πλείους τῶν ἡμίσεων. Λακεδαιμόνιοι δὲ ταπεινὴν                     τὴν πόλιν τῶν ̓αθηναίων ὁρῶντεσ, οὐδέποτε ἰσχῦσαι βουλόμενοι τοὺς                     ̓αθηναίουσ, ἔχαιρον καὶ φανερὰν ἑαυτῶν ἐποίουν τὴν διάθεσιν·                     ἐψηφίσαντο γὰρ τοὺς ̓αθηναίων φυγάδας ἐξ ἁπάσης τῆς ̔ελλάδος                     ἀγωγίμους τοῖς τριάκοντα εἶναι, τὸν δὲ κωλύσοντα πέντε ταλάντοις                     ἔνοχον εἶναι. δεινοῦ δ΄ ὄντος τοῦ                     ψηφίσματοσ, αἱ μὲν ἄλλαι πόλεις καταπεπληγμέναι τὸ βάρος τῶν                     Σπαρτιατῶν ὑπήκουον, ̓αργεῖοι δὲ πρῶτοι, μισοῦντες μὲν τὴν                     Λακεδαιμονίων ὠμότητα, κατελεοῦντες δὲ τὰς τύχας τῶν ἀκληρούντων,                     ὑπεδέχοντο φιλανθρώπως τοὺς φυγάδασ. καὶ                     Θηβαῖοι δὲ ἐψηφίσαντο ὑπάρχειν πρόστιμον τῷ θεασαμένῳ μὲν                     ἀγόμενον φυγάδα, μὴ βοηθήσαντι δὲ κατὰ τὸ δυνατόν. τὰ μὲν οὖν περὶ                     ̓αθηναίους ἐν τούτοις ἦν. κατὰ δὲ τὴν                     Σικελίαν Διονύσιος ὁ τῶν Σικελῶν τύραννος ἐπειδὴ πρὸς Καρχηδονίους                     εἰρήνην ἐποιήσατο, περὶ τὴν ἀσφάλειαν τῆς τυραννίδος διενοεῖτο                     μᾶλλον γίνεσθαι· ὑπελάμβανε γὰρ τοὺς Συρακοσίους ἀπολελυμένους τοῦ                     πολέμου σχολὴν ἕξειν εἰς τὸ τὴν ἐλευθερίαν ἀνακτήσασθαι. θεωρῶν δὲ τῆς πόλεως τὴν Νῆσον ὀχυρωτάτην                     οὖσαν καὶ δυναμένην ῥᾳδίως φυλάττεσθαι, ταύτην μὲν διῳκοδόμησεν                     ἀπὸ τῆς ἄλλης πόλεως τείχει πολυτελεῖ, καὶ πύργους ὑψηλοὺς καὶ                     πυκνοὺς ἐνῳκοδόμησε, καὶ πρὸ αὐτῆς χρηματιστήρια καὶ στοὰς δυναμένας                     ὄχλων ἐπιδέχεσθαι πλῆθοσ. ᾠκοδόμησε δ΄                     ἐν αὐτῇ πολυτελῶς ὠχυρωμένην ἀκρόπολιν πρὸς τὰς αἰφνιδίους                     καταφυγάσ, καὶ συμπεριέλαβε τῷ ταύτης τείχει τὰ πρὸς τῷ μικρῷ                     λιμένι τῷ Λακκίῳ καλουμένῳ νεώρια· ταῦτα δ΄ ἑξήκοντα τριήρεις                     χωροῦντα πύλην εἶχε κλειομένην, δι΄ ἧς κατὰ μίαν τῶν νεῶν εἰσπλεῖν                     συνέβαινεν. τῆς δὲ χώρας τὴν μὲν                     ἀρίστην ἐξελόμενος ἐδωρήσατο τοῖς τε φίλοις καὶ τοῖς ἐφ΄ ἡγεμονίας                     τεταγμένοισ, τὴν δ΄ ἄλλην ἐμέρισεν ἐπ΄ ἴσης ξένῳ τε καὶ πολίτῃ,                     συμπεριλαβὼν τῷ τῶν πολιτῶν ὀνόματι τοὺς ἠλευθερωμένους δούλουσ,                     οὓς ἐκάλει νεοπολίτασ. διέδωκε δὲ καὶ                     τὰς οἰκίας τοῖς ὄχλοις πλὴν τῶν ἐν τῇ Νήσῳ· ταύτας δὲ τοῖς                     φίλοις καὶ τοῖς μισθοφόροις ἐδωρήσατο. ἐπεὶ δὲ τὰ κατὰ τὴν                     τυραννίδα καλῶς ἐδόκει διῳκηκέναι, τὴν δύναμιν ἐξήγαγεν ἐπὶ τοὺς                     Σικελούσ, πάντας μὲν σπεύδων τοὺς αὐτονόμους ὑφ΄ ἑαυτὸν ποιήσασθαι,                     μάλιστα δὲ τούτους διὰ τὸ συμμαχῆσαι πρότερον Καρχηδονίοισ. οὗτος μὲν οὖν ἐπὶ τὴν τῶν ̔ερβησσίνων                     πόλιν στρατεύσας τὰ πρὸς τὴν πολιορκίαν παρεσκευάζετο. οἱ δὲ                     συστρατευόμενοι Συρακόσιοι κύριοι τῶν ὅπλων ὄντες συστάσεις                     ἐποιοῦντο καὶ κατηγόρουν ἀλλήλων, ὅτι τοῖς ἱππεῦσιν οὐ                     συνεπελάβοντο τῆς καταλύσεως τῆς τοῦ τυράννου. ὁ δὲ καθεσταμένος ὑπὸ                     τοῦ Διονυσίου τῶν στρατιωτῶν ἡγεμὼν τὸ μὲν πρῶτον ἠπείλησέ τινι                     τῶν παρρησιαζομένων, ἀντειπόντος δ΄ ἐκείνου θρασέως ἐπῆλθεν ὡς                     πατάξων. ἐφ΄ ᾧ παροξυνθέντες οἱ                     στρατιῶται τὸν μὲν ἔπαρχον ὄνομα Δωρικὸν ἀπέκτειναν, τοὺς δὲ                     πολίτας βοῶντες ἐπὶ τὴν ἐλευθερίαν μετεπέμποντο τοὺς ἐκ τῆς Αἴτνης                     ἱππεῖσ· οὗτοι γὰρ ἐν ἀρχῇ τῆς τυραννίδος ἐκπεπτωκότες ᾤκουν                     τοῦτο τὸ φρούριον. Διονύσιος δὲ καταπλαγεὶς τὴν ἀπόστασιν τῶν                     Συρακοσίων, τὴν μὲν πολιορκίαν ἔλυσεν, εἰς δὲ τὰς Συρακούσας                     ἠπείγετο, σπεύδων καταλαβέσθαι τὴν πόλιν. οὗ φυγόντος οἱ τὴν                     ἀπόστασιν ποιησάμενοι στρατηγοὺς εἵλαντο τοὺς ἀποκτείναντας τὸν                     ἔπαρχον, καὶ παραλαβόντες τοὺς ἐξ Αἴτνης ἱππεῖς ἐν ταῖς                     καλουμέναις ̓επιπολαῖς ἀντεστρατοπέδευσαν τῷ τυράννῳ, καὶ διέκλεισαν                     αὐτὸν τῆς ἐπὶ τὴν χώραν ἐξόδου. εὐθὺς δὲ πρός τε Μεσσηνίους καὶ ̔ρηγίνους πρέσβεις ἀπέστειλαν,                     δεόμενοι κατὰ θάλατταν συναντιλαβέσθαι τῆς ἐλευθερίασ· εἰώθεισαν γὰρ                     αἱ πόλεις αὗται κατ΄ ἐκεῖνον τὸν καιρὸν τριήρεις πληροῦν οὐκ                     ἐλάττους ὀγδοήκοντα. ἃς τότε τοῖς Συρακοσίοις αἱ πόλεις                     ἀπέστειλαν, σπεύδουσαι συνεπιλαβέσθαι τῆς ἐλευθερίασ. ἐπεκήρυξαν δὲ καὶ χρημάτων πλῆθος τοῖς ἀνελοῦσι                     τὸν τύραννον, καὶ τοῖς μεταβαλομένοις τῶν ξένων ἐπηγγείλαντο                     μεταδώσειν τῆς πολιτείασ. κατεσκεύασαν δὲ καὶ μηχανήματα, δι΄ ὧν τὰ                     τείχη σαλεύοντες ἐξελοῦσι, καὶ προσέβαλλον καθ΄ ἡμέραν τῇ Νήσῳ,                     καὶ τοὺς μεταβαλλομένους τῶν ξένων φιλανθρώπως ἀπεδέχοντο. Διονύσιος δὲ τῆς εἰς τὴν χώραν ἐξόδου                     διακεκλεισμένος καὶ ὑπὸ τῶν μισθοφόρων ἐγκαταλειπόμενοσ, συνήγαγε τοὺς                     φίλους βουλευσόμενος περὶ τῶν ἐνεστώτων· οὕτω γὰρ τελέως ἀπήλπιστο                     τὰ τῆς δυναστείασ, ὥστε οὐ ζητεῖν αὐτόν, πῶς καταπολεμήσῃ τοὺς                     Συρακοσίουσ, ἀλλὰ ποῖον ὑπομείνας θάνατον μὴ παντελῶς ἄδοξον                     ποιήσῃ τὴν κατάλυσιν τῆς ἀρχῆσ. ̔́ελωρις μὲν οὖν, εἷς τῶν φίλων, ὡς δ΄ ἔνιοί φασιν, ὁ ποιητὸς                     πατήρ, εἶπεν αὐτῷ, διότι καλὸν ἐντάφιόν ἐστιν ἡ τυραννίσ·                     Πολύξενος δὲ ὁ κηδεστὴς ἀπεφήνατο δεῖν λαβόντα τὸν ὀξύτατον ἵππον                     εἰς τὴν τῶν Καρχηδονίων ἐπικράτειαν ἀφιππεῦσαι πρὸς τοὺς Καμπανούσ·                     τούτους γὰρ ̓ιμίλκων ἀπελελοίπει φυλακῆς ἕνεκα τῶν κατὰ Σικελίαν                     τόπων· Φίλιστος δ΄ ὁ μετὰ ταῦτα τὰς ἱστορίας συνταξάμενοσ, ἀντειπὼν                     τῷ Πολυξένῳ, προσήκειν ἔφησεν οὐκ ἐφ΄ ἵππου θέοντος ἐκπηδᾶν ἐκ                     τῆς τυραννίδοσ, ἀλλὰ τοῦ σκέλους ἑλκόμενον ἐκπίπτειν. ᾧ προσσχὼν ὁ Διονύσιος ἔκρινε πᾶν ὑπομεῖναι                     πρότερον ἢ τὴν δυναστείαν ἐκλιπεῖν ἑκουσίωσ. διόπερ ἀποστείλας                     πρέσβεις πρὸς τοὺς ἀφεστηκότασ, τούτους μὲν παρεκάλει δοῦναι τὴν                     ἐξουσίαν αὐτῷ μετὰ τῶν ἰδίων ἀπελθεῖν ἐκ τῆς πόλεωσ, πρὸς δὲ                     τοὺς Καμπανοὺς λάθρᾳ διαπεμψάμενος ὡμολόγησεν αὐτοῖς δώσειν χρήματα                     ὅσα ἂν αἰτήσωσιν εἰς τὴν πολιορκίαν. τούτων                     δὲ πραχθέντων οἱ μὲν Συρακόσιοι τὴν ἐξουσίαν δόντες τῷ τυράννῳ                     μετὰ πέντε νεῶν ἀποπλεῖν, ῥᾳθυμότεροι καθειστήκεσαν, καὶ τοὺς μὲν                     ἱππεῖς ἀπέλυσαν οὐδὲν χρησίμους ὄντας πρὸς τὴν πολιορκίαν, τῶν δὲ                     πεζῶν οἱ πλεῖστοι κατὰ τὴν χώραν ἐξῄεσαν ὡς ἤδη καταλελυμένης τῆς                     τυραννίδοσ. οἱ δὲ Καμπανοὶ ταῖς                     ἐπαγγελίαις μετεωρισθέντες τὸ μὲν πρῶτον ἐπ΄ ̓αγύριον παρεγενήθησαν·                     ἐκεῖ δὲ τὴν ἀποσκευὴν ̓́αγυρι παραθέμενοι τῷ δυναστεύοντι τῆς                     πόλεως ἐξώρμησαν ἐπὶ Συρακούσας εὔζωνοι, τὸν ἀριθμὸν ὄντες                     ἱππεῖς χίλιοι διακόσιοι. ταχὺ δὲ                     διανύσαντες τὴν ὁδὸν ἀπροσδοκήτως ἐπεφάνησαν τοῖς Συρακοσίοισ, καὶ                     πολλοὺς αὐτῶν ἀνελόντες εἰσεβιάσαντο πρὸς τὸν Διονύσιον. κατέπλευσαν                     δὲ καὶ τριακόσιοι μισθοφόροι τῷ τυράννῳ κατὰ τὸν αὐτὸν καιρόν,                     ὥστε αὐτὸν ἀνακῦψαι ταῖς ἐλπίσιν. οἱ                     δὲ Συρακόσιοι πάλιν τῆς δυναστείας ἰσχυροποιουμένης ἐστασίασαν πρὸς                     ἀλλήλουσ, τῶν μὲν ἀποφαινομένων μένειν καὶ πολιορκεῖν, τῶν δὲ λύειν                     τὸ στρατόπεδον καὶ τὴν πόλιν ἐκλιπεῖν. ἃ δὴ συνιδὼν ὁ Διονύσιος ἐξήγαγεν ἐπ΄ αὐτοὺς τὴν δύναμιν, καὶ                     τεταραγμένοις ἐπιπεσὼν ῥᾳδίως ἐτρέψατο περὶ τὴν Νέαν πόλιν                     καλουμένην. ἀνῃρέθησαν μὲν οὖν οὐ πολλοί· παριππεύων γὰρ ὁ                     Διονύσιος ἐκώλυσε φονεύειν τοὺς φεύγοντασ· οἱ δὲ Συρακόσιοι                     παραχρῆμα μὲν κατὰ τὴν χώραν ἐσκεδάσθησαν, μετ΄ ὀλίγον δὲ πρὸς τοὺς                     ἱππεῖς εἰς Αἴτνην ἠθροίσθησαν ὑπὲρ τοὺς ἑπτακισχιλίουσ. Διονύσιος δὲ τοὺς πεσόντας τῶν Συρακοσίων                     θάψας ἀπέστειλε πρέσβεις εἰς Αἴτνην, ἀξιῶν τοὺς φυγάδας διαλύεσθαι                     καὶ τὴν πατρίδα κατοικεῖν, διδοὺς πίστιν μὴ μνησικακήσειν αὐτοῖσ.                         τινὲς μὲν οὖν τέκνα καὶ γυναῖκας                     ἀπολελοιπότες ἠναγκάσθησαν πεισθῆναι τοῖς παρακαλουμένοισ· οἱ δὲ                     λοιποί, προφερομένων τῶν πρεσβευτῶν τὴν τοῦ Διονυσίου περὶ τὴν ταφὴν                     τῶν πεσόντων εὐεργεσίαν, ἔφασαν αὐτὸν ἄξιον εἶναι τυχεῖν τῆς                     ὁμοίας χάριτοσ, καὶ τοῖς θεοῖς ηὔχοντο τὴν ταχίστην αὐτὸν ἐπιδεῖν                     ταύτης τυγχάνοντα. οὗτοι μὲν οὖν                     οὐδενὶ τρόπῳ βουληθέντες πιστεῦσαι τῷ τυράννῳ κατέμειναν ἐν                     Αἴτνῃ, καιρὸν ἐπιτηροῦντες κατ΄ αὐτοῦ· Διονύσιος δὲ τοῖς μὲν                     κατελθοῦσι φυγάσι φιλανθρώπως ἐχρήσατο, βουλόμενος καὶ τοὺς ἄλλους                     προτρέψασθαι κατελθεῖν εἰς τὴν πατρίδα, τοὺς δὲ Καμπανοὺς ταῖς                     καθηκούσαις δωρεαῖς τιμήσας ἐξαπέστειλεν ἐκ τῆς πόλεωσ, ὑφορώμενος                     αὐτῶν τὴν ἀβεβαιότητα. οἳ πορευθέντες                     εἰς ̓́εντελλαν, καὶ πείσαντες τοὺς ἐν τῇ πόλει λαβεῖν ἑαυτοὺς                     συνοίκουσ, νυκτὸς ἐπιθέμενοι τοὺς μὲν ἡβῶντας ἀπέσφαξαν, τὰς δὲ                     γυναῖκας τῶν παρασπονδηθέντων γήμαντες κατέσχον τὴν πόλιν. κατὰ δὲ τὴν ̔ελλάδα Λακεδαιμόνιοι καταλελυκότες τὸν                     Πελοποννησιακὸν πόλεμον ὁμολογουμένην ἔσχον τὴν ἡγεμονίαν καὶ τὴν                     κατὰ γῆν καὶ τὴν κατὰ θάλατταν. καταστήσαντες δὲ ναύαρχον Λύσανδρον,                     τούτῳ προσέταξαν ἐπιπορεύεσθαι τὰς πόλεισ, ἐν ἑκάστῃ τοὺς παρ΄                     αὐτοῖς καλουμένους ἁρμοστὰς ἐγκαθιστάντα· ταῖς γὰρ δημοκρατίαις                     προσκόπτοντες οἱ Λακεδαιμόνιοι δι΄ ὀλιγαρχίας ἐβούλοντο τὰς πόλεις                     διοικεῖσθαι. ἔταξαν δὲ καὶ φόρους τοῖς                     καταπολεμηθεῖσι, καὶ τὸν πρὸ τοῦ χρόνον οὐ χρώμενοι νομίσματι, τότε                     συνήθροιζον ἐκ τοῦ φόρου κατ΄ ἐνιαυτὸν πλείω τῶν χιλίων ταλάντων.                     ἐπεὶ δὲ τὰ κατὰ τὴν ̔ελλάδα πράγματα κατὰ τὴν ἰδίαν ἀξίαν                     διῴκησαν, ἀπέστειλαν ̓́αριστον ἄνδρα τῶν ἐπιφανῶν εἰς Συρακούσασ,                     τῷ μὲν λόγῳ προσποιούμενοι καταλύειν τὴν δυναστείαν, τῇ δ΄ ἀληθείᾳ                     σπεύδοντες αὐξῆσαι τὴν τυραννίδα· ἤλπιζον γὰρ συγκατασκευάζοντες τὴν                     ἀρχὴν ὑπήκοον ἕξειν τὸν Διονύσιον διὰ τὰς εὐεργεσίασ. ὁ δ΄ ̓́αριστος καταπλεύσας εἰς Συρακούσας καὶ                     τῷ τυράννῳ λάθρᾳ περὶ τούτων διαλεχθείσ, τούς τε Συρακοσίους                     ἀνασείων καὶ τὴν ἐλευθερίαν ἀποκαταστήσειν ἐπαγγειλάμενοσ, Νικοτέλην                     μὲν τὸν Κορίνθιον ἀνεῖλεν ἀφηγούμενον τῶν Συρακοσίων, τοὺς δὲ                     πιστεύσαντας προδοὺς τὸν μὲν τύραννον ἰσχυρὸν κατέστησε, διὰ δὲ τῆς                     πράξεως ταύτης ἀσχημονεῖν ἐποίησεν αὑτὸν ἅμα καὶ τὴν πατρίδα.                         Διονύσιος δὲ τοὺς Συρακοσίους ἐπὶ                     τὸν θερισμὸν ἀποστείλας ἐπῆλθε τὰς οἰκίασ, καὶ τὰ μὲν ὅπλα πάντων                     ἀφείλετο, μετὰ δὲ ταῦθ΄ ἕτερον τεῖχος ᾠκοδόμει περὶ τὴν                     ἀκρόπολιν, καὶ ναῦς τε κατεσκευάζετο, συνῆγε δὲ καὶ μισθοφόρων πλῆθοσ,                     καὶ τὰ λοιπὰ παρεσκευάζετο πρὸς τὴν ἀσφάλειαν τῆς τυραννίδοσ, ὡς ἂν                     ἔργοις ἤδη πεῖραν εἰληφὼς ὅτι πᾶν ὑπομένουσιν οἱ Συρακόσιοι                     χάριν τοῦ μὴ δουλεύειν. τούτων δὲ πραττομένων                     Φαρνάβαζος ὁ Δαρείου τοῦ βασιλέως σατράπης ̓αλκιβιάδην τὸν                     ̓αθηναῖον συλλαβὼν ἀνεῖλε, χαρίσασθαι βουλόμενος Λακεδαιμονίοισ. τοῦ                     δ΄ ̓εφόρου δι΄ ἄλλας αἰτίας ἐπιβουλευθῆναι γεγραφότοσ, οὐκ ἄχρηστον                     εἶναι νομίζω παραθεῖναι τὴν παραδοθεῖσαν ὑπὸ τοῦ συγγραφέως                     ἐπιβουλὴν κατ΄ ̓αλκιβιάδου. φησὶ γὰρ                     κατὰ τὴν ἑπτακαιδεκάτην βίβλον Κῦρον μὲν καὶ Λακεδαιμονίους λάθρᾳ                     παρασκευάζεσθαι ἅμα πολεμεῖν πρὸς ̓αρταξέρξην τὸν ἀδελφόν,                     ̓αλκιβιάδην δὲ διά τινων αἰσθόμενον τὴν Κύρου προαίρεσιν ἐλθεῖν                     πρὸς Φαρνάβαζον καὶ περὶ τούτων ἐξηγήσασθαι κατὰ μέροσ, ἀξιῶσαι δὲ                     αὐτὸν δοῦναι ἀναβάσεως ὁδηγὸν πρὸς ̓αρταξέρξην· βούλεσθαι γὰρ                     ἐμφανίσαι πρῶτον τὴν ἐπιβουλὴν τῷ βασιλεῖ. τὸν δὲ Φαρνάβαζον ἀκούσαντα τῶν λόγων,                     σφετερίσασθαι τὴν ἀπαγγελίαν καὶ πέμψαι πιστοὺς ἄνδρας ὑπὲρ τούτων                     τῷ βασιλεῖ δηλώσοντασ. οὐ διδόντος δὲ τοῦ Φαρναβάζου τοὺς                     παραπέμψοντας εἰς τὰ βασίλεια, φησὶ τὸν μὲν ̓αλκιβιάδην ὁρμῆσαι πρὸς                     τὸν σατράπην τῆς Παφλαγονίασ, ὅπως δι΄ ἐκείνου ποιήσαιτο τὴν                     ἀνάβασιν· τὸν δὲ Φαρνάβαζον φοβηθέντα μὴ περὶ τούτων ἀκούσῃ τὴν                     ἀλήθειαν ὁ βασιλεύσ, ἐπαποστεῖλαι τοὺς ἀνελοῦντας κατὰ τὴν ὁδὸν                     τὸν ̓αλκιβιάδην. τοὺς δὲ καταλαβόντας                     αὐτὸν τῆς Φρυγίας ἔν τινι κώμῃ κατεσκηνωκότα νυκτὸς περιθεῖναι                     ξύλων πλῆθοσ· ἀναφθέντος οὖν πολλοῦ πυρὸς τὸν ̓αλκιβιάδην                     ἐπιχειρῆσαι μὲν ἀμύνεσθαι, κρατηθέντα δὲ ὑπὸ τοῦ πυρὸς καὶ τῶν εἰς                     αὐτὸν ἀκοντιζόντων τελευτῆσαι. περὶ δὲ τὸν αὐτὸν χρόνον καὶ Δημόκριτος ὁ                     φιλόσοφος ἐτελεύτησε βιώσας ἔτη ἐνενήκοντα. Λασθένην δὲ τὸν                     Θηβαῖον τὸν νενικηκότα ταύτην τὴν ̓ολυμπιάδα λέγεται πρὸς ἵππον                     ἀθλητὴν δραμόντα νικῆσαι· τὸν δὲ δρόμον ἀπὸ τῆς Κορωνείας μέχρι                     τῆς Θηβαίων πόλεως γενέσθαι. κατὰ δὲ τὴν ̓ιταλίαν ̔ρωμαίων φρουρούντων                     ̓́ερρουκαν πόλιν Οὐόλσκων ἐπελθόντες οἱ πολέμιοι τῆς τε πόλεως                     ἐκράτησαν καὶ τῶν φρουρῶν τοὺς πλείστους ἀνεῖλαν. τῶν δὲ κατὰ τοῦτον τὸν ἐνιαυτὸν πράξεων τέλος                     ἐχουσῶν ̓αθήνησι μὲν ἦν ἄρχων Εὐκλείδησ, ἐν ̔ρώμῃ δὲ τὴν                     ὑπατικὴν ἀρχὴν διεδέξαντο χιλίαρχοι τέσσαρεσ, Πόπλιος Κορνήλιοσ,                     Νουμέριος Φάβιοσ, Λεύκιος Οὐαλέριοσ. τούτων δὲ τὴν ἀρχὴν παρειληφότων Βυζάντιοι πρὸς μὲν ἀλλήλους                     στασιάζοντεσ, πρὸς δὲ τοὺς παροικοῦντας Θρᾷκας πόλεμον ἔχοντεσ,                     κακῶς ἀπήλλαττον· οὐ δυνάμενοι δὲ λύσιν πορίσασθαι τῆς πρὸς ἀλλήλους                     φιλονεικίασ, στρατηγὸν ᾐτήσαντο παρὰ Λακεδαιμονίων. ἐξέπεμψαν οὖν                     οἱ Σπαρτιᾶται Κλέαρχον καταστήσοντα τὰ κατὰ τὴν πόλιν· οὗτος δὲ πιστευθεὶς περὶ τῶν ὅλων καὶ                     μισθοφόρους πολλοὺς ἀθροίσασ, οὐκέτι προστάτης ἦν, ἀλλὰ τύραννοσ.                     καὶ τὸ μὲν πρῶτον τοὺς ἄρχοντας αὐτῶν ἐπί τινι θυσίᾳ καλέσας                     ἀνεῖλε, μετὰ δὲ ταῦτα ἀναρχίας οὔσης ἐν τῇ πόλει, τριάκοντα μὲν                     τοὺς ὀνομαζομένους Βυζαντίους συνήρπασε καὶ περιθεὶς κάλων                     ἀπεστραγγάλισε· πάντων δὲ τῶν διαφθαρέντων τὰς οὐσίας σφετερισάμενος                     ἐπελέγετο καὶ τῶν ἄλλων τοὺς εὐπόρουσ, καὶ ψευδεῖς αἰτίας                     ἐπιρρίπτων οὓς μὲν ἀπέκτεινεν, οὓς δ΄ ἐφυγάδευσε. πολλῶν δὲ                     χρημάτων κυριεύσας καὶ μισθοφόρων ἀθροίσας πλῆθος τὰ κατὰ τὴν                     δυναστείαν ἠσφαλίσατο. διαβοηθείσης δὲ                     τῆς κατὰ τὸν τύραννον ὠμότητός τε καὶ δυνάμεωσ, Λακεδαιμόνιοι τὸ                     μὲν πρῶτον ἀπέστειλαν πρὸς αὐτὸν πρέσβεις τοὺς πείσοντας ἀποθέσθαι                     τὴν δυναστείαν· οὐ προσέχοντος δὲ τοῖς ἀξιουμένοις ἔπεμψαν δύναμιν                     ἐπ΄ αὐτὸν καὶ στρατηγὸν Πανθοίδαν. οὗ                     τὴν ἔφοδον αἰσθόμενος ὁ Κλέαρχος εἰς Σηλυμβρίαν μετήγαγε τὴν                     δύναμιν, κύριος ὢν καὶ ταύτης τῆς πόλεωσ· πολλὰ γὰρ εἰς τοὺς                     Βυζαντίους ἡμαρτηκὼς ὑπελάμβανεν οὐ μόνον τοὺς Λακεδαιμονίουσ, ἀλλὰ                     καὶ τοὺς ἐν τῇ πόλει πολεμίους ἕξειν. διόπερ ἐκ Σηλυμβρίας κρίνας ἀσφαλέστερον διαπολεμήσειν, τά τε                     χρήματα καὶ τὴν δύναμιν μετέστησεν. ὡς δ΄ ἐπύθετο τοὺς Λακεδαιμονίους                     ἐγγὺς ὄντασ, ἀπήντησεν αὐτοῖσ, καὶ περὶ τὸν καλούμενον πόρον                     συνῆψε μάχην τοῖς περὶ τὸν Πανθοίδαν. γενομένου δ΄ ἐπὶ πολὺν χρόνον τοῦ κινδύνου, καὶ λαμπρῶς                     ἀγωνισαμένων τῶν Λακεδαιμονίων, οἱ τοῦ τυράννου διεφθάρησαν. ὁ δὲ                     Κλέαρχος τὸ μὲν πρῶτον μετ΄ ὀλίγων συγκλεισθεὶς εἰς Σηλυμβρίαν                     ἐπολιορκεῖτο· μετὰ δὲ ταῦτα φοβηθεὶς διέδρα νυκτὸς καὶ διέπλευσεν εἰς                     τὴν ̓ιωνίαν· ἐκεῖ δ΄ εἰς συνήθειαν ἐλθὼν Κύρῳ τῷ τοῦ βασιλέως                     ἀδελφῷ δυνάμεων ἀφηγήσατο. ὁ γὰρ                     Κῦροσ, ἄρχων ἀποδεδειγμένος τῶν ἐπὶ θαλάττῃ σατραπειῶν καὶ                     φρονήματος πλήρης ὤν, διενοεῖτο στρατεύειν ἐπὶ τὸν ἀδελφὸν                     ̓αρταξέρξην. ὁρῶν οὖν τὸν Κλέαρχον                     τόλμαν ἔχοντα καὶ θράσος πρόχειρον, ἔδωκεν αὐτῷ χρήματα καὶ                     προσέταξεν ὡς πλείστους ξενολογεῖν, νομίζων εὔθετον ἕξειν συναγωνιστὴν                     τοῖς ὑπ΄ αὐτοῦ τολμωμένοισ. Λύσανδρος δὲ ὁ                     Σπαρτιάτης ἐπειδὴ πάσας τὰς ὑπὸ Λακεδαιμονίους πόλεις διῴκησε κατὰ                     τὴν τῶν ἐφόρων γνώμην, ἐν αἷς μὲν δεκαδαρχίασ, ἐν αἷς δ΄                     ὀλιγαρχίας καταστήσασ, περίβλεπτος ἦν ἐν τῇ Σπάρτῃ. καταλύσας γὰρ                     τὸν Πελοποννησιακὸν πόλεμον τῇ πατρίδι περιτεθεικὼς ἦν τὴν                     ἡγεμονίαν ὁμολογουμένην καὶ τὴν κατὰ γῆν καὶ τὴν κατὰ θάλατταν.                         διόπερ ἐπὶ τούτοις πεφρονηματισμένος                     διενοεῖτο καταλῦσαι τὴν τῶν ̔ηρακλειδῶν βασιλείαν καὶ κοινὴν ἐκ                     πάντων Σπαρτιατῶν ποιῆσαι τὴν αἵρεσιν τῶν βασιλέων· ἤλπιζε γὰρ εἰς                     ἑαυτὸν τάχιστα τὴν ἀρχὴν ἥξειν διὰ τὸ μεγίστας καὶ καλλίστας                     πράξεις κατειργάσθαι. θεωρῶν δὲ τοὺς                     Λακεδαιμονίους μάλιστα τοῖς μαντείοις προσέχοντασ, ἐπεχείρησε τὴν ἐν                     Δελφοῖς προφῆτιν διαφθεῖραι χρήμασιν· ἐνόμιζε γάρ, εἰ χρησμὸν λάβοι                     σύμμαχον ταῖς ἰδίαις ἐπιβολαῖσ, ῥᾳδίως ἄξειν ἐπὶ τέλος τὴν                     προαίρεσιν. ἐπεὶ δὲ παμπληθῆ χρήματα                     τοῖς περὶ τὸ μαντεῖον διατρίβουσιν ὑπισχνούμενος οὐκ ἔπειθε, ταῖς ἐν                     Δωδώνῃ περὶ τὸ μαντεῖον οὔσαις ἱερείαις προσήνεγκε λόγους περὶ τῶν                     αὐτῶν διά τινος Φερεκράτουσ, ̓απολλωνιάτου μὲν τὸ γένοσ, ἔχοντος δὲ                     συνήθειαν πρὸς τοὺς περὶ τὸ ἱερὸν διατρίβοντασ. οὐδὲν δὲ πρᾶξαι δυνάμενος ἐξεδήμησεν εἰς Κυρήνην,                     πρόφασιν μὲν ὡς εὐχὰς ἀποδιδοὺς ̓́αμμωνι, τῇ δ΄ ἀληθείᾳ διαφθεῖραι                     βουλόμενος τὸ μαντεῖον· ἐκόμισε δὲ καὶ χρημάτων πλῆθοσ, δι΄ ὧν                     ἤλπιζε τοὺς περὶ τὸ ἱερὸν διατρίβοντας πεῖσαι. καὶ γὰρ ὁ βασιλεὺς τῶν περὶ ἐκείνους τοὺς τόπους                     Λίβυς ξένος ἦν αὐτῷ πατρικόσ, καὶ τὸν ἀδελφὸν τοῦ Λυσάνδρου                     συνέβαινεν ὀνομάζεσθαι Λίβυν ἀπὸ τῆς πρὸς ἐκεῖνον φιλίασ. διὰ δὴ τούτου καὶ τῶν κομιζομένων χρημάτων                     ἐλπίσας πείσειν, οὐ μόνον ἀπέτυχε τῆς ἐπιβολῆσ, ἀλλὰ καὶ                     συνεξέπεμψαν οἱ τοῦ μαντείου προεστῶτες πρέσβεις τοὺς κατηγορήσοντας                     τοῦ Λυσάνδρου περὶ τῆς τοῦ χρηστηρίου διαφθορᾶσ. ὁ δὲ Λύσανδρος                     παραγενηθεὶς εἰς Λακεδαίμονα, κρίσεως αὐτῷ προτεθείσης ἀπελογήσατο                     πιθανῶς ὑπὲρ αὑτοῦ. τότε μὲν οὖν                     οὐδὲν ᾔδεισαν οἱ Λακεδαιμόνιοι περὶ τῆς τοῦ Λυσάνδρου προαιρέσεως                     εἰς τὸ καταλῦσαι τοὺς ἀφ΄ ̔ηρακλέους βασιλεῖσ· μετὰ δέ τινα χρόνον                     τελευτήσαντος αὐτοῦ, καί τινων χρηματισμῶν ζητουμένων κατὰ τὴν οἰκίαν,                     εὗρον λόγον γεγραμμένον πολυτελῶσ, ὃν ἐπραγματεύσατο πρὸς τὰ πλήθη,                     πείσων ἐξ ἁπάντων τῶν πολιτῶν αἱρετοὺς γίνεσθαι βασιλεῖσ. Διονύσιος δ΄ ὁ τῶν Συρακοσίων τύραννος ἐπειδὴ τὴν                     πρὸς Καρχηδονίους εἰρήνην ἐποιήσατο, τῶν δὲ κατὰ τὴν πόλιν στάσεων                     ἀπήλλακτο, τὰς ὁμόρους τῶν Χαλκιδέων πόλεις ἔσπευδε προσαγαγέσθαι·                         αὗται δ΄ ἦσαν Νάξοσ, Κατάνη,                     Λεοντῖνοι. τούτων δ΄ ἐπεθύμει κυριεῦσαι διὰ τὸ συνορίζειν αὐτὰς τῇ                     Συρακούσῃ καὶ πολλὰς ἀφορμὰς ἔχειν πρὸς τὴν αὔξησιν τῆς                     δυναστείασ. πρῶτον μὲν οὖν τῇ Αἴτνῃ προσστρατοπεδεύσας παρέλαβε τὸ                     φρούριον, τῶν φυγάδων οὐκ ὄντων ἀξιομάχων πρὸς τηλικαύτην δύναμιν·                         μετὰ δὲ ταῦτα ἐπὶ Λεοντίνους                     ἀναζεύξας ἐγγὺς τῆς πόλεως κατεστρατοπέδευσε παρὰ τὸν Τηρίαν                     ποταμόν. καὶ τὸ μὲν πρῶτον ἐκτάξας τὴν δύναμιν ἐξαπέστειλε κήρυκα                     πρὸς τοὺς Λεοντίνουσ, κελεύων παραδοῦναι τὴν πόλιν καὶ νομίζων τῷ                     φόβῳ καταπλῆξαι τοὺς ἔνδον· οὐ                     προσεχόντων δὲ τῶν Λεοντίνων, ἀλλὰ πάντα παρεσκευασμένων τὰ πρὸς τὴν                     πολιορκίαν, Διονύσιος οὐκ ἔχων μηχανήματα τὴν μὲν πολιορκίαν κατὰ τὸ                     παρὸν ἀπέγνω, τὴν δὲ χώραν ἅπασαν ἐλεηλάτησεν. ἐκεῖθεν δ΄ ἀνέζευξεν ἐπὶ τοὺς Σικελούσ,                     προσποιούμενος τὸν πρὸς τούτους πόλεμον ἐπαναιρεῖσθαι πρὸς τὸ τοὺς                     Καταναίους καὶ Ναξίους ῥᾳθυμοτέρους γενέσθαι περὶ τὴν τῆς πόλεως                     φυλακήν. διατρίβων δὲ περὶ τὴν ̓́ενναν                     ̓αείμηνστον τὸν ̓ενναῖον ἔπεισεν ἐπιθέσθαι τυραννίδι, συνεπιλήψεσθαι                     τῆς προθέσεως ἐπαγγελλόμενοσ. κρατήσαντος                     δ΄ ἐκείνου τῆς ἐπιβολῆσ, καὶ τὸν Διονύσιον οὐκ εἰσαγαγόντος εἰς                     τὴν πόλιν, διοργισθεὶς μετεβάλετο καὶ τοὺς ̓ενναίους παρεκάλει                     καταλύειν τὸν τύραννον. ὧν συνδραμόντων εἰς τὴν ἀγορὰν μετὰ τῶν                     ὅπλων καὶ τῆς ἐλευθερίας ἀντιποιουμένων, πλήρης ἦν ἡ πόλις                     ταραχῆσ. Διονύσιος δὲ πυθόμενος τὴν                     στάσιν, ἀνέλαβε τοὺς ψιλοὺς καὶ ταχέως διά τινος ἐρήμου τόπου                     παρεισέπεσεν εἰς τὴν πόλιν, καὶ τὸν μὲν ̓αείμνηστον συλλαβὼν παρέδωκε                     τοῖς ̓ενναίοις πρὸς τὴν τιμωρίαν, αὐτοὺς δ΄ οὐδὲν ἀδικήσας ἀπῆλθεν                     ἐκ τῆς πόλεωσ. τοῦτο δ΄ ἔπραξεν οὐχ οὕτως τοῦ δικαίου φροντίζων, ὡς                     βουλόμενος προτρέψασθαι τὰς ἄλλας πόλεις αὐτῷ πιστεύειν. ἐκεῖθεν δ΄ ἀναζεύξας τὴν τῶν ̔ερβιταίων πόλιν πορθεῖν                     ἐπεχείρησεν· οὐδὲν δὲ πράσσων πρὸς μὲν τούτους εἰρήνην ἐποιήσατο,                     τὴν δὲ δύναμιν ἤγαγεν ἐπὶ Κατάνην· ̓αρκεσίλαος γὰρ στρατηγὸς ὢν                     τῶν Καταναίων ἐπηγγέλλετο αὐτῷ προδώσειν τὴν πόλιν. διόπερ ὑπὸ                     τούτου περὶ μέσας νύκτας παρεισαχθεὶς κύριος τῆς Κατάνης ἐγένετο.                     ἀφελόμενος δὲ τῶν πολιτῶν τὰ ὅπλα, φρουρὰν ἐν αὐτῇ κατέστησεν                     ἱκανήν. μετὰ δὲ ταῦτα Προκλῆς ὁ τῶν                     Ναξίων ἀφηγούμενος ἐπαγγελιῶν μεγέθει πεισθεὶς παρέδωκε τὴν πατρίδα                     τῷ Διονυσίῳ· ὃς τὰς δωρεὰς ἀποδοὺς τῷ προδιδόντι καὶ τοὺς                     συγγενεῖς αὐτῷ χαρισάμενος τὴν πόλιν ἐξηνδραποδίσατο, καὶ τὰς μὲν                     κτήσεις ἐφῆκε τοῖς στρατιώταις διαρπάσαι, τὰ δὲ τείχη καὶ τὰς                     οἰκίας κατέσκαψεν. παραπλησίως δὲ καὶ                     τοῖς Καταναίοις χρησάμενος ἐλαφυροπώλησε τοὺς αἰχμαλώτους ἐν                     Συρακούσαισ. τὴν μὲν οὖν τῶν Ναξίων χώραν Σικελοῖς τοῖς ὁμοροῦσιν                     ἐδωρήσατο, τοῖς δὲ Καμπανοῖς τὴν πόλιν τῶν Καταναίων οἰκητήριον                     ἔδωκεν. μετὰ δὲ ταῦτα ἐπὶ Λεοντίνους                     στρατεύσας ἁπάσῃ τῇ δυνάμει τὴν πόλιν περιεστρατοπέδευσε, καὶ πρὸς                     τοὺς ἔνδον διαπρεσβευσάμενος ἐκέλευσεν αὐτοὺς παραδιδόναι τὴν πόλιν                     καὶ μετέχειν τῆς ἐν Συρακούσαις πολιτείασ. οἱ δὲ Λεοντῖνοι, βοήθειαν                     μὲν οὐδεμίαν ἕξειν προσδοκῶντεσ, τὰς δὲ Ναξίων καὶ Καταναίων                     συμφορὰς ἀναλογιζόμενοι, κατεπλήττοντο, φοβούμενοι μὴ τοῖς αὐτοῖς                     περιπέσωσι δυστυχήμασιν. διόπερ εἴξαντες τῷ καιρῷ συνεχώρησαν, καὶ                     τὴν πόλιν ἐκλιπόντες εἰς Συρακούσας μετῴκησαν. ̓αρχωνίδης δ΄ ὁ τῆς ̔ερβίτης ἐπιστάτησ, ἐπειδὴ πρὸς                     Διονύσιον εἰρήνην ὁ δῆμος ὁ τῶν ̔ερβιταίων συνέθετο, διενοεῖτο                     κτίσαι πόλιν. εἶχε γὰρ μισθοφόρους τε πλείους καὶ σύμμικτον ὄχλον,                     ὃς τῷ πρὸς Διονύσιον πολέμῳ συνέδραμεν εἰς τὴν πόλιν· πολλοὶ δὲ                     καὶ τῶν ἀπόρων ̔ερβιταίων ἐπηγγέλλοντο αὐτῷ κοινωνήσειν τῆς                     ἀποικίασ. ἀναλαβὼν οὖν τὸ συνδραμὸν                     πλῆθος κατελάβετό τινα τῶν λόφων ὀκτὼ σταδίους ἀπέχοντα τῆς                     θαλάττησ, ἐν ᾧ πόλιν ἔκτισεν ̔́αλαισαν· οὐσῶν δὲ καὶ ἄλλων                     πόλεων κατὰ τὴν Σικελίαν ὁμωνύμων, ̓αρχωνίδιον αὐτὴν προσηγόρευσεν                     ἀφ΄ ἑαυτοῦ. ἐν δὲ τοῖς ὕστερον χρόνοις                     τῆς πόλεως πολλὴν ἐπίδοσιν λαμβανούσης διά τε τὰς ἀπὸ τῆς θαλάττης                     ἐργασίας καὶ διὰ τὴν ὑπὸ ̔ρωμαίων δοθεῖσαν ἀτέλειαν, οἱ                     ̔αλαισῖνοι τὴν τῶν ̔ερβιταίων συγγένειαν ἀπηρνήσαντο, αἰσχρὸν                     ἡγούμενοι καταδεεστέρας πόλεως ἑαυτοὺς ἀποίκους νομίζεσθαι. οὐ μὴν ἀλλὰ μέχρι νῦν παρ΄ ἀμφοτέραις                     συγγένειαί τε πλείονες διαμένουσι καὶ τὰς κατὰ τὸ ̓απολλώνιον θυσίας                     τοῖς αὐτοῖς ἔθεσι διοικοῦσιν. τινὲς δέ φασιν ὑπὸ Καρχηδονίων                     ἐκτίσθαι τὴν ̔́αλαισαν, καθ΄ ὃν καιρὸν ̓ιμίλκων τὴν πρὸς τὸν                     Διονύσιον εἰρήνην ἐποιήσατο. κατὰ δὲ τὴν ̓ιταλίαν ̔ρωμαίοις πρὸς Βηίους                     πόλεμος συνέστη διὰ τοιαύτας αἰτίασ. τότε πρώτως ἐπεψηφίσαντο                     ̔ρωμαῖοι τοῖς στρατιώταις καθ΄ ἕκαστον ἐνιαυτὸν εἰς ἐφόδια διδόναι                     χρήματα. ἐξεπολιόρκησαν δὲ καὶ τὴν Οὐόλσκων πόλιν, ἣ τότε μὲν                     ̓́ανξωρ ἐκαλεῖτο, νῦν δ΄ ὀνομάζεται Ταρρακίνη. τοῦ δ΄ ἐνιαυσίου χρόνου διεληλυθότος ̓αθήνησι μὲν                     ἦρχε Μικίων, ἐν δὲ τῇ ̔ρώμῃ τὴν ὑπατικὴν ἀρχὴν μετέλαβον                     χιλίαρχοι τρεῖσ, Τίτος Κοί̈ντιος καὶ Γάιος ̓ιούλιος καὶ Αὖλος                     Μαμίλοσ. τούτων δὲ τὰς ἀρχὰς λαβόντων οἱ τὸν ̓ωρωπὸν οἰκοῦντες                     πρὸς ἀλλήλους στασιάσαντες ἐφυγάδευσαν τῶν πολιτῶν τινασ. οἱ δὲ φυγάδες μέχρι μέν τινος δι΄ ἑαυτῶν                     ἐπεβάλοντο κατελθεῖν, οὐ δυνάμενοι δὲ τὴν προαίρεσιν ἐπὶ τέλος                     ἀγαγεῖν, ἔπεισαν τοὺς Θηβαίους ἑαυτοῖς συναποστεῖλαι δύναμιν.                         Θηβαῖοι δὲ στρατεύσαντες ἐπὶ τοὺς                     ̓ωρωπίους καὶ κυριεύσαντες τῆς πόλεωσ, μετῴκισαν ἀπὸ τῆς θαλάττης                     αὐτοὺς ὡς ἑπτὰ σταδίουσ, καὶ χρόνους μέν τινας εἴασαν καθ΄ αὑτοὺς                     πολιτεύεσθαι, μετὰ δὲ ταῦτα δόντες πολιτείαν τὴν χώραν Βοιωτίαν                     ἐποιήσαντο. τούτων δὲ πραττομένων Λακεδαιμόνιοι καὶ ἄλλα μὲν πλείονα τοῖς                     ̓ηλείοις ἐνεκάλουν, μάλιστα δ΄ ὅτι ̓͂αγιν αὐτῶν τὸν βασιλέα                     διεκώλυσαν τῷ θεῷ θῦσαι καὶ διότι τοῖς ̓ολυμπίοις Λακεδαιμονίους                     οὐκ εἴασαν ἀγωνίσασθαι. διόπερ κρίναντες                     πρὸς αὐτοὺς ἐκφέρειν πόλεμον, δέκα πρεσβευτὰς ἀπέστειλαν, πρῶτον μὲν                     κελεύοντες τὰς περιοίκους πόλεις ἐᾶν αὐτονόμους εἶναι, ἔπειτα τὰς                     δαπάνας τοῦ πρὸς ̓αθηναίους πολέμου κατὰ τὸ ἐπιβάλλον αὐτοῖς μέρος                     ἀπῄτουν. ταῦτα δ΄ ἔπραττον προφάσεις                     αὑτοῖς εὐλόγους καὶ πιθανὰς ἀρχὰς ζητοῦντες πολέμου. οὐ προσεχόντων                     δὲ τῶν ̓ηλείων, ἀλλὰ καὶ προσεγκαλούντων ὅτι τοὺς ̔́ελληνας                     καταδουλοῦνται, τὸν ἕτερον τῶν βασιλέων Παυσανίαν ἐπ΄ αὐτοὺς                     ἀπέστειλαν μετὰ στρατιωτῶν τετρακισχιλίων. συνηκολούθουν δ΄ αὐτῷ πολλοὶ στρατιῶται καὶ παρὰ τῶν συμμάχων                     σχεδὸν ἁπάντων πλὴν Βοιωτῶν καὶ Κορινθίων· οὗτοι δὲ δυσχεραίνοντες                     τοῖς ὑπὸ Λακεδαιμονίων πραττομένοις οὐ μετέσχον τῆς ἐπὶ τὴν ̓͂ηλιν                     στρατείασ. ὁ δ΄ οὖν Παυσανίας κατ΄                     ἔφοδον τῆς ̓αρκαδίας ἐμβαλὼν εἰς τὴν ̓͂ηλιν Λασίωνα μὲν φρούριον                     εὐθὺς εἷλεν ἐξ ἐφόδου, μετὰ δὲ ταῦτα διὰ τῆς ̓ακρωρείας ἀγαγὼν                     τὸ στρατόπεδον τέτταρας πόλεις προσηγάγετο, Θραῖστον, ̔́αλιον,                     ̓επιτάλιον, ̓οποῦντα. ἐκεῖθεν δὲ τῇ                     Πύλῳ προσστρατοπεδεύσας εὐθὺς καὶ τοῦτο τὸ χωρίον παρέλαβεν, ἀπέχον                     τῆς ̓́ηλιδος σταδίους ὡς ἑβδομήκοντα. μετὰ δὲ ταῦτ΄ ἐπ΄ αὐτὴν                     πορευθεὶς τὴν ̓͂ηλιν ἐπὶ τῶν πέραν τοῦ ποταμοῦ λόφων                     κατεστρατοπέδευσεν. ̓ηλεῖοι δὲ μικρὸν ἔμπροσθεν ἦσαν παρ΄ Αἰτωλῶν                     εἰληφότες συμμάχους ἐπιλέκτους ἄνδρας χιλίουσ, οἷς τὸν περὶ τὸ                     γυμνάσιον τόπον δεδώκεισαν φυλάττειν. τοῦ                     δὲ Παυσανίου τοῦτον τὸν τόπον πρῶτον ἐπιχειρήσαντος πολιορκεῖν                     καταπεφρονηκότωσ, ὡς οὐδέποτ΄ ἂν τολμησάντων ̓ηλείων ἐπεξελθεῖν,                     ἐξαίφνης οἵ τε Αἰτωλοὶ καὶ πολλοὶ τῶν πολιτῶν ἐκχυθέντες ἐκ τῆς                     πόλεως κατεπλήξαντο τοὺς Λακεδαιμονίουσ, καὶ σχεδὸν τριάκοντα αὐτῶν                     κατέβαλον. ὁ δὲ Παυσανίας τότε μὲν                     ἔλυσε τὴν πολιορκίαν, μετὰ δὲ ταῦθ΄ ὁρῶν ἐργώδη τὴν ἅλωσιν                     οὖσαν, ἐπῄει πορθῶν καὶ φθείρων τὴν χώραν ἱερὰν οὖσαν, καὶ                     παμπληθεῖς ὠφελείας ἤθροισεν. ἤδη δὲ                     τοῦ χειμῶνος συνεγγίζοντος κατὰ μὲν τὴν ̓ηλείαν ἐτείχισε φρούρια,                     καὶ τὴν ἱκανὴν ἐν αὐτοῖς κατέλιπε δύναμιν, αὐτὸς δὲ μετὰ τῆς                     ὑπολοίπου στρατιᾶς ἐν Δύμῃ παρεχείμασεν. κατὰ δὲ τὴν Σικελίαν Διονύσιος ὁ τῶν Σικελῶν                     τύραννοσ, ἐπειδὴ τὰ κατὰ τὴν δυναστείαν αὐτῷ προεχώρει κατὰ γνώμην,                     διενοεῖτο μὲν πρὸς Καρχηδονίους ἐκφέρειν πόλεμον· οὔπω δὲ ταῖς                     παρασκευαῖς ἱκανὸς ὢν τὴν μὲν προαίρεσιν ταύτην ἔκρυπτε, πρὸς δὲ                     τοὺς μέλλοντας κινδύνους τὰ χρήσιμα διῴκει. εἰδὼς οὖν κατὰ τὸν ̓αττικὸν πόλεμον τὴν πόλιν ἐκ                     θαλάττης εἰς θάλατταν ἀποτετειχισμένην, εὐλαβεῖτο μήποτε παραπλησίοις                     ἐλαττώμασι περιπεσὼν ἀποκλεισθῇ τῆς εἰς τὴν χώραν ἐξόδου· εὐφυῶς                     γὰρ ἑώρα κειμένας τὰς καλουμένας ̓επιπολὰς κατὰ τῆς πόλεως τῶν                     Συρακοσίων. διόπερ τοὺς ἀρχιτέκτονας                     παραλαβών, ἀπὸ τῆς τούτων γνώμης ἔκρινε δεῖν τειχίσαι τὰς                     ̓επιπολάσ, ᾗ νῦν τὸ πρὸς τοῖς ̔εξαπύλοις ὑπάρχει τεῖχοσ.                         ὁ γὰρ τόπος οὗτος τετραμμένος ἐστὶ                     πρὸς ἄρκτον, ὑπόκρημνος δὲ πᾶς καὶ διὰ τὴν τραχύτητα δυσπρόσοδος ἐκ                     τῶν ἔξωθεν μερῶν. βουλόμενος οὖν ταχεῖαν τὴν κατασκευὴν τῶν τειχῶν                     γίνεσθαι, τὸν ἀπὸ τῆς χώρας ὄχλον ἤθροισεν, ἐξ οὗ τοὺς εὐθέτους                     ἄνδρας ἐλευθέρους ἐπιλέξας εἰς ἑξακισμυρίους                     ἐπιδιεῖλε τούτοις τὸν τειχιζόμενον τόπον. καθ΄ ἕκαστον μὲν οὖν στάδιον ἀρχιτέκτονας ἐπέστησε, κατὰ δὲ                     πλέθρον ἐπέταξεν οἰκοδόμουσ, καὶ τοὺς τούτοις ὑπηρετήσοντας ἐκ τῶν                     ἰδιωτῶν εἰς ἕκαστον πλέθρον διακοσίουσ. χωρὶς δὲ τούτων ἕτεροι                     παμπληθεῖς τὸν ἀριθμὸν ἔτεμνον τὸν ἀνέργαστον λίθον· ἑξακισχίλια δὲ                     ζεύγη βοῶν ἐπὶ τὸν οἰκεῖον τόπον παρεκόμιζεν. ἡ δὲ τῶν ἐργαζομένων πολυχειρία πολλὴν παρείχετο                     τοῖς θεωμένοις κατάπληξιν, ἁπάντων σπευδόντων τελέσαι τὸ τεταγμένον. ὁ                     γὰρ Διονύσιος τὴν προθυμίαν τοῦ πλήθους ἐκκαλούμενος μεγάλας προέθηκε                     δωρεὰς τοῖς προτερήσασι, δίχα μὲν τοῖς ἀρχιτέκτοσι, χωρὶς δὲ τοῖς                     οἰκοδόμοις καὶ πάλιν τοῖς ἐργαζομένοισ· καὶ αὐτὸς δὲ μετὰ τῶν                     φίλων προσήδρευε τὰς ἡμέρας ὅλας τοῖς ἔργοισ, ἐπὶ πάντα τόπον                     ἐπιφαινόμενος καὶ τοῖς κακοπαθοῦσιν αἰεὶ προσλαμβάνων. καθόλου δ΄ ἀποθέμενος τὸ τῆς ἀρχῆς βάρος ἰδιώτην                     αὑτὸν ἀπεδείκνυε, καὶ τοῖς βαρυτάτοις τῶν ἔργων προσιστάμενος                     ὑπέμενε τὴν αὐτὴν τοῖς ἄλλοις κακοπάθειαν, ὥστε πολλὴ μὲν ἔρις                     ἐγίνετο καὶ τοῖς τῆς ἡμέρας ἔργοις ἔνιοι προσετίθεσαν καὶ μέρη                     τῶν νυκτῶν· τοσαύτη σπουδὴ τοῖς πλήθεσιν ἐνεπεπτώκει. διόπερ ἀνελπίστως ἐν ἡμέραις εἴκοσι τέλος ἔσχε                     τὸ τεῖχοσ, τὸ μὲν μῆκος κατασκευασθὲν ἐπὶ σταδίους τριάκοντα, τὸ δὲ                     ὕψος σύμμετρον, ὥστε τῷ τοίχῳ τῆς ὀχυρότητος                     προσγενομένης ἀνάλωτον ἐκ βίας ὑπάρξαι· τοῖς γὰρ                     πύργοις διείληπτο πυκνοῖς καὶ ὑψηλοῖσ, ἔκ τε λίθων ᾠκοδόμητο                     τετραπέδων φιλοτίμως συνειργασμένων. τοῦ δ΄                     ἔτους τούτου διεληλυθότος ̓αθήνησι μὲν ἦν ἄρχων ̓εξαίνετοσ, ἐν                     ̔ρώμῃ δὲ τὴν ὑπατικὴν ἀρχὴν παρέλαβον χιλίαρχοι ἕξ, Πόπλιος                     Κορνήλιοσ, Καίσων Φάβιοσ, Σπόριος Ναύτιοσ, Γάιος Οὐαλέριοσ,                     Μάνιος Σέργιοσ. περὶ δὲ τούτους τοὺς                     χρόνους Κῦρος ὁ τῶν ἐπὶ θαλάττης σατραπειῶν ἡγούμενος διενοεῖτο μὲν                     πάλαι στρατεύειν ἐπὶ τὸν ἀδελφὸν ̓αρταξέρξην· ἦν γὰρ ὁ νεανίσκος                     φρονήματος πλήρης καὶ προθυμίαν ἔχων οὐκ ἄπρακτον εἰς τοὺς κατὰ                     πόλεμον ἀγῶνασ. ἐπεὶ δ΄ αὐτῷ                     μισθοφόρων πλῆθος ἱκανὸν συνῆκτο καὶ τὰ πρὸς τὴν στρατείαν                     εὐτρέπιστο, τοῖς μὲν πλήθεσιν οὐκ ἐδήλου τἀληθέσ, ἔφασκε δ΄ εἰς                     Κιλικίαν ἀνάγειν τὴν δύναμιν ἐπὶ τοὺς ἀφεστηκότας τοῦ βασιλέως                     τυράννουσ. ἀπέστειλε δὲ καὶ πρὸς                     Λακεδαιμονίουσπρεσβευτὰς τοὺς ἀνανεωσομένους τὰς κατὰ τὸν πρὸς                     ̓αθηναίους πόλεμον εὐεργεσίας καὶ παρακαλέσοντας ἑαυτῷ συμμαχεῖν. οἱ                     δὲ Λακεδαιμόνιοι, νομίσαντες αὑτοῖς συνοίσειν τὸν πόλεμον, ἔγνωσαν                     τῷ Κύρῳ βοηθεῖν, καὶ παραχρῆμα ἐξέπεμψαν πρεσβευτὰς πρὸς τὸν                     ἑαυτῶν ναύαρχον Σάμον ὀνομαζόμενον, ὅπως ὅ,τι ἂν κελεύῃ ὁ                     Κῦρος πράττῃ. ὁ δὲ Σάμος εἶχε μὲν                     τριήρεις εἴκοσι καὶ πέντε, μεθ΄ ὧν πλεύσας εἰς ̓́εφεσον πρὸς τὸν                     Κύρου ναύαρχον ἕτοιμος ἦν αὐτῷ πάντα συμπράττειν. ἐξέπεμψαν δὲ                     καὶ πεζοὺς στρατιώτας ὀκτακοσίουσ, ἡγεμόνα Χειρίσοφον καταστήσαντεσ.                     ἀφηγεῖτο δὲ τοῦ βαρβαρικοῦ στόλου Ταμώσ, ἔχων τριήρεις πεντήκοντα                     πολυτελῶς ἐξηρτυμένασ· καὶ καταπλευσάντων τῶν Λακεδαιμονίων ἀνήχθησαν                     οἱ στόλοι τὸν πλοῦν ὡς ἐπὶ Κιλικίας ποιούμενοι. Κῦρος δὲ τούς τε ἀπὸ τῆς ̓ασίας στρατολογηθέντας                     καὶ μισθοφόρους μυρίους τρισχιλίους ἀθροίσας εἰς Σάρδεισ, Λυδίας μὲν                     καὶ Φρυγίας κατέστησεν ἐπιμελητὰς Πέρσας ἑαυτοῦ συγγενεῖσ, ̓ιωνίας                     δὲ καὶ τῆς Αἰολίδοσ, ἔτι δὲ τῶν σύνεγγυς τόπων Ταμώ, φίλον μὲν                     ὄντα πιστόν, τὸ δὲ γένος ὑπάρχοντα Μεμφίτην· αὐτὸς δὲ μετὰ τῆς                     δυνάμεως προῆγεν ὡς ἐπὶ τῆς Κιλικίας καὶ Πισιδίασ, διαδιδοὺς λόγον                     ὅτι τινὲς τῶν ἐκεῖ κατοικούντων ἀφεστήκασιν. εἶχε δὲ τοὺς ἅπαντας ἀπὸ μὲν τῆς ̓ασίας                     ἑπτακισμυρίουσ, ὧν ἦσαν ἱππεῖς τρισχίλιοι, ἀπὸ δὲ Πελοποννήσου                     καὶ τῆς ἄλλης ̔ελλάδος μισθοφόρους μυρίους τρισχιλίουσ. ἡγεῖτο δὲ τῶν μὲν ἀπὸ Πελοποννήσου χωρὶς                     ̓αχαιῶν Κλέαρχος ὁ Λακεδαιμόνιοσ, τῶν δ΄ ἀπὸ Βοιωτίας Πρόξενος                     Θηβαῖοσ, τῶν δ΄ ̓αχαιῶν Σωκράτης ̓αχαιόσ, τῶν δ΄ ἀπὸ Θεσσαλίας                     Μένων ὁ Λαρισσαῖοσ. τῶν δὲ βαρβάρων                     τὰς μὲν κατὰ λεπτὸν ἡγεμονίας εἶχον Πέρσαι, τῶν δὲ συμπάντων                     αὐτὸς ἡγεῖτο Κῦροσ, ὃς τοῖς μὲν ἡγεμόσιν ἐδεδηλώκει τὴν ἐπὶ                     τὸν ἀδελφὸν ἀνάβασιν, τὸ δὲ πλῆθος ἔκρυπτεν, εὐλαβούμενος μήποτε                     διὰ τὸ μέγεθος τῆς στρατείας ἐγκαταλίπῃ τὴν ἑαυτοῦ προαίρεσιν. διὸ                     καὶ κατὰ τὴν ὁδοιπορίαν προορώμενος τὸ μέλλον ἐξεθεράπευσε τοὺς                     στρατιώτασ, κοινὸν ἑαυτὸν παρεχόμενος καὶ δαψιλεῖς ἀγορὰς ἑτοιμάζων.                         ἐπεὶ δὲ διῆλθε Λυδίαν καὶ Φρυγίαν,                     ἔτι δὲ Καππαδοκίας τὰ συνορίζοντα, παρεγενήθη πρὸς τοὺς ὅρους τῆς                     Κιλικίας καὶ τὴν πρὸς ταῖς Κιλικίαις πύλαις εἰσβολήν· αὕτη δ΄                     ἐστὶ στενὴ καὶ παράκρημνος ἐπὶ σταδίους μὲν εἴκοσι παρατείνουσα,                     πλησίον δ΄ αὐτῆς ἐστιν ἐξ ἀμφοτέρων καθ΄ ὑπερβολὴν ὄρη μεγάλα καὶ                     δυσπρόσιτα· ἀπὸ δὲ τῶν ὀρῶν ἐξ ἑκατέρου μέρους τείχη κατατείνει                     μέχρι τῆς ὁδοῦ, καθ΄ ἣν ἐνῳκοδόμηνται πύλαι. διεξαγαγὼν δὲ διὰ τούτων τὴν δύναμιν εἰσέβαλεν εἴς                     τι πεδίον τῶν κατὰ τὴν ̓ασίαν οὐδενὸς τῷ κάλλει λειπόμενον· δι΄ οὗ                     πορευθεὶς εἰς Ταρσόν, μεγίστην τῶν ἐν Κιλικίᾳ πόλεων, ταχέως αὐτῆς                     ἐγκρατὴς ἐγένετο. Συέννεσις δ΄ ὁ τῆς Κιλικίας δυναστεύων ὡς ἤκουσε                     τὸ μέγεθος τῆς τῶν πολεμίων δυνάμεωσ, εἰς ἀπορίαν πολλὴν ἐνέπιπτεν,                     οὐκ ὢν ἀξιόμαχοσ. μεταπεμπομένου δ΄                     αὐτὸν Κύρου καὶ τὰ πιστὰ δόντος ἐπορεύθη πρὸς αὐτόν, καὶ τὴν                     ἀλήθειαν τοῦ πολέμου πυθόμενος ὡμολόγησε συμμαχήσειν ἐπὶ τὸν                     ̓αρταξέρξην, καὶ τὸν ἕνα τῶν υἱῶν τῷ Κύρῳ συνεξαπέστειλεν,                     αὐτῷ δοὺς τῶν Κιλίκων τοὺς ἱκανοὺς συστρατευσομένουσ· πανοῦργος γὰρ                     ὢν τὴν φύσιν καὶ πρὸς τὸ τῆς τύχης ἄδηλον ἀρτισάμενοσ, τὸν                     ἕτερον τῶν υἱῶν ἐξέπεμψε λάθρᾳ πρὸς τὸν βασιλέα, δηλώσοντα καὶ                     τὰς δυνάμεις ἐπ΄ ἐκεῖνον ἠθροισμένας καὶ διότι τῆς μὲν συμμαχίας δι΄                     ἀνάγκην τῷ Κύρῳ μετέχει, τῇ δ΄ εὐνοίᾳ προσμένων, ἂν καιρὸς                     γένηται, καταλιπὼν ἐκεῖνον τῷ βασιλεῖ συστρατεύσεσθαι. Κῦρος δ΄ εἴκοσι μὲν ἡμέρας ἐν Ταρσῷ τὴν δύναμιν                     ἀνέλαβε· μετὰ δὲ ταῦτα ἀναζευγνύντος αὐτοῦ τὸ πλῆθος ὑπώπτευσε τὴν                     στρατείαν ἐπὶ τὸν ̓αρταξέρξην γίνεσθαι. ἀναλογιζόμενος δὲ ἕκαστος                     τὰ μήκη τῶν ὁδῶν καὶ τὰ πλήθη τῶν πολεμίων ἐθνῶν, δι΄ ὧν                     ἀναγκαῖον ἦν τὴν πορείαν ποιεῖσθαι, τελέως ἠγωνία· διαβεβόητο γὰρ ἡ                     μὲν ἕως Βάκτρων ὁδὸς οὖσα στρατοπέδῳ τετραμήνου, δύναμις δ΄                     ἠθροισμένη τῷ βασιλεῖπλείω τῶν τετταράκοντα μυριάδων. διὸ δὴ περιδεεῖς ὄντες ἐκεῖνοι ἠγανάκτουν, καὶ                     τοὺς ἡγεμόνας δι΄ ὀργῆς ἔχοντες ἐνεχείρησαν ἀναιρεῖν ὡς προδότας                     ἑαυτῶν ὄντασ. τοῦ δὲ Κύρου δεομένου πάντων, καὶ διαβεβαιουμένου τὴν                     στρατιὰν ἀνάγειν οὐκ ἐπ΄ ̓αρταξέρξην, ἀλλ΄ ἐπί τινα σατράπην τῆς                     Συρίασ, ἐπείσθησαν οἱ στρατιῶται, καὶ λαβόντες πλείω μισθὸν                     ἀποκατέστησαν εἰς τὴν ἐξ ἀρχῆς εὔνοιαν. ὁ δὲ Κῦρος ἐπειδὴ διῆλθε τὴν Κιλικίαν, παρεγενήθη                     πρὸς πόλιν ̓ισσόν, ἐπὶ θαλάττης μὲν κειμένην, ἐσχάτην δ΄ οὖσαν τῆς                     Κιλικίασ. κατέπλευσε δ΄ εἰς αὐτὴν περὶ τὸν αὐτὸν καιρὸν καὶ ὁ                     στόλος ὁ τῶν Λακεδαιμονίων, καὶ οἱ στρατηγοῦντες ἐξέβησαν καὶ                     συντυχόντες τῷ Κύρῳ τὴν τῶν Σπαρτιατῶν εἰς αὐτὸν εὔνοιαν                     ἀπήγγειλαν, καὶ τοὺς μετὰ Χειρισόφου πεζοὺς ὀκτακοσίους ἐκβιβάσαντες                     παρέδωκαν. τούτους δὲ προσεποιοῦντο μὲν                     οἱ φίλοι τοῦ Κύρου πέμψαι μισθοφόρουσ, τῇ δ΄ ἀληθείᾳ μετὰ τῆς τῶν                     ἐφόρων γνώμης ἅπαντ΄ ἐπράττετο· οἱ δὲ Λακεδαιμόνιοι φανερὸν οὔπω                     τὸν πόλεμον ἐπανῃροῦντο, κατέκρυπτον δὲ τὴν προαίρεσιν, ἐπιτηροῦντες                     τὴν ῥοπὴν τοῦ πολέμου. ὁ δὲ Κῦρος μετὰ τῆς δυνάμεως ἀνέζευξεν                     ἐπὶ Συρίας τὴν πορείαν ποιούμενοσ, καὶ τοὺς ναυάρχους ἐκέλευσε                     συμπαραπλεῖν ἁπάσαις ταῖς ναυσίν. ὡς δ΄                     ἦλθεν ἐπὶ τὰς Πύλας καλουμένας καὶ τὸν τόπον εὗρεν ἔρημον τῶν                     φυλαττόντων, περιχαρὴς ἦν· ἠγωνία γὰρ σφόδρα, μή τινες αὐτὰς εἶεν                     προκατειλημμένοι. ἔστι δὲ ἡ φύσις τοῦ τόπου στενὴ καὶ παράκρημνοσ,                     ὥστε δι΄ ὀλίγων ῥᾳδίως παραφυλάττεσθαι. ὄρη γὰρ πλησίον ἀλλήλων κεῖται, τὸ μὲν τραχὺ καὶ κρημνοὺς ἔχον                     ἀξιολόγουσ, ἐπ΄ αὐτῆς δ΄ ἄρχεται τῆς ὁδοῦ ἕτερον ὄρος μέγιστον                     τῶν περὶ τοὺς τόπους ἐκείνουσ, καὶ καλεῖται μὲν ̓́αμανοσ, παρεκτείνει                     δὲ παρὰ τὴν Φοινίκην· ὁ δ΄ ἀνὰ μέσον τόπος τῶν ὀρῶν, ὑπάρχων ὡς                     τριῶν σταδίων, παντελῶς τετειχισμένος καὶ πύλας ἔχων εἰς στενὸν                     συγκλειομένασ. διελθὼν οὖν ὁ Κῦρος                     ταύτας ἀκινδύνωσ, τὸν μὲν λοιπὸν στόλον ἀπέστειλεν ἀνακάμψαι εἰς                     ̓́εφεσον· οὐκέτι γὰρ αὐτῷ χρήσιμος ἦν μέλλοντι διὰ μεσογείου τὴν                     πορείαν ποιεῖσθαι· ὁδοιπορήσας δ΄ ἡμέρας εἴκοσι παρεγενήθη πρὸς                     Θάψακον πόλιν, ἣ κεῖται παρὰ τὸν ποταμὸν τὸν Εὐφράτην. ἐνταῦθα δὲ πένθ΄ ἡμέρας διατρίψασ, καὶ τὴν                     δύναμιν ἐξιδιοποιησάμενος ταῖς τε τῶν ἐπιτηδείων ἀφθονίαις καὶ ταῖς                     ἐκ τῶν προνομῶν ὠφελείαισ, συνήγαγεν ἐκκλησίαν, καὶ τὴν ἀλήθειαν                     τῆς στρατείας ἐδήλωσεν. προσάντως δὲ δεξαμένων τὸν λόγον τῶν                     στρατιωτῶν, ἐδεῖτο πάντων μὴ καταλιπεῖν ἑαυτόν, ἐπαγγελλόμενος ἄλλας                     τε μεγάλας δωρεὰς καὶ ὅτι παραγενομένοις αὐτοῖς εἰς Βαβυλῶνα κατ΄                     ἄνδρα ἕκαστον δώσει πέντε μνᾶς ἀργυρίου. οἱ μὲν οὖν στρατιῶται                     ταῖς ἐλπίσι μετεωρισθέντες ἐπείσθησαν ἀκολουθεῖν· ὁ δὲ Κῦρος ὡς διέβη τῇ δυνάμει τὸν Εὐφράτην,                     ἠπείγετο κατὰ τὸ συνεχὲς ὁδοιπορῶν, καὶ παραγενηθεὶς ἐπὶ τοὺς                     ὅρους τῆς Βαβυλωνίας ἀνελάμβανε τὴν δύναμιν. ὁ δὲ βασιλεὺς ̓αρταξέρξης καὶ πάλαι μὲν ἦν παρὰ                     Φαρναβάζου πεπυσμένος ὅτι στρατόπεδον ἐπ΄ αὐτὸν ἀθροίζει λάθρᾳ                     Κῦροσ, καὶ τότε δὴ πυθόμενος αὐτοῦ τὴν ἀνάβασιν μετεπέμπετο τὰς                     πανταχόθεν δυνάμεις εἰς ̓εκβάτανα τῆς Μηδίασ. ἐπεὶ δὲ αἵ τε παρ΄ ̓ινδῶν καί τινων ἄλλων ἐθνῶν                     καθυστέρουν διὰ τὸ μακρὰν ἀφεστάναι τοὺς τόπουσ, μετὰ τῆς συναχθείσης                     στρατιᾶς ὥρμησεν ἀπαντήσων τῷ Κύρῳ. εἶχε δὲ τοὺς ἅπαντας                     στρατιώτας σὺν ἱππεῦσιν οὐκ ἐλάττους τετταράκοντα μυριάδων, καθά φησιν                     ̓́εφοροσ. ὡς δ΄ εἰς τὸ Βαβυλώνιον ἧκε                     πεδίον, παρὰ τὸν Εὐφράτην στρατοπεδείαν ἐβάλετο, διανοούμενος ἐν                     ταύτῃ καταλιπεῖν τὴν ἀποσκευήν· ἐπυνθάνετο γὰρ τοὺς πολεμίους οὐ                     μακρὰν ὄντασ, καὶ τὸ παράβολον αὐτῶν τῆς τόλμης ὑπώπτευεν.                         ὀρύξας οὖν τάφρον τὸ μὲν πλάτος                     ποδῶν ἑξήκοντα, τὸ δὲ βάθος ποδῶν δέκα, περιέθηκε κύκλῳ τὰς                     συνακολουθούσας ἁρμαμάξας καθαπερεὶ τεῖχοσ. καταλιπὼν δ΄ ἐν τῇ                     παρεμβολῇ τὴν ἀποσκευὴν καὶ τὸν ἀχρεῖον ὄχλον, ἐπὶ μὲν ταύτης                     ἱκανὴν φυλακὴν παρέστησεν, αὐτὸς δὲ τὴν δύναμιν εὔζωνον προαγαγὼν                     ἀπήντα τοῖς πολεμίοις ἐγγὺς ὑπάρχουσιν. ὁ δὲ Κῦρος ὡς εἶδε προϊοῦσαν τὴν τοῦ βασιλέως στρατιάν, εὐθὺς                     εἰς τάξεις κατέστησε τὸ σφέτερον στρατόπεδον. τὸ μὲν οὖν δεξιὸν                     κέρας παρὰ τὸν Εὐφράτην παρεκτεῖνον πεζοὶ μὲν ἐπεῖχον Λακεδαιμόνιοι                     καί τινες τῶν μισθοφόρων, ὧν ἁπάντων Κλέαρχος ὁ Λακεδαιμόνιος                     ἀφηγεῖτο· συνηγωνίζοντο δ΄ αὐτῷ τῶν ἱππέων οἱ συναχθέντες ἀπὸ                     Παφλαγονίασ, ὄντες ὑπὲρ τοὺς χιλίουσ· τὸ δὲ θάτερον μέρος ἐπεῖχον                     οἵ τ΄ ἀπὸ Φρυγίας καὶ Λυδίασ, ἔτι δὲ τῶν ἱππέων περὶ χιλίουσ,                     ὧν εἶχε τὴν ἡγεμονίαν ̓αριδαῖοσ. αὐτὸς δὲ ὁ Κῦρος ἐτέτακτο κατὰ μέσην τὴν φάλαγγα τοὺς κρατίστους                     ἔχων Περσῶν τε καὶ τῶν ἄλλων βαρβάρων ὡς μυρίουσ· προηγοῦντο δ΄                     αὐτῷ τῶν ἱππέων οἱ κάλλιστα διεσκευασμένοι χίλιοι, θώρακας ἔχοντες                     καὶ μαχαίρας ̔ελληνικάσ. ̓αρταξέρξης δὲ                     πρὸ μὲν τῆς φάλαγγος πάσης ἔστησεν ἅρματα δρεπανηφόρα τὸν ἀριθμὸν                     οὐκ ὀλίγα· καὶ τῶν μὲν κεράτων Πέρσας ἡγεμόνας κατέστησε, κατὰ δὲ                     τὸ μέσον αὐτὸς ἐτάχθη τῶν ἐπιλέκτων ἔχων οὐκ ἐλάττους                     πεντακισμυρίων. ὡς δὲ τρεῖς σχεδὸν                     σταδίους ἀπεῖχον ἀλλήλων αἱ δυνάμεισ, οἱ μὲν ̔́ελληνες παιανίσαντες                     τὸ μὲν πρῶτον ἡσυχῇ προῆγον· ὡς δ΄ ἐντὸς βέλους ἦσαν, ἔθεον κατὰ                     πολλὴν σπουδήν. παρηγγελκὼς δ΄ αὐτοῖς Κλέαρχος ὁ Λακεδαιμόνιος ἦν                     τοῦτο πράττειν· τὸ μὲν γὰρ ἐκ διαστήματος πολλοῦ μὴ τρέχειν ἤμελλεν                     ἀκεραίους τοῖς σώμασι τοὺς ἀγωνιζομένους τηρήσειν εἰς τὴν μάχην, τὸ                     δ΄ ἐγγὺς ὄντας δρόμῳ προσιέναι τὰς τῶν τόξων βολὰς καὶ τῶν ἄλλων                     βελῶν ὑπερπετεῖς ἐδόκει ποιήσειν. ἐπεὶ                     δ΄ ἤγγισαν οἱ μετὰ Κύρου τῷ τοῦ βασιλέως στρατοπέδῳ, τοσοῦτ΄ ἐπ΄                     αὐτοὺς ἐρρίφη βελῶν πλῆθοσ, ὅσον εἰκός ἐστιν ἐκ δυνάμεως                     ἐνεχθῆναι συνεστώσης ἐκ μυριάδων τετταράκοντα. οὐ μὴν ἀλλὰ βραχὺν                     χρόνον παντελῶς τοῖς παλτοῖς διαγωνισάμενοι, τὸ λοιπὸν ἐκ χειρὸς ἤδη                     τὴν μάχην συνίσταντο. Λακεδαιμόνιοι δὲ                     μετὰ τῶν ἄλλων μισθοφόρων εὐθὺς ἐκ τῆς πρώτης συστάσεως ἐξέπληξαν                     τοὺς ἀντιτεταγμένους βαρβάρους τῇ τε τῶν ὅπλων λαμπρότητι καὶ ταῖς                     εὐχειρίαισ. ἐκεῖνοι μὲν γὰρ ἦσαν                     ὅπλοις τε μικροῖς ἐσκεπασμένοι καὶ τὰ πολλὰ τῶν ταγμάτων ἔχοντες                     ψιλικά, πρὸς δὲ τούτοις ἄπειροι τῶν κατὰ πόλεμον κινδύνων· οἱ δ΄                     ̔́ελληνες διὰ τὸ μῆκος τοῦ Πελοποννησιακοῦ πολέμου κατὰ τὸ συνεχὲς                     ἐν μάχαις γεγενημένοι πολὺ ταῖς ἐμπειρίαις διέφερον. διόπερ εὐθὺ                     τρεψάμενοι τοὺς καθ΄ αὑτοὺς ἐδίωκον, καὶ πολλοὺς τῶν βαρβάρων                     ἀνῄρουν. κατὰ δὲ μέσην τὴν τάξιν                     ἔτυχε μὲν ἀμφοτέρους τοὺς ὑπὲρ τῆς βασιλείας ἀγωνιζομένους                     ταχθῆναι· διὸ καὶ κατανοήσαντες τὸ γεγενημένον ὥρμησαν ἐπ΄ ἀλλήλουσ,                     φιλοτιμούμενοι δι΄ ἑαυτῶν κρῖναι τὴν μάχην· συνήγαγε γάρ, ὡς ἔοικεν,                     ἡ τύχη τὴν ὑπὲρ τῆς ἡγεμονίας τοῖς ἀδελφοῖς ἔριν εἰς μονομαχίαν                     καθάπερ εἰς ἀπομίμημα τῆς παλαιᾶς ἐκείνης καὶ τραγῳδουμένης τῆς                     περὶ τὸν ̓ετεοκλέα καὶ Πολυνείκην τόλμησ. Κῦρος μὲν οὖν φθάσας ἐκ διαστήματος ἠκόντισε, καὶ                     τυχὼν τοῦ βασιλέως ἔσφηλεν αὐτὸν ἐπὶ τὴν γῆν· ὃν ταχέως οἱ περὶ                     αὐτὸν ἁρπάσαντες ἀπήνεγκαν ἐκ τῆς μάχησ. καὶ τὴν μὲν τοῦ βασιλέως                     ἡγεμονίαν διαδεξάμενος Τισσαφέρνης ἀνὴρ Πέρσης παρεκάλει τε τὰ πλήθη                     καὶ αὐτὸς λαμπρῶς ἠγωνίζετο· ἀναμαχόμενος δὲ τὸ περὶ τὸν βασιλέα                     γεγονὸς ἐλάττωμα καὶ μετὰ τῶν ἐπιλέκτων ἐπὶ πάντα τόπον                     ἐπιφαινόμενος πολλοὺς ἀνῄρει τῶν ἀντιτεταγμένων, ὥστε τὴν                     ἐπιφάνειαν αὐτοῦ πόρρωθεν ὑπάρχειν ἐπίσημον. ὁ δὲ Κῦρος ἐπαρθεὶς τῷ προτερήματι τῶν περὶ                     αὐτὸν εἰς μέσους ἐβιάσατο τοὺς πολεμίουσ, καὶ τὸ μὲν πρῶτον                     ἀφειδῶς τῇ τόλμῃ χρώμενος πολλοὺς ἀνῄρει, μετὰ δὲ ταῦτα                     προχειρότερον κινδυνεύων ὑπό τινος τῶν τυχόντων Περσῶν πληγεὶς                     ἐπικαίρως ἔπεσεν. τούτου δ΄ ἀναιρεθέντος οἱ τοῦ βασιλέως πρὸς τὴν                     μάχην ἐπερρώσθησαν, καὶ τέλος τῷ τε πλήθει καὶ τῇ τόλμῃ                     κατεπόνησαν τοὺς ἀνθεστηκότασ. ἐκ δὲ θατέρου μέρους ̓αριδαῖος ὁ Κύρου                     σατράπης τεταγμένος ἐπὶ τῆς ἡγεμονίας τὸ μὲν πρῶτον εὐρώστως                     ἐδέξατο τοὺς ἐπιόντας βαρβάρουσ· μετὰ δὲ ταῦτα τῆς φάλαγγος ἐπὶ                     πολὺ παρεκτεινούσης κυκλούμενος καὶ τὴν Κύρου τελευτὴν πυθόμενοσ,                     ἔφυγε μετὰ τῶν ἰδίων στρατιωτῶν πρός τινα τῶν ἰδίων σταθμῶν,                     ἔχοντα καταφυγὴν οὐκ ἀνεπιτήδειον. Κλέαρχος δὲ θεωρῶν τήν τε μέσην τάξιν καὶ τἄλλα μέρη τῶν συμμάχων                     τετραμμένα, τοῦ μὲν διώκειν ἀπέστη, τοὺς δὲ στρατιώτας ἀνακαλούμενος                     καθίστα· εὐλαβεῖτο γὰρ μήποτε πάσης τῆς δυνάμεως ἐπὶ τοὺς ̔́ελληνας                     ἐλθούσης κυκλωθῶσι καὶ πάντες ἀπόλωνται. οἱ δὲ μετὰ τοῦ βασιλέως ταχθέντες ἐπειδὴ τὰ καθ΄ αὑτοὺς                     ἐτρέψαντο, πρῶτον μὲν τὴν ἀποσκευὴν τοῦ Κύρου διήρπασαν, μετὰ δὲ                     ταῦτα ἤδη νυκτὸς ἐπελθούσης ἀθροισθέντες ἐπὶ τοὺς ̔́ελληνας                     ὥρμησαν· ὧν δεξαμένων τὴν ἔφοδον εὐγενῶσ, ὀλίγον μὲν χρόνον                     ὑπέμενον οἱ βάρβαροι, μετ΄ ὀλίγον δὲ ταῖς τόλμαις καὶ ταῖς                     εὐχειρίαις νικώμενοι πρὸς φυγὴν ὥρμησαν. οἱ δὲ περὶ Κλέαρχον πολλοὺς τῶν βαρβάρων ἀνελόντεσ, ὡς ἤδη νὺξ                     ἦν, ἀναχωρήσαντες τρόπαιον ἔστησαν, καὶ περὶ δευτέραν σχεδὸν φυλακὴν                     ἔφθασαν εἰς τὴν παρεμβολήν. τῆς δὲ                     μάχης τοιοῦτον τέλος λαβούσης ἀνῃρέθησαν τῶν τοῦ βασιλέως πλείους                     τῶν μυρίων πεντακισχιλίων, ὧν τοὺς πλείστους ἀνεῖλον οἱ μετὰ                     Κλεάρχου ταχθέντες Λακεδαιμόνιοί τε καὶ μισθοφόροι. ἐκ δὲ θατέρου μέρους τῶν Κύρου στρατιωτῶν ἔπεσον                     περὶ τρισχιλίουσ· τῶν δὲ ̔ελλήνων φασὶν ἀναιρεθῆναι μὲν οὐδένα,                     τρωθῆναι δ΄ ὀλίγουσ. τῆς δὲ νυκτὸς παρελθούσης ̓αριδαῖος ὁ πεφευγὼς εἰς                     τὸν σταθμὸν ἀπέστειλέ τινας πρὸς τὸν Κλέαρχον, παρακαλῶν πρὸς                     ἑαυτὸν ἀπαγαγεῖν τοὺς στρατιώτας καὶ κοινῇ διασώζεσθαι πρὸς τοὺς                     ἐπὶ θάλατταν τόπουσ· ἀνῃρημένου γὰρ Κύρου καὶ τῶν τοῦ βασιλέως                     δυνάμεων ὑπερεχουσῶν, ἀγωνία πολλὴ κατέσχε τοὺς τετολμηκότας ἐπὶ τῇ                     καταλύσει τῆς ̓αρταξέρξου βασιλείας στρατεύεσθαι. ὁ δὲ Κλέαρχος                     ἀνακαλεσάμενος τούς τε στρατηγοὺς καὶ τοὺς ἐφ΄ ἡγεμονίας τεταγμένους                     ἐβουλεύετο περὶ τῶν παρόντων. ὄντων δ΄ αὐτῶν περὶ ταῦτα                     παρεγενήθησαν παρὰ τοῦ βασιλέως πρέσβεισ, ὧν ἦν ἀρχιπρεσβευτὴς ἀνὴρ                     ̔́ελλην, ὄνομα μὲν Φάλυνοσ, γένος δὲ Ζακύνθιοσ. εἰσαχθέντες δ΄ εἰς                     τὸ συνέδριον εἶπον, ὅτι λέγει ὁ βασιλεὺς ̓αρταξέρξησ· ̓επειδὴ                     νενίκηκα Κῦρον ἀποκτείνασ, παράδοτε τὰ ὅπλα, καὶ πρὸς τὰς θύρας                     αὐτοῦ βαδίσαντες ζητεῖτε, πῶς ἂν αὐτὸν ἐκθεραπεύσαντες ἀγαθοῦ τινος                     μεταλάβητε. ῥηθέντων δὲ τούτων ἀπόκρισιν                     ἔδωκεν ἕκαστος τῶν στρατηγῶν τοιαύτην οἵαν Λεωνίδησ, καθ΄ ὃν                     καιρὸν περὶ Θερμοπύλας αὐτοῦ φυλάττοντος τὰς παρόδους Ξέρξης                     ἀπέστειλεν ἀγγέλουσ, κελεύων τῶν ὅπλων παραχωρῆσαι. καὶ γὰρ τότε Λεωνίδης εἶπεν ἀπαγγεῖλαι τῷ                     βασιλεῖ διότι νομίζομεν, κἂν φίλοι γενώμεθα τῷ Ξέρξῃ, μετὰ τῶν                     ὅπλων ὄντες ἀμείνους ἔσεσθαι σύμμαχοι, κἂν πολεμεῖν πρὸς αὐτὸν                     ἀναγκασθῶμεν, βέλτιον μετὰ τούτων ἀγωνιεῖσθαι. παραπλησίως δὲ καὶ τοῦ Κλεάρχου περὶ τούτων                     ἀποκριναμένου, Πρόξενος ὁ Θηβαῖος εἶπεν, ὅτι νῦν τὰ μὲν ἄλλα                     σχεδὸν ἀποβεβλήκαμεν, λέλειπται δ΄ ἡμῖν ἥ τ΄ ἀρετὴ καὶ τὰ ὅπλα.                     νομίζομεν οὖν, ἂν μὲν ταῦτα φυλάττωμεν, χρησίμην ἡμῖν ἔσεσθαι καὶ                     τὴν ἀρετήν, ἂν δὲ παραδῶμεν, οὐδὲ ταύτην ἡμῖν ἔσεσθαι βοηθόν.                     διόπερ ἐκέλευσε τῷ βασιλεῖ λέγειν, ὡς ἂν περὶ ἡμῶν κακόν τι                     βουλεύηται, διὰ τούτων πρὸς αὐτὸν διαγωνιούμεθα περὶ τῶν ἀγαθῶν τῶν                     ἐκείνου. λέγεται δὲ καὶ Σώφιλον τὸν                     ἐφ΄ ἡγεμονίας τεταγμένον εἰπεῖν, ὅτι θαυμάζει τοὺς παρὰ τοῦ                     βασιλέως λόγουσ· εἰ μὲν γὰρ αὐτὸν δοκεῖ κρείσσονα τῶν ̔ελλήνων                     εἶναι, μετὰ τῆς δυνάμεως ἐλθὼν λαβέτω τὰ παρ΄ ἡμῶν ὅπλα· εἰ δὲ                     πείσας βούλεται, λεγέτω, τίνα χάριν ἡμῖν ἀντὶ τούτων ἀξίαν δώσει.                         μετὰ δὲ τούτους Σωκράτης ̓αχαιὸς                     εἶπεν, ὅτι λίαν αὐτοῖς ἐκπληκτικῶς ὁ βασιλεὺς προσφέρεται· ἃ μὲν                     γὰρ παρ΄ ἡμῶν βούλεται λαβεῖν παραχρῆμ΄ ἀπαιτεῖ, τὰ δ΄ ἀντὶ τούτων                     δοθησόμενα μετὰ ταῦτ΄ ἀξιοῦν προστάττει. καθόλου δ΄ εἰ μὲν ἀγνοῶν                     τοὺς νενικηκότας ὡς ἡττημένους κελεύει τὸ προσταττόμενον ποιεῖν,                     μαθέτω ποτέρων ἐστὶν ἡ νίκη παραγενηθεὶς μετὰ τῆς πολυαρίθμου                     δυνάμεωσ· εἰ δὲ σαφῶς ἡμᾶς εἰδὼς νενικηκότας ψεύδεται, πῶς αὐτῷ                     περὶ τῶν εἰς ὕστερον ἐπαγγελιῶν πιστεύσομεν; οἱ μὲν οὖν ἄγγελοι τοιαύτας ἀποκρίσεις                     λαβόντες ἐχωρίσθησαν· οἱ δὲ περὶ Κλέαρχον ἀνέζευξαν πρὸς τὸν                     σταθμόν, ὅπου τὸ διασεσωσμένον στρατόπεδον ἦν ἀνακεχωρηκόσ. εἰς                     ταὐτὸ δὲ πάσης τῆς δυνάμεως ἐλθούσησ, περὶ τῆς ἐπὶ θάλατταν                     καταβάσεως ἐβουλεύοντο κοινῇ καὶ περὶ τῆς πορείασ. ἔδοξεν οὖν αὐτοῖς μὴ τὴν αὐτὴν ἀναχώρησιν                     ᾗπερ ἦλθον ποιεῖσθαι· πολὺ γὰρ αὐτῆς ἦν ἔρημον, ἐν ᾧ τροφὰς                     οὐχ ὑπελάμβανον ἕξειν, δυνάμεως πολεμίας ἀκολουθούσησ. γνόντες δ΄                     ἐπὶ Παφλαγονίας ἀναζευγνύειν, οὗτοι μὲν ὥρμησαν ἐπὶ Παφλαγονίαν                     μετὰ τῆς δυνάμεωσ, κατὰ σχολὴν ὁδοιποροῦντεσ, ὡς ἂν ἅμα τὰς τροφὰς                     ποριζόμενοι· ὁ δὲ βασιλεὺς βέλτιον ἔχων ἀπὸ τοῦ τραύματοσ, ὡς ἐπύθετο τὴν                     τῶν ἐναντίων ὑποχώρησιν, νομίσας αὐτοὺς φεύγειν, ὥρμησε μετὰ τῆς                     δυνάμεως κατὰ σπουδήν. καταλαβὼν δ΄                     αὐτοὺς διὰ τὸ βραδέως ὁδοιπορεῖν, τότε μὲν ἤδη νυκτὸς οὔσης                     ἐγγὺς τὴν στρατοπεδείαν ἐποιήσατο, ἅμα δ΄ ἡμέρᾳ διατασσόντων τῶν                     ̔ελλήνων τὸ στρατόπεδον εἰς μάχην, πέμψας τοὺς ἀγγέλους κατὰ μὲν τὸ                     παρὸν εἰς τρεῖς ἡμέρας ἀνοχὰς ἐποιήσατο· ἐν δὲ ταύταις συνεφώνησαν, ὥστε αὐτὸν μὲν φιλίαν                     παρασχέσθαι τὴν χώραν καὶ τοὺς ἡγησομένους ἐπὶ θάλατταν δοῦναι καὶ                     τοῖς διεξιοῦσιν ἀγορὰν παρέχειν, τοὺς δὲ μετὰ Κλεάρχου μισθοφόρους                     καὶ τοὺς μετ΄ ̓αριδαίου πάντας πορεύεσθαι διὰ τῆς χώρας μηδὲν                     ἀδίκημα ποιοῦντασ. μετὰ δὲ ταῦθ΄ οὗτοι                     μὲν περὶ τὰς ὁδοιπορίας ἐγίνοντο, τὴν δὲ δύναμιν ὁ βασιλεὺς                     ἀπήγαγεν εἰς Βαβυλῶνα. ἐκεῖ δὲ τῶν κατὰ τὴν μάχην ἀνδραγαθησάντων                     κατ΄ ἀξίαν ἕκαστον τιμήσας ἔκρινε πάντων ἄριστον γεγενῆσθαι                     Τισσαφέρνην. διὸ καὶ μεγάλαις αὐτὸν τιμήσας δωρεαῖς ἔδωκε τὴν                     ἑαυτοῦ θυγατέρα πρὸς συμβίωσιν, καὶ τὸ λοιπὸν διετέλει πιστότατον                     αὐτὸν ἔχων φίλον· ἔδωκε δ΄ αὐτῷ καὶ τὴν ἡγεμονίαν ὧν Κῦρος                     ἐπὶ θαλάττης ἦρχε σατραπειῶν. ὁ δὲ                     Τισσαφέρνης θεωρῶν τὸν βασιλέα δι΄ ὀργῆς ἔχοντα τοὺς ̔́ελληνασ,                     ἐπηγγείλατ΄ αὐτῷ ἅπαντας ἀνελεῖν, ἐὰν αὐτῷ μὲν δυνάμεις δῷ,                     πρὸς δὲ ̓αριδαῖον διαλλαγῇ· προδοθήσεσθαι γὰρ ὑπὸ τούτου τοὺς                     ̔́ελληνας κατὰ τὴν ὁδοιπορίαν. ὁ δὲ βασιλεὺς ἀσμένως τοὺς λόγους                     δεξάμενος τούτῳ μὲν ἔδωκεν ἐξ ἁπάσης τῆς δυνάμεως ἐπιλέξαι τοὺς                     κρατίστους ὅσους προαιροῖτο.                        ἄλλοις γε ἡγεμόσιν ἐλθεῖν καὶ κατὰ πρόσωπον ἀκοῦσαι τῶν λόγων.                     διόπερ οἵ τε στρατηγοὶ σχεδὸν ἅπαντες μετὰ Κλεάρχου καὶ τῶν λοχαγῶν                     ὡς εἴκοσι πρὸς Τισσαφέρνην ἦλθον· καὶ στρατιωτῶν δὲ πρὸς ἀγορὰν                     ἐλθεῖν βουλομένων ἠκολούθησαν ὡς διακόσιοι. Τισσαφέρνης δὲ τοὺς μὲν στρατηγοὺς εἰς τὴν σκηνὴν                     ἐκάλεσεν, οἱ δὲ λοχαγοὶ πρὸς ταῖς θύραις διέτριβον. καὶ μετ΄ ὀλίγον                     ἐκ τῆς Τισσαφέρνους σκηνῆς ἀρθείσης φοινικίδος ὁ μὲν τοὺς στρατηγοὺς                     ἔνδον συνέλαβε, τοὺς δὲ λοχαγοὺς οἷς ἦν συντεταγμένον ἐπελθόντες                     ἀνεῖλον, ἄλλοι δὲ τοὺς ἐπὶ τὴν ἀγορὰν ἥκοντας τῶν στρατιωτῶν                     ἀνῄρουν· ἐξ ὧν εἷς φυγὼν εἰς τὴν ἰδίαν παρεμβολὴν ἐδήλωσε τὴν                     συμφοράν. οἱ δὲ στρατιῶται πυθόμενοι τὰ                     γεγενημένα παρ΄ αὐτὸν μὲν τὸν καιρὸν ἐξεπλάγησαν καὶ πάντες ἐχώρουν                     εἰς ὅπλα μετὰ πολλῆς ἀταξίασ, ὡς ἂν ἀναρχίας οὔσησ· μετὰ δὲ                     ταῦτα, οὐδενὸς αὐτοῖς παρενοχλοῦντοσ, εἵλοντο στρατηγοὺς μὲν πλείουσ,                     ἑνὶ δὲ τῶν ὅλων τὴν ἡγεμονίαν ἀπέδωκαν Χειρισόφῳ τῷ                     Λακεδαιμονίῳ. οὗτοι δὲ διατάξαντες τὸ                     στρατόπεδον εἰς τὴν ὁδοιπορίαν ὥς ποτ΄ αὐτοῖς ἐδόκει κάλλιστα                     προῆγον ἐπὶ Παφλαγονίαν. Τισσαφέρνης δὲ τοὺς στρατηγοὺς δήσας                     ἀπέστειλε πρὸς ̓αρταξέρξην· ἐκεῖνος δὲ τοὺς μὲν ἄλλους ἀνεῖλε,                     Μένωνα δὲ μόνον ἀφῆκεν· ἐδόκει γὰρ μόνος οὗτος στασιάζων πρὸς                     τοὺς συμμάχους προδώσειν τοὺς ̔́ελληνασ. Τισσαφέρνης δὲ μετὰ τῆς δυνάμεως ἐπακολουθῶν τοῖς ̔́ελλησιν                     ἐξήπτετο, καὶ κατὰ στόμα μὲν οὐκ ἐτόλμα παρατάττεσθαι, φοβούμενος                     ἀπεγνωσμένων ἀνδρῶν θράσος καὶ ἀπόνοιαν, ἐν δὲ τοῖς εὐθέτοις                     τόποις παρενοχλῶν μεγάλῳ μὲν οὐδενὶ κακῷ περιβάλλειν αὐτοὺς                     ἠδύνατο, μικρὰ δὲ βλάπτων μέχρι τοῦ τῶν Καρδούχων καλουμένων ἔθνους                     ἐπηκολούθησεν. καὶ Τισσαφέρνης μὲν                     οὐδὲν ἔτι δυνάμενος πρᾶξαι, μετὰ τῆς δυνάμεως ἐπ΄ ̓ιωνίας                     ἀνέζευξεν· οἱ δὲ ̔́ελληνες ἐφ΄ ἑπτὰ μὲν ἡμέρας διεπορεύοντο τὰ τῶν                     Καρδούχων ὄρη, πολλὰ κακὰ πάσχοντες ὑπὸ τῶν ἐγχωρίων ἀλκίμων τε                     ὄντων καὶ τῆς χώρας ἐμπείρων. ἦσαν δ΄                     οὗτοι πολέμιοι μὲν τοῦ βασιλέωσ, ἐλεύθεροι δὲ καὶ τὰ κατὰ πόλεμον                     ἀσκοῦντεσ, μάλιστα δ΄ ἐκπονοῦντες σφενδόναις ὡς μεγίστους λίθους                     ἐμβάλλειν καὶ τοξεύμασιν ὑπερμεγέθεσι χρῆσθαι, δι΄ ὧν τοὺς ̔́ελληνας                     κατατιτρώσκοντες ἐξ ὑπερδεξίων τόπων πολλοὺς μὲν ἀνεῖλον, οὐκ                     ὀλίγους δὲ κακῶς διέθεσαν. τὰ γὰρ βέλη                     μείζω καθεστῶτα δυεῖν πηχῶν ἔδυνε διά τε τῶν ἀσπίδων καὶ θωράκων,                     ὥστε μηδὲν τῶν ὅπλων ἰσχύειν τὴν βίαν αὐτῶν ὑπομένειν· οὕτω γάρ                     φασι μεγάλοις κεχρῆσθαι οἰστοῖσ, ὥστε τοὺς ̔́ελληνας ἐναγκυλοῦντας τὰ                     ῥιπτόμενα βέλη τούτοις σαυνίοις χρωμένους ἐξακοντίζειν. διελθόντες οὖν τὴν προειρημένην χώραν ἐπιπόνως                     παρεγενήθησαν πρὸς τὸν Κεντρίτην ποταμόν· ὃν διαβάντες εἰσέβαλον εἰς                     τὴν ̓αρμενίαν. ταύτης δ΄ ἦν σατράπης Τιρίβαζοσ, πρὸς ὃν σπεισάμενοι                     διεπορεύοντο τὴν χώραν ὡς φίλοι. ὁδοιποροῦντες δὲ διὰ τῶν ̓αρμενίων ὀρῶν ἐλήφθησαν ὑπὸ χιόνος                     πολλῆσ, καὶ παρεκινδύνευσαν ἀπολέσθαι πάντεσ. τοῦ γὰρ ἀέρος                     τεταραγμένου τὸ μὲν πρῶτον κατ΄ ὀλίγον ἤρξατο χιὼν πίπτειν ἐκ τοῦ                     περιέχοντοσ, ὥστε τοὺς ὁδοιποροῦντας μηδὲν ἐμποδίζεσθαι τῆς εἰς                     τοὔμπροσθεν πορείασ· μετὰ δὲ ταῦτα πνεύματος ἐπιγινομένου μᾶλλον                     αἰεὶ κατερρίπτετο καὶ τὴν χώραν ἐπεκάλυπτεν, ὥστε μηκέτι δύνασθαι                     μήτε τὰς ὁδοὺς μήτε ὁλοσχερῶς τὰς ἰδιότητας τῶν τόπων θεωρεῖσθαι.                         διόπερ ἀθυμία τὸ στρατόπεδον                     ὑπεδύετο καὶ δέοσ, ἀνακάμπτειν μὲν εἰς ἀπώλειαν οὐ βουλομένων,                     προάγειν δὲ διὰ τὸ πλῆθος τῶν χιόνων οὐ δυναμένων. τοῦ δὲ χειμῶνος                     ἐπίτασιν λαμβάνοντος ἐπεγενήθη πνευμάτων μέγεθος μετὰ πολλῆς χαλάζησ,                     ὥστε τοῦ συρμοῦ κατὰ πρόσωπον ὄντος ἀναγκασθῆναι καθίσαι τὴν                     δύναμιν ἅπασαν· ἕκαστος γὰρ τὴν ἐκ τῆς ὁδοιπορίας κακοπάθειαν                     ὑπομένειν ἀδυνατῶν, οὗ ποτε τύχοι, μένειν ἠναγκάζετο. ἀποροῦντες δὲ πάντων τῶν ἀναγκαίων ἐκείνην μὲν                     τὴν ἡμέραν καὶ τὴν νύκτα διεκαρτέρουν ὑπαίθριοι, πολλοῖς συνεχόμενοι                     κακοῖσ· διὰ γὰρ τὸ πλῆθος τῆς κατὰ τὸ συνεχὲς ἐκχεομένης χιόνος τά                     τε ὅπλα πάντα συνεκαλύφθη καὶ τὰ σώματα διὰ τὸν ἀπὸ τῆς αἰθρίας                     πάγον περιεψύχετο. διὰ δὲ τὴν ὑπερβολὴν τῶν κακῶν ὅλην τὴν νύκτα                     διηγρύπνουν· καὶ τινὲς μὲν πῦρ ἐκκαύσαντες τῆς ἀπὸ τούτου βοηθείας                     ἐτύγχανον, τινὲς δὲ περικαταληφθέντες ὑπὸ τοῦ πάγου τὰ σώματα πᾶσαν                     ἀπεγίνωσκον ἐπικουρίαν, τῶν ἀκρωτηρίων αὐτοῖς σχεδὸν ἁπάντων                     ἀπονεκρουμένων. διόπερ ὡς ἡ νὺξ διῆλθε,                     τῶν θ΄ ὑποζυγίων τὰ πλεῖστα εὑρέθη διεφθαρμένα καὶ τῶν ἀνδρῶν                     πολλοὶ μὲν τετελευτηκότεσ, οὐκ ὀλίγοι δὲ τὴν μὲν ψυχὴν ἔχοντες                     ἔμφρονα, τὸ δὲ σῶμα διὰ τὸν πάγον ἀκίνητον· ἔνιοι δὲ καὶ τοὺς                     ὀφθαλμοὺς ἐτυφλώθησαν διά τε τὸ ψῦχος καὶ τὴν ἀνταύγειαν τῆς                     χιόνοσ. καὶ τελείως ἂν ἅπαντες                     διεφθάρησαν, εἰ μὴ βραχὺ διελθόντες εὗρον κώμας γεμούσας τῶν                     ἐπιτηδείων. αὗται δὲ τὰς μὲν τοῖς ὑποζυγίοις καταβάσεις εἶχον                     ὀρυκτάσ, τὰς δὲ τοῖς ἀνδράσι κατὰ κλιμάκων   ταῖς οἰκίαις τά τε                     βοσκήματα τρεφόμενα χόρτῳ, τοῖς δ΄ ἀνδράσι πολλὴν ἀφθονίαν πάντων                     τῶν πρὸς τὸ ζῆν ἀναγκαίων. ἐμμείναντες δὲ ταῖς                     κώμαις ἡμέρας ὀκτὼ παρεγενήθησαν πρὸς τὸν Φᾶσιν ποταμόν. ἐκεῖ δὲ                     τέτταρας ἡμέρας διανύσαντες διεπορεύοντο τὴν Χάων καὶ Φασιανῶν                     χώραν. ἐπιθεμένων δ΄ αὐτοῖς τῶν ἐγχωρίων, τούτους μὲν ἐν τῇ μάχῃ                     νικήσαντες πολλοὺς ἀνεῖλον, αὐτοὶ δὲ καταλαμβάνοντες τὰς τῶν                     ἐγχωρίων κτήσεις γεμούσας ἀγαθῶν ἐνδιέτριψαν ἐν αὐταῖς ἡμέρας                     πεντεκαίδεκα. ἀναζεύξαντες δ΄ ἐκεῖθεν                     διῆλθον τὴν Χαλδαίων καλουμένων χώραν ἐν ἡμέραις ἑπτά, καὶ                     παρεγενήθησαν πρὸς τὸν ̔́αρπαγον ὀνομαζόμενον ποταμόν, ὄντα τὸ πλάτος                     πλέθρων τεττάρων. ἐντεῦθεν δὲ διὰ τῆς Σκυτίνων πορευόμενοι διῆλθον                     ὁδὸν πεδινήν, ἐν ᾗ τρεῖς ἡμέρας αὑτοὺς ἀνέλαβον, εὐποροῦντες                     ἁπάντων τῶν ἀναγκαίων. μετὰ δὲ ταῦτ΄ ἀναζεύξαντες τεταρταῖοι                     παρεγενήθησαν πρὸς πόλιν μεγάλην Γυμνασίαν ὀνομαζομένην. ἐκ δὲ ταύτης ὁ τῶν τόπων τούτων ἀφηγούμενος                     ἐσπείσατο πρὸς αὐτοὺς καὶ τοὺς ὁδηγήσοντας ἐπὶ θάλατταν συνέστησεν.                     ἐν ἡμέραις δὲ πεντεκαίδεκα παραγενόμενοι ἐπὶ τὸ Χήνιον ὄροσ, ὡς                     εἶδον πορευόμενοι οἱ πρῶτοι τὴν θάλατταν, περιχαρεῖς ἦσαν καὶ                     τοιαύτην ἐποίουν κραυγήν, ὥστε τοὺς ἐπὶ τῆς οὐραγίας ὄντας                     ὑπολαμβάνοντας πολεμίων ἔφοδον εἶναι χωρεῖν εἰς ὅπλα. ὡς δ΄ ἅπαντες ἀνέβησαν ἐπὶ τὸν τόπον, ἐξ                     οὗ τὴν θάλατταν ἦν ὁρᾶν, τοῖς θεοῖς ἀνατείναντες τὰς χεῖρας                     ηὐχαρίστουν ὡς ἤδη διασεσωσμένοι· συνενέγκαντες δ΄ εἰς ἕνα τόπον                     λίθους παμπληθεῖσ, καὶ ποιήσαντες ἐξ αὐτῶν ἀναστήματα μεγάλα, σκῦλα                     τῶν βαρβάρων ἀνέθεσαν, βουλόμενοι τῆς στρατείας ἀθάνατον ὑπόμνημα                     καταλιπεῖν. καὶ τῷ μὲν ὁδηγήσαντι φιάλην ἀργυρᾶν καὶ στολὴν                     Περσικὴν ἐδωρήσαντο· ὃς δείξας αὐτοῖς τὴν ἐπὶ Μάκρωνας ὁδὸν                     ἀπηλλάγη. οἱ δ΄ ̔́ελληνες εἰσβαλόντες                     εἰς τὴν τῶν Μακρώνων χώραν ἐσπείσαντο, καὶ πρὸς πίστιν παρὰ μὲν                     ἐκείνων λόγχην ἔλαβον βαρβαρικήν, αὐτοὶ δ΄ ̔ελληνικὴν ἔδωκαν· ταῦτα                     γὰρ ἔφασαν αὑτοῖς οἱ βάρβαροι διὰ προγόνων παραδεδόσθαι πρὸς πίστιν                     βεβαιότατα. ὡς δὲ τοὺς τούτων ὅρους διῆλθον, παρεγενήθησαν εἰς τὴν                     τῶν Κόλχων χώραν. εἰς ἣν ἀθροισθέντων                     τῶν ἐγχωρίων ἐπ΄ αὐτούσ, τούτους μὲν κρατήσαντες μάχῃ πολλοὺς                     ἀνεῖλαν, αὐτοὶ δὲ λόφον ὀχυρὸν καταλαβόμενοι τὴν χώραν ἐπόρθουν,                     καὶ τὰς ὠφελείας εἰς τοῦτον ἀθροίσαντες ἀφθόνως ἑαυτοὺς                     ἀνελάμβανον. εὑρίσκετο δὲ καὶ σμήνη παμπληθῆ περὶ τοὺς τόπουσ, ἐξ ὧν πολυτελῆ                     προσεφέρετο κηρία. τούτων δ΄ οἱ γευσάμενοι παραλόγῳ περιέπιπτον                     συμπτώματι· οἱ γὰρ μεταλαβόντες αὐτῶν ἄφρονες ἐγίνοντο καὶ πίπτοντες                     ἐπὶ τὴν γῆν ὅμοιοι τοῖς τετελευτηκόσιν ὑπῆρχον. πολλῶν δὲ φαγόντων διὰ τὴν γλυκύτητα τῆς                     ἀπολαύσεωσ, ταχὺ τὸ πλῆθος ἐγεγόνει τῶν πεπτωκότων οἱονεὶ τροπῆς ἐν                     πολέμῳ γεγενημένησ. ἐκείνην μὲν οὖν τὴν ἡμέραν ἠθύμησεν ἡ                     δύναμισ, καταπεπληγμένη τό τε παράδοξον καὶ τὸ πλῆθος τῶν ἠτυχηκότων·                     τῇ δ΄ ὑστεραίᾳ περὶ τὴν αὐτὴν ὥραν ἅπαντες ἑαυτοὺς ἀνελάμβανον                     καὶ κατ΄ ὀλίγον ἀνακτώμενοι τὸ φρονεῖν ἀνέστησαν, καὶ τὸ σῶμα                     διετέθησαν ὁμοίως τοῖς ἐκ φαρμακοποσίας διασωθεῖσιν. ὡς δ΄ ἀνέλαβον ἑαυτοὺς ἐν τρισὶν ἡμέραισ,                     ἐπορεύθησαν εἰς Τραπεζοῦντα πόλιν ̔ελληνίδα, Σινωπέων μὲν ἄποικον,                     κειμένην δ΄ ἐν τῇ Κόλχων χώρᾳ. ἐνταῦθα δὲ διατρίψαντες ἡμέρας                     τριάκοντα, παρὰ μὲν τοῖς ἐγχωρίοις λαμπρῶς ἐξενίσθησαν, αὐτοὶ δὲ                     τῷ τε ̔ηρακλεῖ καὶ Διὶ σωτηρίῳ θυσίαν ἐποίησαν καὶ γυμνικὸν                     ἀγῶνα, καθ΄ ὃν τόπον φασὶ προσπλεῦσαι τὴν ̓αργὼ καὶ τοὺς περὶ                     ̓ιάσονα. ἐκεῖθεν δὲ Χειρίσοφον μὲν τὸν                     ἀφηγούμενον ἀπέστειλαν εἰς Βυζάντιον ἐπὶ πλοῖα καὶ τριήρεισ· ἔλεγε                     γὰρ εἶναι φίλος ̓αναξιβίῳ τῷ Βυζαντίων ναυάρχῳ. τοῦτον μὲν οὖν                     ἐπὶ κέλητος ἐξέπεμψαν· λαβόντες δὲ τῶν ἐπικώπων δύο πλοιάρια παρὰ                     τῶν Τραπεζουντίων, ἐλῄστευον τοὺς περιοικοῦντας βαρβάρους καὶ κατὰ                     γῆν καὶ κατὰ θάλατταν. ἐφ΄ ἡμέρας μὲν                     οὖν τριάκοντα περιέμειναν τὸν Χειρίσοφον· ὡς δ΄ ἐκεῖνος ἐβράδυνεν,                     αἱ δὲ τροφαὶ τοῖς ἀνθρώποις ἐσπάνιζον, ἀνέζευξαν ἐκ Τραπεζοῦντοσ,                     καὶ τριταῖοι παρεγενήθησαν εἰς Κερασοῦντα πόλιν ̔ελληνίδα, Σινωπέων                     ἄποικον. ἐν ταύτῃ δὲ ἡμέρας διατρίψαντές τινας παρεγενήθησαν εἰς τὸ                     τῶν Μοσυνοίκων ἔθνοσ. τῶν δὲ βαρβάρων                     συστραφέντων ἐπ΄ αὐτοὺς ἐκράτησαν μάχῃ καὶ πολλοὺς ἀνεῖλον.                     συμφυγόντων δ΄ εἴς τι χωρίον, ἐν ᾧ κατῴκουν ἑπτωρόφους ἔχοντες                     ξυλίνους πύργουσ, συνεχεῖς προσβολὰς ποιησάμενοι κατὰ κράτος εἷλαν.                     ἦν δὲ τὸ χωρίον τοῦτο μητρόπολις τῶν ἄλλων ἐρυμάτων, ἐν ᾧ καὶ                     ὁ βασιλεὺς αὐτῶν κατῴκει τὸν ὑψηλότατον τόπον ἔχων. ἔθος δ΄ ἔχει πάτριον μένειν ἐν αὐτῷ τὸν πάντα                     βίον, κἀκεῖθεν διαδιδόναι τοῖς ὄχλοις τὰ προστάγματα. βαρβαρώτατον δ΄                     ἔφασαν οἱ στρατιῶται τοῦτο διεληλυθέναι τὸ ἔθνοσ, καὶ ταῖς μὲν                     γυναιξὶν αὐτοὺς πλησιάζειν ἁπάντων ὁρώντων, τοὺς δὲ παῖδας τῶν                     πλουσιωτάτων τρέφεσθαι καρύοις ἑφθοῖσ, ἅπαντας δ΄ ἐκ παιδὸς στίγμασι                     τόν τε νῶτον καὶ τὰ στήθη καταπεποικίλθαι. ταύτην μὲν οὖν τὴν χώραν                     ἐν ἡμέραις ὀκτὼ διεπορεύθησαν, τὴν δ΄ ἐχομένην ἐν τρισίν, ἣν                     ἐκάλουν Τιβαρηνήν. κἀκεῖθεν εἰς Κοτύωρα πόλιν παρεγενήθησαν ̔ελληνίδα,                     Σινωπέων ἄποικον. ἐν ταύτῃ δὲ πεντήκονθ΄ ἡμέρας διέτριψαν τοὺς                     περιοίκους τῆς Παφλαγονίας τε καὶ τοὺς ἄλλους βαρβάρους λῃστεύοντεσ.                     ̔ηρακλεῶται δὲ καὶ Σινωπεῖς ἀπέστειλαν αὐτοῖς πλοῖα, δι΄ ὧν αὐτοί                     τε καὶ τὰ σκευοφόρα διεκομίσθησαν. ἡ δὲ                     Σινώπη Μιλησίων μὲν ἦν ἄποικοσ, κειμένη δ΄ ἐν τῇ Παφλαγονίᾳ                     μέγιστον εἶχεν ἀξίωμα τῶν περὶ τοὺς τόπουσ· ἐν ᾗ δὴ καθ΄ ἡμᾶς                     ἔσχε Μιθριδάτης ὁ πρὸς ̔ρωμαίους διαπολεμήσας τὰ μέγιστα βασίλεια.                         παρεγενήθη δὲ καὶ ἐνταῦθα Χειρίσοφος                     ὁ πρὸς τὰς τριήρεις ἀπεσταλμένος ἄπρακτοσ. οὐ μὴν ἀλλ΄ οἱ Σινωπεῖς                     φιλοφρόνως αὐτοὺς ξενίσαντες ἀπέπεμψαν αὐτοὺς κατὰ θάλατταν εἰς                     ̔ηράκλειαν, Μεγαρέων ἄποικον· καὶ καθωρμίσθη πᾶς ὁ στόλος πρὸς τὴν                     ̓αχερουσίαν χερρόνησον, ὅπου φασὶν ̔ηρακλέα τὸν ἐξ ᾅδου Κέρβερον                     ἀναγαγεῖν. ἐκεῖθεν δὲ πεζῇ διὰ                     Βιθυνίας πορευόμενοι κινδύνοις περιέπιπτον, τῶν ἐγχωρίων ἐξαπτομένων                     κατὰ τὴν πορείαν. μόγις οὖν διεσώθησαν εἰς Χρυσόπολιν τῆς                     Χαλκηδονίασοἱ περιλειφθέντες ἀπὸ μυρίων ὀκτακισχίλιοι τριακόσιοι.                         ἐκεῖθεν δὲ ῥᾳδίως ἤδη τὸ λοιπὸν                     τινὲς μὲν διεσώθησαν εἰς τὰς πατρίδασ, οἱ δὲ λοιποὶ περὶ τὴν                     Χερρόνησον ἀθροισθέντες ἐπόρθουν τὴν παρακειμένην Θρᾳκῶν χώραν. ἡ                     μὲν οὖν ἐπ΄ ̓αρταξέρξην Κύρου στρατεία τοιοῦτον ἔσχε τὸ τέλοσ.                         οἱ δ΄ ἐν ταῖς ̓αθήναις δυναστεύοντες                     τριάκοντα τύραννοι καθ΄ ἡμέραν οὐκ ἐπαύοντο τοὺς μὲν φυγαδεύοντεσ,                     τοὺς δὲ ἀναιροῦντεσ. τῶν δὲ Θηβαίων ἀγανακτούντων ἐπὶ τοῖς                     γινομένοις καὶ φιλοφρόνως τοὺς φυγάδας ὑποδεχομένων, Θρασύβουλος                     Στιριεὺς ὀνομαζόμενοσ, ὢν ̓αθηναῖοσ, ὑπὸ δὲ τῶν τριάκοντα                     πεφυγαδευμένοσ, συνεργούντων αὐτῷ λάθρᾳ τῶν Θηβαίων κατελάβετο τῆς                     ̓αττικῆς χωρίον ὀνομαζόμενον Φυλήν. ἦν δὲ τὸ φρούριον ὀχυρόν τε                     σφόδρα καὶ τῶν ̓αθηνῶν ἀπέχον σταδίους ἑκατόν, ὥστε πολλὰς                     ἀφορμὰς αὐτοῖς παρέχεσθαι πρὸς τὴν ἔφοδον. οἱ δὲ τριάκοντα τύραννοι πυθόμενοι τὸ γεγονόσ, τὸ                     μὲν πρῶτον ἐξήγαγον ἐπ΄ αὐτοὺς τὴν δύναμιν ὡς πολιορκήσοντες τὸ                     χωρίον· πλησίον δὲ τῆς Φυλῆς αὐτῶν στρατοπεδευόντων ἐπεγενήθη πολὺς                     νιφετόσ. καί τινων ἐπιχειρησάντων                     μετασκηνοῦν, οἱ πολλοὶ φεύγειν αὐτοὺς ὑπέλαβον καὶ πλησίον τινὰ                     πολεμίαν δύναμιν εἶναι· ἐμπεσόντος δὲ εἰς τὸ στρατόπεδον θορύβου τοῦ                     καλουμένου Πανικοῦ μετεστρατοπέδευσαν εἰς ἕτερον τόπον. οἱ δὲ τριάκοντα θεωροῦντες τοὺς πολίτας ἐν                     ̓αθήναισ, ὅσοι μὴ μετεῖχον τῆς τῶν τρισχιλίων πολιτείασ, μετεώρους                     ὄντας πρὸς τὴν κατάλυσιν τῆς δυναστείασ, μετῴκισαν αὐτοὺς εἰς τὸν                     Πειραιᾶ, καὶ τοῖς ξενικοῖς ὅπλοις διακατεῖχον τὴν πόλιν·                     ̓ελευσινίους δὲ καὶ Σαλαμινίους αἰτιασάμενοι τὰ τῶν φυγάδων φρονεῖν,                     ἅπαντας ἀνεῖλον. τούτων δὲ πραττομένων                     πολλοὶ τῶν φυγάδων συνέρρεον πρὸς τοὺς περὶ Θρασύβουλον   φανερῶς                     μὲν περί τινων αἰχμαλώτων διαλεξόμενοι, λάθρᾳ δὲ συμβουλεύειν αὐτῷ                     διαλῦσαι τὸ συνεστηκὸς φυγαδικὸν καὶ μεθ΄ ἑαυτῶν τῆς πόλεως                     δυναστεύειν ἀντὶ Θηραμένους προσαιρεθέντα, λαβεῖν δ΄ ἐξουσίαν δέκα                     τῶν φυγάδων οὓς ἂν προαιρῆται κατάγειν εἰς τὴν πατρίδα. ὁ μὲν Θρασύβουλος ἔφησε προκρίνειν τὴν                     ἑαυτοῦ φυγὴν τῆς τῶν τριάκοντα δυναστείασ, καὶ τὸν πόλεμον οὐ                     καταλύσειν, εἰ μὴ πάντες οἱ πολῖται κατέλθωσι καὶ τὴν πάτριον                     πολιτείαν ὁ δῆμος ἀπολάβῃ. οἱ δὲ τριάκοντα θεωροῦντες πολλοὺς μὲν                     ἀφ΄ ἑαυτῶν ἀφισταμένους διὰ τὸ μῖσοσ, τοὺς δὲ φυγάδας ἀεὶ πλείους                     γινομένουσ, ἀπέστειλαν εἰς Σπάρτην πρέσβεις περὶ βοηθείασ, αὐτοὶ δ΄                     ὅσους ἠδύναντο πλείστους ἀθροίσαντες ἐν ὑπαίθρῳ περιεστρατοπέδευσαν                     περὶ τὰς ὀνομαζομένας ̓αχαρνάσ. ὁ δὲ Θρασύβουλος τὴν ἱκανὴν                     φυλακὴν τοῦ χωρίου καταλιπὼν ἐξήγαγε τοὺς φυγάδασ, ὄντας χιλίους καὶ                     διακοσίουσ· ἐπιθέμενος δὲ τῇ τῶν ἐναντίων παρεμβολῇ νυκτὸς                     ἀπροσδοκήτως καὶ συχνοὺς ἀποκτείνασ, τοὺς ἄλλους διὰ τὸ παράδοξον                     ἐξέπληξε καὶ φυγεῖν εἰς ̓αθήνας ἠνάγκασεν. μετὰ δὲ τὴν μάχην ὁ Θρασύβουλος εὐθὺς μὲν                     ὥρμησεν ἐπὶ τὸν Πειραιᾶ καὶ κατελάβετο τὴν Μουνυχίαν, λόφον                     ἔρημον καὶ καρτερόν, οἱ δὲ τύραννοι τῇ δυνάμει πάσῃ καταβάντες εἰς                     τὸν Πειραιᾶ προσέβαλον τῇ Μουνυχίᾳ, Κριτίου τὴν ἡγεμονίαν                     ἔχοντοσ. ἐπὶ πολὺν δὲ χρόνον τῆς μάχης καρτερᾶς γενομένησ, οἱ μὲν                     τύραννοι τοῖς πλήθεσιν ὑπερεῖχον, οἱ δὲ φυγάδες τῇ τῶν τόπων                     ὀχυρότητι. τέλος δὲ Κριτίου πεσόντος οἱ                     μετὰ τῶν τριάκοντα κατεπλάγησαν καὶ πρὸς τοὺς ὁμαλωτέρους τόπους                     κατέφυγον, οὐ τολμώντων τῶν φυγάδων εἰς ἐκείνους καταβαίνειν. μετὰ δὲ                     ταῦτα συχνῶν ἀφισταμένων πρὸς τοὺς φυγάδασ, οἱ περὶ τὸν Θρασύβουλον                     ἐξαίφνης ἐπέθεντο τοῖς ἐναντίοισ, καὶ μάχῃ κρατήσαντες ἐκυρίευσαν                     τοῦ Πειραιῶσ. εὐθὺ δὲ πολλοὶ μὲν τῶν                     ἐκ τῆς πόλεως ἐπιθυμοῦντες ἀπαλλαγῆναι τῆς τυραννίδος συνέρρεον εἰς                     τὸν Πειραιᾶ, πάντες δ΄ οἱ κατὰ τὰς πόλεις διερριμμένοι φυγάδες                     ἀκούοντες τὰ προτερήματα τῶν περὶ Θρασύβουλον, ἧκον εἰς Πειραιᾶ,                     καὶ τὸ λοιπὸν ἤδη πολὺ ταῖς δυνάμεσιν οἱ φυγάδες ὑπερεῖχον· διὸ                     καὶ πολιορκεῖν τὴν πόλιν ἐπεχείρησαν. οἱ                     δ΄ ἐν ταῖς ̓αθήναις τοὺς μὲν τριάκοντα τῆς ἀρχῆς παύσαντες ἐκ τῆς                     πόλεως ἐξέπεμψαν, δέκα δ΄ ἄνδρας κατέστησαν αὐτοκράτορασ, εἰ                     δύναιντο, μάλιστα φιλικῶς διαλύεσθαι τὸν πόλεμον. οὗτοι δὲ                     παραλαβόντες τὴν ἀρχὴν τούτων μὲν ἠμέλησαν, ἑαυτοὺς δὲ τυράννους                     ἀποδείξαντες ἀπὸ Λακεδαίμονος τετταράκοντα ναῦς μετεπέμψαντο καὶ                     στρατιώτας χιλίουσ, ὧν ἦρχε Λύσανδροσ. Παυσανίας δὲ ὁ τῶν Λακεδαιμονίων βασιλεύσ, φθονῶν μὲν τῷ                     Λυσάνδρῳ, θεωρῶν δὲ τὴν Σπάρτην ἀδοξοῦσαν παρὰ τοῖς ̔́ελλησιν,                     ἀνέζευξε μετὰ δυνάμεως πολλῆσ, καὶ παραγενηθεὶς εἰς ̓αθήνας διήλλαξε                     τοὺς ἐν τῇ πόλει πρὸς τοὺς φυγάδασ. διόπερ ̓αθηναῖοι μὲν                     ἐκομίσαντο τὴν πατρίδα καὶ τὸ λοιπὸν τοῖς ἰδίοις νόμοις                     ἐπολιτεύοντο, τοῖς δ΄ εὐλαβουμένοισ, μή τι πάθωσι διὰ τὰ γενόμενα                     κατὰ τὸ συνεχὲς αὐτῶν ἀδικήματα, τὴν ̓ελευσῖνα κατοικεῖν                     συνεχώρησαν. ̓ηλεῖοι δὲ φοβηθέντες τὴν τῶν                     Λακεδαιμονίων ὑπεροχήν, κατέλυσαν τὸν πρὸς αὐτοὺς πόλεμον, ἐφ΄ ᾧ                     τὰς τριήρεις δοῦναι Λακεδαιμονίοις καὶ τὰς περιοικούσας πόλεις                     αὐτονόμους ἀφεῖναι. Λακεδαιμόνιοι δὲ                     καταλελυκότες τοὺς πολέμους καὶ σχολὴν ἔχοντες ἐστράτευσαν ἐπὶ                     Μεσσηνίουσ, ὧν οἱ μὲν ἐν Κεφαλληνίᾳ φρούριόν τι κατῴκουν, οἱ δὲ                     Ναύπακτον ἐν τοῖς προσεσπερίοις λεγομένοις Λοκροῖσ, δόντων ̓αθηναίων.                     ἐκβαλόντες δ΄ αὐτοὺς ἐκ τῶν τόπων ἀπέδωκαν τὰ φρούρια, τὸ μὲν τοῖς                     τὴν Κεφαλληνίαν οἰκοῦσι, τὸ δὲ τοῖς Λοκροῖσ. οἱ δὲ Μεσσήνιοι διὰ τὸ παλαιὸν πρὸς τοὺς                     Σπαρτιάτας μῖσος πανταχόθεν ἐλαυνόμενοι, μετὰ τῶν ὅπλων ἀπηλλάγησαν                     ἐκ τῆς ̔ελλάδοσ, καὶ τινὲς μὲν αὐτῶν πλεύσαντες εἰς Σικελίαν                     ἐγένοντο Διονυσίου μισθοφόροι, τινὲς δ΄ εἰς Κυρήνην ἔπλευσαν, περὶ                     τρισχιλίους ὄντεσ, καὶ μετὰ τῶν ἐκεῖ φυγάδων ἐτάχθησαν. οἱ γὰρ Κυρηναῖοι κατ΄ ἐκεῖνον τὸν καιρὸν ἐν                     ταραχῇ καθειστήκεισαν, ̓αρίστωνος καί τινων ἑτέρων κατειληφότων τὴν                     πόλιν. προσφάτως μὲν πεντακόσιοι οἱ δυνατώτατοι τῶν Κυρηναίων                     ἀνῄρηντο, τῶν δ΄ ἄλλων ἐπεφεύγεισαν οἱ χαριέστατοι. οὐ μὴν ἀλλ΄ οἱ φυγάδες προσλαμβανόμενοι τοὺς                     Μεσσηνίους παρετάξαντο πρὸς τοὺς τὴν πόλιν κατειληφότασ, καὶ τῶν μὲν                     Κυρηναίων πολλοὶ παρ΄ ἀμφοτέροις ἔπεσον, οἱ δὲ Μεσσήνιοι σχεδὸν                     ἅπαντες ἀνῃρέθησαν. μετὰ δὲ τὴν                     παράταξιν οἱ Κυρηναῖοι πρὸς ἀλλήλους διαπρεσβευσάμενοι διηλλάγησαν,                     καὶ παραχρῆμα ὁρκωμοτήσαντες μὴ μνησικακήσειν, κοινῇ τὴν πόλιν                     κατῴκησαν. περὶ δὲ τοὺς αὐτοὺς χρόνους ̔ρωμαῖοι προσέθηκαν οἰκήτορας εἰς τὰς                     ὀνομαζομένας Οὐελίτρασ. τοῦ δ΄ ἔτους τούτου                     διελθόντος ̓αθήνησι μὲν ἦρχε Λάχησ, ἐν δὲ τῇ ̔ρώμῃ τὴν ὕπατον                     ἀρχὴν διῴκουν χιλίαρχοι, Μάνιος Κλώδιοσ, Μάρκος Κοί̈ντιοσ,                     Λεύκιος ̓ιούλιοσ, Μάρκος Φούριοσ, ΛεύκιοσΟὐαλέριοσ, ἐγενήθη δὲ                     καὶ ̓ολυμπιὰς πέμπτη πρὸς ταῖς ἐνενήκοντα, καθ΄ ἣν ἐνίκα στάδιον                     Μίνως ̓αθηναῖοσ. κατὰ δὲ τούτους τοὺς                     χρόνους ̓αρταξέρξης μὲν ὁ τῆς ̓ασίας βασιλεὺς καταπεπολεμηκὼς Κῦρον                     ἀπεστάλκει Τισσαφέρνην παραληψόμενον πάσας τὰς ἐπὶ θαλάττῃ                     σατραπείασ. διόπερ οἱ Κύρῳ συμμαχήσαντες σατράπαι καὶ πόλεις ἐν                     ἀγωνίᾳ πολλῇ καθειστήκεισαν, μήποτε δῶσι τιμωρίαν ὑπὲρ ὧν                     ἐξήμαρτον εἰς τὸν βασιλέα. οἱ μὲν οὖν                     ἄλλοι σατράπαι διαπρεσβευσάμενοι πρὸς Τισσαφέρνην ἐξεθεράπευον καὶ τὰ                     καθ΄ αὑτοὺς ἐτίθεντο πρὸς αὐτόν, ὅπως ποτ΄ ἦσαν δυνατοί· Ταμὼς                     δέ, μέγιστος ὢν αὐτῶν καὶ τῆς ̓ιωνίας ἀφηγούμενοσ, εἰς τὰς                     τριήρεις ἐνέθετο τὰ χρήματα καὶ τοὺς υἱοὺς ἅπαντας πλὴν ἑνὸς τοῦ                     καλουμένου μὲν Γλοῦ, μετὰ δέ τινας χρόνους ἀφηγησαμένου τῶν βασιλικῶν                     δυνάμεων. εὐλαβηθεὶς οὖν ὁ Ταμὼς τὸν                     Τισσαφέρνην ἀπῆρεν εἰς Αἴγυπτον μετὰ τοῦ στόλου, καὶ κατέφυγε πρὸς                     Ψαμμήτιχον τὸν βασιλέα τῶν Αἰγυπτίων, ἀπόγονον ὄντα τοῦ                     Ψαμμητίχου. οὔσης δ΄ αὐτῷ προγεγενημένης εὐεργεσίας εἰς τὸν                     βασιλέα, διελάμβανε τοῦτον ἕξειν οἷόν τινα λιμένα τῶν ἀπὸ τοῦ                     βασιλέως κινδύνων. ὁ δὲ Ψαμμήτιχος τήν                     τε εὐεργεσίαν καὶ τὸ πρὸς τοὺς ἱκέτας ὅσιον παρ΄ οὐδὲν ἡγησάμενος                     ἀπέσφαξε τὸν ἱκέτην καὶ φίλον μετὰ τῶν τέκνων,ὅπως τῶν τε χρημάτων                     καὶ τοῦ στόλου γένηται κύριοσ. αἱ δὲ κατὰ τὴν ̓ασίαν ̔ελληνίδες πόλεις                     πυνθανόμεναι τὴν τοῦ Τισσαφέρνους κατάβασιν, περὶ σφῶν ἀγωνιῶσαι πρὸς                     Λακεδαιμονίους ἔπεμψαν πρέσβεισ, δεόμεναι μὴ περιιδεῖν ἑαυτὰς ὑπὸ                     τῶν βαρβάρων ἀναστάτους γινομένασ. οἱ δὲ Λακεδαιμόνιοι βοηθήσειν                     ἐπαγγειλάμενοι, πρὸς Τισσαφέρνην ἔπεμψαν πρέσβεις τοὺς ἐροῦντας μὴ                     ὅπλα πολέμια ἐπιφέρειν ταῖς ̔ελληνίσι πόλεσιν. Τισσαφέρνης δὲ μετὰ δυνάμεως ἐπὶ πρώτην ἐλθὼν τὴν                     Κυμαίων πόλιν τήν τε χώραν ἐπόρθησεν ἅπασαν καὶ πολλῶν αἰχμαλώτων                     ἐγκρατὴς ἐγένετο· μετὰ δὲ ταῦτα συγκλείσας αὐτοὺς εἰς πολιορκίαν,                     ὡς ὁ μὲν χειμὼν συνήγγισε, τὴν δὲ πόλιν ἑλεῖν οὐκ ἠδύνατο, τοὺς                     αἰχμαλώτους πολλῶν χρημάτων ἀπελύτρωσε καὶ τὴν πολιορκίαν ἔλυσεν.                         Λακεδαιμόνιοι δὲ ἐπὶ τὸν πρὸς βασιλέα πόλεμον Θίβρωνα                     καταστήσαντες ἡγεμόνα χιλίους μὲν τῶν πολιτῶν ἔδωκαν, παρὰ δὲ τῶν                     συμμάχων ἐκέλευσαν στρατολογεῖν ὅσους ἂν αὐτῷ φαίνηται συμφέρειν.                         ὁ δὲ Θίβρων πορευθεὶς εἰς Κόρινθον,                     κἀκεῖ παρὰ τῶν συμμάχων μεταπεμψάμενος στρατιώτασ, ἐξέπλευσεν εἰς                     ̓́εφεσον ἔχων οὐ πλείους πεντακισχιλίων. ἐκεῖ δὲ ἔκ τε τῶν ἰδίων                     πόλεων καὶ τῶν ἄλλων ὡς δισχιλίους καταγράψασ, ἀνέζευξε τοὺς πάντας                     ἔχων πλείους ἑπτακισχιλίων. διελθὼν δ΄ ὡς ἑκατὸν εἴκοσι σταδίους                     πρὸς Μαγνησίαν ἧκεν, ἧς ἦρχε Τισσαφέρνησ· ταύτην δ΄ ἐξ ἐφόδου                     παραλαβών, καὶ ταχέως ἐπὶ Τράλλεις τῆς ̓ιωνίας πορευθείσ,                     ἐπεχείρησε πολιορκεῖν τὴν πόλιν· οὐδὲν δὲ δυνάμενος πρᾶξαι δι΄                     ὀχυρότητα, πάλιν εἰς Μαγνησίαν ἀπεχώρησεν. ταύτης δ΄ οὔσης ἀτειχίστου, καὶ διὰ τοῦτο                     φοβούμενος μήποτε χωρισθέντος αὐτοῦ κυριεύσῃ τῆς πόλεως ὁ                     Τισσαφέρνησ, μετῴκισεν αὐτὴν πρὸς τὸ πλησίον ὄροσ, ὃ καλοῦσι                     Θώρακα· αὐτὸς δ΄ ἐμβαλὼν εἰς τὴν τῶν πολεμίων χώραν τοὺς στρατιώτας                     ἐνέπλησε παντοίας ὠφελείασ. Τισσαφέρνους δὲ μετὰ πολλῆς ἵππου                     παραγενομένου διευλαβηθεὶς ἀνέστρεψεν εἰς ̓́εφεσον. περὶ δὲ τὸν αὐτὸν χρόνον τῶν ἐστρατευμένων μετὰ                     Κύρου καὶ διασωθέντων εἰς τὴν ̔ελλάδα τινὲς μὲν εἰς τὰς ἰδίας                     πατρίδας ἀπηλλάγησαν, οἱ δὲ πλεῖστοι στρατιωτικὸν εἰθισμένοι ζῆν                     βίον, καὶ σχεδὸν ὄντες πεντακισχίλιοι, στρατηγὸν αὑτῶν εἵλαντο                     Ξενοφῶντα. ὃς ἀναλαβὼν τὴν δύναμιν                     ὥρμησε πολεμήσων Θρᾷκας τοὺς περὶ τὸν Σαλμυδησσὸν οἰκοῦντασ·                     οὗτος δ΄ ἔστι μὲν ἐπ΄ ἀριστερᾷ τοῦ Πόντου, παρεκτείνων δ΄ ἐπὶ                     πολὺ πλεῖστα ποιεῖ ναυάγια. οἱ μὲν οὖν                     Θρᾷκες εἰώθεισαν περὶ τούτους τοὺς τόπους ἐφεδρεύοντες τοὺς                     ἐκπίπτοντας τῶν ἐμπόρων αἰχμαλωτίζειν· ὁ δὲ Ξενοφῶν μετὰ τῶν                     συνηθροισμένων στρατιωτῶν ἐμβαλὼν αὐτῶν εἰς τὴν χώραν μάχῃ τε                     ἐνίκησε καὶ τὰς πλείστας τῶν κωμῶν ἐνέπρησεν· μετὰ δὲ ταῦτα Θίβρωνος αὐτοὺς μεταπεμπομένου καὶ                     μισθοὺς ἐπαγγελλομένου δώσειν, πρὸς ἐκεῖνον ἀπεχώρησαν καὶ μετὰ                     Λακεδαιμονίων ἐπολέμουν τοῖς Πέρσαισ. τούτων δὲ πραττομένων Διονύσιος μὲν                     ἐν τῇ Σικελίᾳ πόλιν ἔκτισεν ὑπ΄ αὐτὸν τὸν τῆς Αἴτνης λόφον,                     καὶ ἀπό τινος ἐπιφανοῦς ἱεροῦ προσηγόρευσεν αὐτὴν ̓́αδρανον.                         κατὰ δὲ τὴν Μακεδονίαν ̓αρχέλαος ὁ                     βασιλεὺς ἔν τινι κυνηγίῳ πληγεὶς ἀκουσίως ὑπὸ Κρατεροῦ τοῦ                     ἐρωμένου τὸν βίον μετήλλαξε, βασιλεύσας ἔτη ἑπτά· τὴν δ΄ ἀρχὴν                     διεδέξατο ̓ορέστης παῖς ὤν, ὃν ἀνελὼν ̓αέροπος ἐπίτροπος ὢν                     κατέσχε τὴν βασιλείαν ἔτη ἕξ. ̓αθήνησι                     δὲ Σωκράτης ὁ φιλόσοφος ὑπ΄ ̓ανύτου καὶ Μελήτου κατηγορηθεὶς ἐπ΄                     ἀσεβείᾳ καὶ φθορᾷ τῶν νέων, θανάτῳ κατεδικάσθη καὶ πιὼν κώνειον                     ἐτελεύτησεν. ἀδίκου δὲ τῆς κατηγορίας γεγενημένης ὁ δῆμος μετεμελήθη,                     τηλικοῦτον ἄνδρα θεωρῶν ἀνῃρημένον· διόπερ τοὺς κατηγορήσαντας δι΄                     ὀργῆς εἶχε καὶ τέλος ἀκρίτους ἀπέκτεινεν. τοῦ δ΄ ἐνιαυσίου χρόνου διεληλυθότος ̓αθήνησι μὲν τὴν                     ἀρχὴν ̓αριστοκράτης παρέλαβεν, ἐν ̔ρώμῃ δὲ τὴν ὑπατικὴν ἀρχὴν                     ἓξ χιλίαρχοι διεδέξαντο, Γάιος Σερουίλιος καὶ Λούκιος Οὐεργίνιοσ,                     Κόιντος Σουλπίκιοσ, Αὖλος Μουτίλιοσ, Μάνιος Σέργιοσ. τούτων δὲ τὴν ἀρχὴν παρειληφότων Λακεδαιμόνιοι                     πυθόμενοι τὸν Θίβρωνα κακῶς διοικοῦντα τὰ κατὰ τὸν πόλεμον,                     Δερκυλίδαν στρατηγὸν εἰς τὴν ̓ασίαν ἐξέπεμψαν· ὃς παραλαβὼν τὴν                     δύναμιν ἐστράτευσεν ἐπὶ τὰς ἐν τῇ Τρῳάδι πόλεισ. ̔αμάξιτον μὲν οὖν καὶ Κολώνας καὶ ̓αρίσβαν                     εἷλεν ἐξ ἐφόδου· μετὰ δὲ ταῦτα ̓́ιλιον καὶ Κεβρηνίαν καὶ τὰς                     ἄλλας ἁπάσας τὰς κατὰ τὴν Τρῳάδα ἃς μὲν δόλῳ παρέλαβεν, ἃς δ΄                     ἐκ βίας ἐχειρώσατο. μετὰ δὲ ταῦτα πρὸς Φαρνάβαζον ὀκταμηνιαίους                     ἀνοχὰς ποιησάμενοσ, ἐστράτευσεν ἐπὶ Θρᾷκας τοὺς περὶ Βιθυνίαν                     τότε κατοικοῦντασ· πορθήσας δ΄ αὐτῶν τὴν χώραν ἀπήγαγε τὴν δύναμιν                     εἰς παραχειμασίαν. ἐν ̔ηρακλείᾳ δὲ τῇ                     περὶ Τραχῖνα στάσεως γενομένησ, ̔ηριππίδαν ἐξέπεμψαν Λακεδαιμόνιοι                     καταστήσοντα τὰ πράγματα. ὃς παραγενόμενος εἰς ̔ηράκλειαν συνήγαγεν                     εἰς ἐκκλησίαν τὰ πλήθη, καὶ περιστήσας αὐτοῖς ὁπλίτας συνέλαβε τοὺς                     αἰτίους καὶ πάντας ἀνεῖλεν, ὄντας περὶ πεντακοσίουσ. τῶν δὲ περὶ τὴν Οἴτην κατοικούντων ἀποστάντων                     ἐπολέμησεν αὐτοῖσ, καὶ πολλοῖς περιβαλὼν κακοῖς ἠνάγκασεν ἐκλιπεῖν                     τὴν χώραν· ὧν οἱ πλεῖστοι μετὰ τῶν τέκνων καὶ γυναικῶν ἔφυγον εἰς                     Θεσσαλίαν, καὶ μετὰ πέντε ἔτη κατήχθησαν ὑπὸ Βοιωτῶν. τούτων δὲ πραττομένων Θρᾷκες πολλοῖς πλήθεσιν                     ἐνέβαλον εἰς τὴν Χερρόνησον, καὶ τὴν χώραν πᾶσαν πορθήσαντες                     τειχήρεις συνεῖχον τὰς ἐν αὐτῇ πόλεισ. οἱ δὲ Χερρονησῖται                     πιεζόμενοι τῷ πολέμῳ μετεπέμψαντο Δερκυλίδαν τὸν Λακεδαιμόνιον ἐκ                     τῆς ̓ασίασ. οὗτος δὲ διαβὰς μετὰ τῆς                     δυνάμεως τοὺς μὲν Θρᾷκας ἐξήλασεν ἐκ τῆς χώρασ, τὴν δὲ Χερρόνησον                     ἀπὸ θαλάττης ἀρξάμενος μέχρι θαλάττης διετείχισεν. τοῦτο δὲ πράξας                     τοὺς μὲν Θρᾷκας ἐκώλυσε τῆς εἰς τὸν μετὰ ταῦτα χρόνον καταδρομῆσ,                     αὐτὸς δὲ μεγάλαις δωρεαῖς τιμηθεὶς διεβίβασε τὸ στρατόπεδον εἰς τὴν                     ̓ασίαν. Φαρνάβαζος δὲ τῶν πρὸς                     Λακεδαιμονίους ἀνοχῶν γενομένων ἀνέβη πρὸς τὸν βασιλέα, καὶ                     συνέπεισεν αὐτὸν στόλον ἑτοιμάσαι καὶ ναύαρχον ἐπιστῆσαι Κόνωνα τὸν                     ̓αθηναῖον· οὗτος γὰρ ἦν ἔμπειρος τῶν κατὰ πόλεμον ἀγώνων, καὶ                     μάλιστα τῶν πολεμίων· πολεμικώτατος δ΄ ὢν ἐν Κύπρῳ διέτριβε παρ΄                     Εὐαγόρᾳ τῷ βασιλεῖ. πεισθέντος δὲ τοῦ βασιλέωσ, Φαρνάβαζος λαβὼν                     ἀργυρίου τάλαντα πεντακόσια παρεσκευάζετο κατασκευάζειν ναυτικόν.                         διαπλεύσας οὖν εἰς Κύπρον τοῖς μὲν                     ἐκεῖ βασιλεῦσι παρήγγειλεν ἑκατὸν τριήρεις ἑτοιμάζειν, τῷ δὲ                     Κόνωνι περὶ τῆς ναυαρχίας διαλεχθεὶς ἐπέστησεν αὐτὸν ἐπὶ τὴν                     θάλατταν ἡγεμόνα, μεγάλας ὑποφαίνων παρὰ τοῦ βασιλέως ἐλπίδασ.                         ὁ δὲ Κόνων ἅμα μὲν ἐλπίζων                     ἀνακτήσεσθαι τῇ πατρίδι τὴν ἡγεμονίαν,εἰ Λακεδαιμόνιοι                     καταπολεμηθεῖεν, ἅμα δ΄ αὐτὸς μεγάλης τεύξεσθαι δόξησ, προσεδέξατο τὴν                     ναυαρχίαν. οὔπω δὲ τοῦ στόλου παντὸς                     παρεσκευασμένου, τὰς ἑτοίμους ναῦς τετταράκοντα λαβὼν διέπλευσεν εἰς                     Κιλικίαν, κἀκεῖ τὰ πρὸς τὸν πόλεμον ἡτοιμάζετο. Φαρνάβαζος δὲ καὶ                     Τισσαφέρνης ἐκ τῶν ἰδίων σατραπειῶν ἀθροίσαντες στρατιώτας                     ἀνέζευξαν, ἐπὶ τῆς ̓εφέσου τὴν πορείαν ποιούμενοι διὰ τὸ τοὺς                     πολεμίους ἔχειν ἐνταῦθα τὴν δύναμιν. καὶ συνηκολούθουν αὐτοῖς πεζοὶ μὲν δισμύριοι, ἱππεῖς δὲ μύριοι.                     ἀκούων δὲ τῶν Περσῶν τὴν ἔφοδον Δερκυλίδας ὁ τῶν Λακεδαιμονίων                     ἀφηγούμενος ἐξήγαγε τὴν δύναμιν, ἔχων τοὺς πάντας οὐ πλείους τῶν                     ἑπτακισχιλίων. ὡς δ΄ ἐγγὺς ἀλλήλων                     ἐγενήθη τὰ στρατόπεδα, σπονδὰς ἐποιήσαντο καὶ χρόνον ὥρισαν, ἐν ᾧ                     Φαρνάβαζος μὲν πρὸς τὸν βασιλέα πέμψει περὶ συνθηκῶν, εἰ βούλοιτο                     καταλῦσαι τὸν πόλεμον, Δερκυλίδας δὲ τοῖς Σπαρτιάταις δηλώσει περὶ                     τούτων. οὗτοι μὲν οὖν οὕτω διέλυσαν τὰ στρατόπεδα. ̔ρηγῖνοι δὲ Χαλκιδέων ὄντες ἄποικοι τὴν αὔξησιν                     τοῦ Διονυσίου χαλεπῶς ἑώρων. Ναξίους μὲν γὰρ καὶ Καταναίους                     συγγενεῖς ὄντας ἐξηνδραποδίσατο, τοῖς δὲ ̔ρηγίνοισ, γένους τοῦ                     αὐτοῦ μετέχουσι τοῖς ἠτυχηκόσιν, οὐ τὴν τυχοῦσαν ἀγωνίαν παρεῖχε τὸ                     γεγονόσ, πάντων εὐλαβουμένων μὴ ταῖς αὐταῖς συμφοραῖς περιπέσωσιν.                         ἔδοξεν οὖν αὐτοῖσ, πρὶν τελείως                     ἰσχυρὸν γενέσθαι τὸν τύραννον, στρατεύειν ἐπ΄ αὐτὸν κατὰ τάχοσ.                     παραχρῆμα δὲ συνεβάλοντο πρὸς τὸν πόλεμον οὐκ ἐλάχιστα καὶ οἱ                     φυγαδευθέντες τῶν Συρακοσίων ὑπὸ Διονυσίου· τότε γὰρ οἱ πλεῖστοι                     διατρίβοντες ἐν ̔ρηγίῳ διετέλουν περὶ τούτων διαλεγόμενοι, διδάσκοντες                     ὅτι συνεπιθήσονται τῷ καιρῷ πάντες οἱ Συρακόσιοι. τέλος δὲ καταστήσαντες στρατηγούσ, ἐξέπεμψαν μετ΄                     αὐτῶν πεζοὺς μὲν ἑξακισχιλίουσ, ἱππεῖς δὲ ἑξακοσίουσ, τριήρεις δὲ                     πεντήκοντα. οὗτοι δὲ διαπλεύσαντες τὸν πορθμὸν ἔπεισαν τοὺς τῶν                     Μεσσηνίων στρατηγοὺς κοινωνῆσαι τοῦ πολέμου, φάσκοντες δεινὸν εἶναι                     περιιδεῖν ἀστυγείτονας ̔ελληνίδας πόλεις ἄρδην ἀνῃρημένας ὑπὸ τοῦ                     τυράννου. οἱ μὲν οὖν στρατηγοὶ                     πεισθέντες τοῖς ̔ρηγίνοις ἄνευ τῆς τοῦ δήμου γνώμης ἐξήγαγον τοὺς                     στρατιώτασ· ἦσαν δ΄ οὗτοι πεζοὶ μὲν τετρακισχίλιοι, ἱππεῖς δὲ                     τετρακόσιοι, τριήρεις δὲ τριάκοντα. ἐπεὶ δὲ προῆλθον αἱ προειρημέναι                     δυνάμεις πρὸς τοὺς ὅρους τῆς Μεσσήνησ, ἐνέπεσεν εἰς τοὺς στρατιώτας                     στάσισ, Λαομέδοντος τοῦ Μεσσηνίου δημηγορήσαντοσ· οὗτος γὰρ συνεβούλευε μὴ κατάρχεσθαι πολέμου πρὸς                     τὸν Διονύσιον μηδὲν αὐτοὺς ἠδικηκότα. οἱ μὲν οὖν τῶν Μεσσηνίων                     στρατιῶται, τὸν πόλεμον οὐκ ἐπικεκυρωκότος τοῦ δήμου, παραχρῆμ΄                     ἐπείσθησαν, καὶ τοὺς στρατηγοὺς καταλιπόντες ἀνέκαμψαν εἰς τὴν                     πατρίδα· ̔ρηγῖνοι δ΄ οὐκ ὄντες                     ἀξιόμαχοι καθ΄ ἑαυτούσ, ἐπειδὴ τοὺς Μεσσηνίους ἑώρων διαλύοντας τὸ                     στρατόπεδον, καὶ αὐτοὶ ταχέως ἀνέκαμψαν εἰς ̔ρήγιον. Διονύσιος δὲ                     τὸ μὲν πρῶτον ἐπὶ τοὺς ὅρους τῆς Συρακοσίας ἐξήγαγε τὴν δύναμιν,                     προσδεχόμενος τὴν τῶν πολεμίων ἔφοδον· ὡς δ΄ ἤκουσε τὴν ἀνάζευξιν                     αὐτῶν, ἀπήγαγε τὴν στρατιὰν εἰς τὰς Συρακούσασ· διαπρεσβευσαμένων δὲ τῶν ̔ρηγίνων καὶ τῶν Μεσσηνίων                     περὶ εἰρήνησ, κρίνων συμφέρον εἶναι διαλύεσθαι τὴν ἔχθραν πρὸς τὰς                     πόλεισ, συνέθετο τὴν εἰρήνην. ὁρῶν δὲ τῶν                     ̔ελλήνων τινὰς εἰς τὴν ἐπικράτειαν τῶν Καρχηδονίων ἀποτρέχοντας τάς                     τε πόλεις καὶ τὰς κτήσεις κομιζομένουσ, ἐνόμιζε τῆς πρὸς Καρχηδονίους                     εἰρήνης μενούσης πολλοὺς τῶν ὑφ΄ αὑτὸν ταττομένων βουλήσεσθαι                     κοινωνεῖν τῆς ἐκείνων ἀποστάσεωσ, ἐὰν δὲ πόλεμος γένηται, πάντας                     τοὺς καταδεδουλωμένους ὑπὸ Καρχηδονίων ἀποστήσεσθαι πρὸς αὐτόν·                     ἤκουσε δὲ καὶ τῶν Καρχηδονίων πολλοὺς ἐν Λιβύῃ διεφθάρθαι λοιμικῇ                     καταστάσει περιπεσόντασ. διὸ καὶ νομίζων                     εὔθετον ἔχειν καιρὸν τοῦ πολέμου, κατασκευὴν ἔκρινε δεῖν πρῶτον                     γίνεσθαι· ὑπελάμβανε γὰρ ἔσεσθαι μέγαν καὶ πολυχρόνιον τὸν πόλεμον,                     ὡς ἂν πρὸς τοὺς δυνατωτάτους τῶν κατὰ τὴν Εὐρώπην μέλλων                     διαγωνίζεσθαι. εὐθὺς οὖν τοὺς τεχνίτας                     ἤθροιζεν ἐκ μὲν τῶν ὑπ΄ αὐτὸν ταττομένων πόλεων κατὰ πρόσταγμα,                     τοὺς δ΄ ἐξ ̓ιταλίας καὶ τῆς ̔ελλάδοσ, ἔτι δὲ τῆς Καρχηδονίων                     ἐπικρατείασ, μεγάλοις μισθοῖς προτρεπόμενοσ. διενοεῖτο γὰρ ὅπλα μὲν                     παμπληθῆ καὶ βέλη παντοῖα κατασκευάσαι, πρὸς δὲ τούτοις ναῦς τετρήρεις                     καὶ πεντήρεισ, οὐδέπω κατ΄ ἐκείνους τοὺς χρόνους σκάφους πεντηρικοῦ                     νεναυπηγημένου. συναχθέντων δὲ πολλῶν                     τεχνιτῶν, διελὼν αὐτοὺς κατὰ τὰς οἰκείας ἐργασίας κατέστησε τῶν                     πολιτῶν τοὺς ἐπισημοτάτουσ, προθεὶς δωρεὰς μεγάλας τοῖς κατασκευάσασιν                     ὅπλα. διέδωκε δὲ καὶ τῶν ὅπλων τὸν γένους ἑκάστου τύπον διὰ τὸ                     τοὺς μισθοφόρους ἐκ πολλῶν ἐθνῶν συνεστηκέναι· ἔσπευδε γὰρ ἕκαστον τῶν στρατευομένων κοσμῆσαι τοῖς                     οἰκείοις ὅπλοισ, καὶ διελάμβανε τὸ στρατόπεδον πολλὴν ἕξειν                     κατάπληξιν διὰ ταύτην τὴν αἰτίαν καὶ κατὰ τὰς μάχας κάλλιστα                     χρήσεσθαι τῷ συνήθει καθοπλισμῷ πάντας τοὺς συναγωνιζομένουσ.                         συμπροθυμουμένων δὲ καὶ τῶν                     Συρακοσίων τῇ τοῦ Διονυσίου προαιρέσει, πολλὴν συνέβαινε γίνεσθαι                     τὴν φιλοτιμίαν περὶ τὴν τῶν ὅπλων κατασκευήν. οὐ μόνον γὰρ ἐν τοῖς                     προνάοις καὶ τοῖς ὀπισθοδόμοις τῶν ἱερῶν, ἔτι δὲ τοῖς γυμνασίοις                     καὶ ταῖς κατὰ τὴν ἀγορὰν στοαῖσ, ἔγεμε πᾶς τόπος τῶν ἐργαζομένων,                     ἀλλὰ καὶ χωρὶς τῶν δημοσίων τόπων ἐν ταῖς ἐπιφανεστάταις οἰκίαις                     ὅπλα παμπληθῆ κατεσκευάζετο. καὶ γὰρ τὸ καταπελτικὸν εὑρέθη κατὰ τοῦτον                     τὸν καιρὸν ἐν Συρακούσαισ, ὡς ἂν τῶν κρατίστων τεχνιτῶν πανταχόθεν                     εἰς ἕνα τόπον συνηγμένων. τὴν γὰρ προθυμίαν τό τε μέγεθος τῶν μισθῶν                     ἐξεκαλεῖτο καὶ τὸ πλῆθος τῶν προκειμένων ἄθλων τοῖς ἀρίστοις                     κριθεῖσι· χωρὶς δὲ τούτων περιπορευόμενος τοὺς ἐργαζομένους ὁ                     Διονύσιος καθ΄ ἡμέραν λόγοις τε φιλανθρώποις ἐχρῆτο καὶ τοὺς                     προθυμοτάτους ἐτίμα δωρεαῖς καὶ πρὸς τὰ συνδείπνια παρελάμβανε.                         διόπερ ἀνυπέρβλητον φιλοτιμίαν                     εἰσφέροντες οἱ τεχνῖται πολλὰ προσεπενοοῦντο βέλη καὶ μηχανήματα ξένα                     καὶ δυνάμενα παρέχεσθαι μεγάλας χρείασ. ἤρξατο δὲ ναυπηγεῖσθαι                     τετρήρεις καὶ πεντηρικὰ σκάφη, πρῶτος ταύτην τὴν κατασκευὴν τῶν νεῶν                     ἐπινοήσασ. ἀκούων γὰρ ὁ Διονύσιος ἐν                     Κορίνθῳ ναυπηγηθῆναι τριήρη πρώτωσ, ἔσπευδε κατὰ τὴν ἀποικισθεῖσαν                     ὑπ΄ ἐκείνων πόλιν αὐξῆσαι τὸ μέγεθος τῆς τῶν νεῶν κατασκευῆσ.                         λαβὼν δ΄ ἐκ τῆς ̓ιταλίας ἐξαγωγὴν                     ὕλησ, τοὺς μὲν ἡμίσεις τῶν ὑλοτόμων εἰς τὸ κατὰ τὴν Αἴτνην                     ὄρος ἀπέστειλε, γέμον κατ΄ ἐκείνους τοὺς χρόνους πολυτελοῦς ἐλάτης                     τε καὶ πεύκησ, τοὺς δ΄ ἡμίσεις εἰς τὴν ̓ιταλίαν ἀποστείλας                     παρεσκευάσατο ζεύγη μὲν τὰ πρὸς τὴν θάλατταν κατακομιοῦντα, πλοῖα δὲ                     καὶ τοὺς ὑπηρέτας πρὸς τὸ τὰς σχεδίας ἀπάγεσθαι κατὰ τάχος εἰς τὰς                     Συρακούσασ. ὁ δὲ Διονύσιος ἐπειδὴ τὴν                     ἱκανὴν ὕλην ἤθροισεν, ὑφ΄ ἕνα καιρὸν ἤρξατο ναυπηγεῖσθαι ναῦς                     πλείους τῶν διακοσίων, ἐπισκευάζειν δὲ τὰς προϋπαρχούσας δέκα πρὸς                     ταῖς ἑκατόν· ᾠκοδόμει δὲ καὶ νεωσοίκους πολυτελεῖς κύκλῳ τοῦ νῦν                     μεγάλου καλουμένου λιμένος ἑκατὸν ἑξήκοντα, τοὺς πλείστους δύο ναῦς                     δεχομένουσ, καὶ τοὺς προϋπάρχοντας ἐθεράπευεν, ὄντας ἑκατὸν                     πεντήκοντα. διόπερ τοσούτων ὅπλων καὶ νεῶν κατασκευαζομένων ἐν ἑνὶ τόπῳ, τὸ                     γινόμενον πολλὴν παρεῖχε τοῖς θεωμένοις κατάπληξιν· ὅτε μὲν γάρ τις                     ἴδοι τὴν περὶ τὰς ναῦς σπουδήν, ἐνόμιζε περὶ ταύτας ἅπαντας                     πραγματεύεσθαι τοὺς Σικελιώτασ· ὅτε δὲ πάλιν τοῖς τῶν ὁπλοποιῶν καὶ                     μηχανοποιῶν ἔργοις συμπαραγενηθείη, περὶ τούτους μόνους ἐνόμιζεν                     ἅπασαν εἶναι τὴν τῆς ὑπηρεσίας παρασκευήν. οὐ μὴν ἀλλὰ καὶ τῆς περὶ ταῦτα σπουδῆς                     ἀνυπερβλήτου γινομένησ, κατεσκευάσθησαν ἀσπίδων μὲν τεσσαρεσκαίδεκα                     μυριάδεσ, ἐγχειριδίων δὲ καὶ περικεφαλαιῶν ὁ παραπλήσιος ἀριθμόσ·                     ἡτοιμάσθησαν δὲ καὶ θώρακεσ, παντοῖοι μὲν ταῖς κατασκευαῖσ, περιττῶς                     δὲ κατὰ τὴν τέχνην εἰργασμένοι, πλείους τῶν μυρίων τετρακισχιλίων.                         τούτους δὲ διενοεῖτο διαδιδόναι τοῖς                     ἱππεῦσι καὶ τῶν πεζῶν τοῖς ἐφ΄ ἡγεμονίας τεταγμένοισ, ἔτι δὲ τῶν                     μισθοφόρων τοῖς σωματοφυλακεῖν μέλλουσιν. κατεσκευάσθησαν δὲ καὶ                     καταπέλται παντοῖοι καὶ τῶν ἄλλων βελῶν πολύς τις ἀριθμόσ. τῶν δὲ παρασκευασθεισῶν νεῶν μακρῶν αἱ μὲν                     ἡμίσεις αὐτῶν εἶχον πολιτικοὺς κυβερνήτας καὶ πρῳρεῖσ, ἔτι δὲ                     τοὺς ταῖς κώπαις χρησομένουσ, ταῖς δ΄ ἄλλαις ὁ Διονύσιος ξένους                     ἐμισθώσατο. ἐπεὶ δὲ τὰ περὶ τὰς ναῦς καὶ τὴν ὁπλοποιίαν αὐτῷ                     συντέλειαν ἐλάμβανε, περὶ τὴν τῶν στρατιωτῶν παρασκευὴν ἐγίνετο·                     τούτους γὰρ ἔκρινε συμφέρειν μὴ πρὸ πολλοῦ μισθοῦσθαι πρὸς τὸ μὴ                     πολλὰς γίνεσθαι δαπάνασ. ̓αστυδάμας δ΄ ὁ τραγῳδιογράφος τότε πρῶτον ἐδίδαξεν·                     ἔζησε δὲ ἔτη ἑξήκοντα.̔ρωμαῖοι δὲ                     πολιορκοῦντες τοὺς Βηίουσ, ἐξελθόντων τῶν ἐκ τῆς πόλεως οἱ μὲν                     κατεκόπησαν ὑπὸ τῶν Βηίων, οἱ δ΄ ἐξέφυγον αἰσχρῶσ. τοῦ δ΄ ἔτους τούτου διεληλυθότος ̓αθήνησι μὲν ἦρξεν                     ̓ιθυκλῆσ, ἐν ̔ρώμῃ δ΄ ἀντὶ τῶν ὑπάτων χιλίαρχοι πέντε                     κατεστάθησαν, Λεύκιος ̓ιούλιοσ, Μάρκος Φούριοσ, Μάρκος Αἰμίλιοσ,                     Γάιος Κορνήλιοσ, Καίσων Φάβιοσ. Διονύσιος δ΄ ὁ τῶν Συρακοσίων                     τύραννοσ, ἐπειδὴ τῶν περὶ τὴν ὁπλοποιίαν καὶ ναυπηγίαν ἔργων τὰ                     πλεῖστα συντέλειαν εἰλήφει, περὶ τὴν τῶν στρατιωτῶν παρασκευὴν εὐθὺς                     ἐγένετο. τῶν οὖν Συρακοσίων κατέλεγε                     τοὺς ἐπιτηδείους εἰς τάξεισ, καὶ παρὰ τῶν ὑπ΄ αὐτὸν ταττομένων                     πόλεων μετεπέμπετο τοὺς εὐθέτουσ. συνήγαγε δὲ καὶ μισθοφόρους ἐκ τῆς                     ̔ελλάδος καὶ μάλιστα παρὰ τῶν Λακεδαιμονίων· οὗτοι γὰρ αὐτῷ                     συναύξοντες τὴν ἀρχὴν ἔδωκαν ἐξουσίαν ὅσους βούλοιτο παρ΄ αὐτῶν                     ξενολογεῖν. καθόλου δ΄ ἐκ πολλῶν ἐθνῶν σπεύδων τὸ ξενικὸν στρατόπεδον                     συνηθροικέναι, καὶ μισθοὺς πολλοὺς ἐπαγγελλόμενοσ, εὕρισκε τοὺς                     ὑπακούοντασ. μέλλων δὲ μέγαν ἐξεγείρειν                     πόλεμον, ταῖς κατὰ τὴν νῆσον πόλεσι φιλανθρώπως προσεφέρετο, τὴν                     εὔνοιαν αὐτῶν ἐκκαλούμενοσ. τοὺς δὲ παρὰ τὸν πορθμὸν κατοικοῦντας                     ̔ρηγίνους τε καὶ Μεσσηνίους ὁρῶν ἱκανὴν δύναμιν ἔχοντας                     συντεταγμένην, εὐλαβεῖτο μήποτε τῶν Καρχηδονίων διαβάντων εἰς                     Σικελίαν ἐκείνοις πρόσθωνται· οὐ μικρὰν γὰρ αἱ πόλεις αὗται ῥοπὴν                     εἶχον, ὁποτέροις εἰς τὸν πόλεμον συμμαχήσειαν. ἃ δὴ λίαν ἀγωνιῶν ὁ Διονύσιοσ, τοῖς Μεσσηνίοις                     ἔδωκε πολλὴν τῆς ὁμόρου χώραν, ἰδίους αὐτοὺς κατασκευάζων ταῖς                     εὐεργεσίαισ· πρὸς δὲ ̔ρηγίνους ἀπέστειλε πρεσβευτάσ, παρακαλῶν                     ἐπιγαμίαν ποιήσασθαι καὶ δοῦναι τῶν πολιτικῶν παρθένων αὐτῷ μίαν                     συμβιώσασθαι· ἐπηγγέλλετο δ΄ αὐτοῖς πολλὴν τῆς συνοριζούσης χώρας                     κατακτήσεσθαι, τὴν πόλιν δ΄ αὐξήσειν ἐφ΄ ὅσον ἂν αὐτὸς ἰσχύῃ.                         τῆς γὰρ γυναικὸς αὐτοῦ, θυγατρὸς δ΄                     ̔ερμοκράτουσ, κατὰ τὴν ἀπόστασιν τῶν ἱππέων ἀνῃρημένησ, ἔσπευδε                     τεκνοποιήσασθαι, διαλαμβάνων τῇ τῶν γεννηθέντων εὐνοίᾳ βεβαιότατα                     τηρήσειν τὴν δυναστείαν. οὐ μὴν ἀλλ΄ ἐν τῷ ̔ρηγίῳ συναχθείσης περὶ                     τούτων ἐκκλησίασ, καὶ πολλῶν ῥηθέντων λόγων, ἔδοξε τοῖς ̔ρηγίνοις                     μὴ δέξασθαι τὴν ἐπιγαμίαν. Διονύσιος δ΄                     ἀποτυχὼν ταύτης τῆς ἐπιβολῆσ, περὶ τῶν αὐτῶν ἀπέστειλε τοὺς                     πρεσβευτὰς πρὸς τὸν δῆμον τῶν Λοκρῶν. ὧν ψηφισαμένων τὴν ἐπιγαμίαν,                     ἐμνήστευεν ὁ Διονύσιος Δωρίδα τὴν Ξενέτου θυγατέρα, κατ΄ ἐκεῖνον                     τὸν χρόνον ὄντος ἐνδοξοτάτου τῶν πολιτῶν. ὀλίγαις δ΄ ἡμέραις πρὸ τῶν γάμων ἀπέστειλεν εἰς                     Λοκροὺς πεντήρη πρῶτον νεναυπηγημένην, ἀργυροῖς καὶ χρυσοῖς                     κατασκευάσμασι κεκοσμημένην· ἐφ΄ ἧς διακομίσας τὴν παρθένον εἰς τὰς                     Συρακούσας εἰσήγαγεν εἰς τὴν ἀκρόπολιν. ἐμνηστεύσατο δὲ καὶ τῶν πολιτικῶν τὴν ἐπισημοτάτην ̓αριστομάχην,                     ἐφ΄ ἣν ἀποστείλας λευκὸν τέθριππον ἤγαγεν εἰς τὴν ἰδίαν οἰκίαν.                         περὶ δὲ                     τὸν αὐτὸν χρόνον ἀμφοτέρας γήμας συνεχεῖς ἑστιάσεις ἐποιεῖτο τῶν                     στρατιωτῶν καὶ τῶν πλείστων πολιτῶν· ἀπετίθετο γὰρ ἤδη τὸ πικρὸν                     τῆς τυραννίδοσ, καὶ μεταβαλλόμενος εἰς ἐπιείκειαν φιλανθρωπότερον ἦρχε                     τῶν ὑποτεταγμένων, οὔτε φονεύων οὔτε φυγάδας ποιῶν, καθάπερ εἰώθει.                         μετὰ δὲ                     τοὺς γάμους ὀλίγας ἐπιμείνας ἡμέρας συνήγαγεν ἐκκλησίαν καὶ                     παρεκάλει τοὺς Συρακοσίους πόλεμον ἐξενεγκεῖν πρὸς τοὺς Καρχηδονίουσ,                     ἀποφαίνων αὐτοὺς καθόλου μὲν τοῖς ̔́ελλησιν ἐχθροτάτους ὄντασ,                     μάλιστα δὲ τοῖς Σικελιώταις διὰ παντὸς ἐπιβουλεύοντασ. καὶ νῦν μὲν ἐφ΄ ἡσυχίας αὐτοὺς μένειν ἀπεδείκνυε                     διὰ τὸν ἐμπεσόντα λοιμόν, ὃν τοὺς πλείστους τῶν κατὰ Λιβύην                     διεφθαρκέναι· ἰσχύσαντας δ΄ αὐτοὺς οὐκ ἀφέξεσθαι τῶν Σικελιωτῶν,                     οἷς ἐξ ἀρχαίων ἐπιβουλεύουσιν. διὸ αἱρετώτερον νῦν εἶναι πρὸς                     ἀσθενεῖς αὐτοὺς ὄντας διαπολεμεῖν ἢ μετὰ ταῦτα πρὸς ἰσχυροὺς                     διαγωνίζεσθαι. ἅμα δὲ συνίστα δεινὸν                     εἶναι περιορᾶν τὰς ̔ελληνίδας πόλεις ὑπὸ βαρβάρων καταδεδουλωμένασ,                     ἃς ἐπὶ τοσοῦτον συνεπιλήψεσθαι τῶν κινδύνων, ἐφ΄ ὅσον τῆς                     ἐλευθερίας τυχεῖν ἐπιθυμοῦσιν. οὐ μὴν ἀλλὰ πολλοὺς λόγους πρὸς                     ταύτην τὴν προαίρεσιν διαλεχθεὶς ταχὺ συγκαταίνους ἔλαβε τοὺς                     Συρακοσίουσ. οὐ γὰρ ἧττον ἐκείνου τὸν                     πόλεμον ἔσπευδον γενέσθαι, πρῶτον μὲν μισοῦντες τοὺς Καρχηδονίουσ, δι΄                     ἐκείνους ἠναγκασμένοι ποιεῖν τὸ προσταττόμενον ὑπὸ τοῦ τυράννου·                     ἔπειτα δὲ καὶ τὸν Διονύσιον φιλανθρωπότερον ἑαυτοῖς ἤλπιζον                     χρήσεσθαι, φοβούμενον τοὺς πολεμίους καὶ τὴν ἀπὸ τῶν καταδεδουλωμένων                     ἐπίθεσιν· τὸ δὲ μέγιστον,ἤλπιζον ἑαυτοὺς κυριεύσαντας ὅπλων, ἐὰν                     ἡ τύχη δῷ καιρόν, ἀντιλήψεσθαι τῆς ἐλευθερίασ. μετὰ δὲ τὴν ἐκκλησίαν, τοῦ Διονυσίου τὴν ἐξουσίαν                     δόντοσ, οἱ Συρακόσιοι τὰ Φοινικικὰ χρήματα διήρπασαν. οὐκ ὀλίγοι                     γὰρ τῶν Καρχηδονίων ᾤκουν ἐν ταῖς Συρακούσαις ἁδρὰς ἔχοντες                     κτήσεισ, πολλοὶ δὲ καὶ τῶν ἐμπόρων εἶχον ἐν τῷ λιμένι τὰς ναῦς                     γεμούσας φορτίων, ἃ πάντα διεφόρησαν οἱ Συρακόσιοι. παραπλησίως δὲ καὶ οἱ λοιποὶ Σικελιῶται τοὺς παρ΄                     αὐτοῖς οἰκοῦντας τῶν Φοινίκων ἐκβαλόντες τὰς κτήσεις διήρπασαν·                     καίπερ γὰρ τὴν Διονυσίου τυραννίδα μισοῦντεσ, ὅμως ἡδέως ἐκοινώνουν                     τοῦ πρὸς Καρχηδονίους πολέμου διὰ τὴν ὠμότητα τῶν ἀνδρῶν. ὧν δὴ χάριν καὶ οἱ τὰς ̔ελληνίδας πόλεις                     οἰκοῦντες ὑπὸ Καρχηδονίουσ, ἐπειδὴ φανερῶς ὁ Διονύσιος ἐξέφερε                     τὸν πόλεμον, ἐναπεδείξαντο τὸ πρὸς τοὺς Φοίνικας μῖσοσ· οὐ μόνον                     γὰρ αὐτῶν τὰς οὐσίας διήρπασαν, ἀλλὰ καὶ αὐτοὺς συλλαμβάνοντες                     πᾶσαν αἰκίαν καὶ ὕβριν εἰς τὰ σώματ΄ αὐτῶν ἀπετίθεντο,                     μνημονεύοντες ὧν αὐτοὶ κατὰ τὴν αἰχμαλωσίαν ἔπαθον. ἐπὶ τοσοῦτον δὲ τῆς κατὰ τῶν Φοινίκων τιμωρίας                     προέβησαν καὶ τότε καὶ κατὰ τὸν ὕστερον χρόνον, ὥστε τοὺς                     Καρχηδονίους διδαχθῆναι μηκέτι παρανομεῖν εἰς τοὺς ὑποπεσόντασ· οὐ                     γὰρ ἠγνόουν, δι΄ αὐτῶν τῶν ἔργων μαθόντεσ, ὅτι τοῖς διαπολεμοῦσι                     κοινῆς τῆς τύχης ὑπαρχούσης ἀμφοτέρους κατὰ τὰς ἥττας τοιαῦτα                     ἀνάγκη πάσχειν, οἷα ἂν αὐτοὶ πράξωσιν εἰς τοὺς ἀτυχήσαντασ.                         ὁ δ΄ οὖν Διονύσιοσ, ἐπειδὴ πάντ΄                     αὐτῷ τὰ πρὸς τὸν πόλεμον ἡτοίμαστο, διενοεῖτο πέμπειν ἀγγέλους εἰς                     Καρχηδόνα τοὺς ἐροῦντασ, ὅτι Συρακόσιοι καταγγέλλουσι πόλεμον                     Καρχηδονίοισ, ἐὰν μὴ τὰς ὑπ΄ αὐτῶν καταδεδουλωμένας ̔ελληνίδας                     πόλεις ἐλευθερώσωσιν. Διονύσιος μὲν οὖν περὶ ταῦτ΄ ἐγίνετο.                         Κτησίας δ΄                     ὁ συγγραφεὺς τὴν τῶν Περσικῶν ἱστορίαν εἰς τοῦτον τὸν ἐνιαυτὸν                     κατέστροφεν, ἀρξάμενος ἀπὸ Νίνου καὶ Σεμιράμεωσ. ἤκμασαν δὲ κατὰ                     τοῦτον τὸν ἐνιαυτὸν οἱ ἐπισημότατοι διθυραμβοποιοί, Φιλόξενος                     Κυθήριοσ, Τιμόθεος Μιλήσιοσ, Τελέστης Σελινούντιοσ, Πολύειδοσ, ὃς                     καὶ ζωγραφικῆς καὶ μουσικῆς εἶχεν ἐμπειρίαν. τοῦ δ΄ ἐνιαυσίου χρόνου διεληλυθότος ̓αθήνησι μὲν                     παρειλήφει τὴν ἀρχὴν Λυσιάδησ, ἐν δὲ τῇ ̔ρώμῃ τὴν ὕπατον ἀρχὴν                     διῴκουν χιλίαρχοι ἕξ, Πόπλιος Μάλλιοσ, Πούπλιος Μαίλιοσ, Σπόριος                     Φούριοσ, Λεύκιος Πούπλιοσ. Διονύσιος δ΄ ὁ τῶν Συρακοσίων τύραννοσ,                     ἐπειδὴ πάντα τὰ πρὸς τὸν πόλεμον αὐτῷ κατεσκεύαστο κατὰ τὴν ἰδίαν                     προαίρεσιν, ἐξέπεμψεν εἰς Καρχηδόνα κήρυκα, δοὺς ἐπιστολὴν πρὸς τὴν                     γερουσίαν· ἐν ταύτῃ δὲ γεγραμμένον ἦν                     ὅτι Συρακοσίοις δεδογμένον εἴη πολεμεῖν πρὸς Καρχηδονίουσ, ἐὰν μὴ                     τῶν ̔ελληνίδων πόλεων ἐκχωρήσωσιν. οὗτος μὲν οὖν κατὰ τὸ                     παραγγελθὲν πλεύσας εἰς Λιβύην τὴν ἐπιστολὴν ἀπέδωκε τῇ γερουσίᾳ.                     ἧς ἀναγνωσθείσης ἔν τε τῇ συγκλήτῳ καὶ μετὰ ταῦτ΄ ἐν τῷ δήμῳ                     συνέβη τοὺς Καρχηδονίους οὐ μετρίως ἀγωνιᾶν περὶ τοῦ πολέμου· ὅ τε                     γὰρ λοιμὸς αὐτῶν παμπληθεῖς ἀπεκτάγκει καὶ τοῖς ὅλοις ἦσαν                     ἀπαρασκεύαστοι. οὐ μὴν ἀλλ΄ οὗτοι μὲν                     ἐκαραδόκουν τὴν τῶν Συρακοσίων προαίρεσιν, καὶ μετὰ πολλῶν χρημάτων                     ἀπέστειλάν τινας τῶν ἐκ τῆς γερουσίας τοὺς ξενολογήσοντας ἀπὸ τῆς                     Εὐρώπησ· Διονύσιος δ΄ ἀναλαβὼν τοὺς                     Συρακοσίους καὶ τοὺς μισθοφόρουσ, ἔτι δὲ τοὺς συμμάχουσ, ἀνέζευξεν                     ἐκ Συρακουσῶν, ἐπ΄ ̓́ερυκος τὴν πορείαν ποιούμενοσ. οὐ μακρὰν γὰρ                     τοῦ λόφου τούτου Μοτύη πόλις ἦν ἄποικος Καρχηδονίων, ᾗ μάλιστα                     ἐχρῶντο κατὰ τῆς Σικελίας ὁρμητηρίῳ· ταύτης γὰρ κρατήσας ἤλπιζεν                     οὐκ ὀλίγα προτερήσειν τῶν πολεμίων. κατὰ                     δὲ τὴν ὁδοιπορίαν ἀεὶ παρελάμβανε τοὺς ἐκ τῶν ̔ελληνίδων πόλεων,                     πανδημεὶ καθοπλίζων· συνεστρατεύοντο γὰρ αὐτῷ προθύμως ἅπαντεσ,                     μισοῦντες μὲν τὸ βάρος τῆς τῶν Φοινίκων ἐπικρατείασ, ἐπιθυμοῦντες                     δὲ τυχεῖν ποτε τῆς ἐλευθερίασ. καὶ                     πρώτους μὲν Καμαριναίους παρέλαβεν, εἶτα Γελῴους καὶ                     ̓ακραγαντίνουσ· μεθ΄ οὓς ̔ιμεραίους μετεπέμψατο, κατοικοῦντας ἐπὶ                     θάτερα μέρη τῆς Σικελίασ· Σελινουντίους δ΄ ἐν παρόδῳ προσαγαγόμενος                     παρεγενήθη πρὸς τὴν Μοτύην μετὰ πάσης τῆς δυνάμεωσ. εἶχε δὲ πεζοὺς μὲν ὀκτακισμυρίουσ, ἱππεῖς δὲ πολὺ                     πλείους τῶν τρισχιλίων, ναῦς δὲ μακρὰς οὐ πολὺ λειπούσας τῶν                     διακοσίων· συνηκολούθει δὲ καὶ φορτηγὰ πλοῖα γέμοντα πολλῶν                     μηχανημάτων, ἔτι δὲ τῆς ἄλλης χορηγίας ἁπάσησ, ὄντα τὸν ἀριθμὸν                     οὐκ ἐλάττω πεντακοσίων. τηλικαύτης δὲ τῆς                     παρασκευῆς οὔσησ, ̓ερυκῖνοι μὲν καταπλαγέντες τὸ μέγεθος τῆς δυνάμεως                     καὶ μισοῦντες Καρχηδονίους προσεχώρησαν τῷ Διονυσίῳ, οἱ δὲ τὴν                     Μοτύην κατοικοῦντες προσδεχόμενοι τὴν ἐκ Καρχηδονίων βοήθειαν οὐ                     κατεπλήττοντο τὴν Διονυσίου δύναμιν, ἀλλὰ πρὸς τὴν πολιορκίαν                     παρεσκευάζοντο· οὐ γὰρ ἠγνόουν τοὺς Συρακοσίους ὅτι πρώτην τὴν                     Μοτύην πορθήσουσι διὰ τὸ πιστοτάτην εἶναι τοῖς Καρχηδονίοισ.                         αὕτη δ΄ ἡ πόλις ἦν ἐπί τινος νήσου                     κειμένη, τῆς Σικελίας ἀπέχουσα σταδίους ἕξ, τῷ δὲ πλήθει καὶ τῷ                     κάλλει τῶν οἰκιῶν εἰς ὑπερβολὴν πεφιλοτεχνημένη διὰ τὴν εὐπορίαν                     τῶν κατοικούντων. εἶχε δὲ καὶ ὁδὸν στενὴν χειροποίητον φέρουσαν ἐπὶ                     τὸν τῆς Σικελίας αἰγιαλόν, ἣν οἱ Μοτυηνοὶ τότε διέσκαψαν, ὡς μὴ                     προσόδους ἔχοιεν κατ΄ αὐτῶν οἱ πολέμιοι. Διονύσιος δὲ μετὰ τῶν ἀρχιτεκτόνων κατασκεψάμενος τοὺς τόπουσ,                     ἤρξατο χώματα κατασκευάζειν ἐπὶ τὴν Μοτύην, καὶ τὰς μὲν μακρὰς                     ναῦς παρὰ τὸν εἴσπλουν τοῦ λιμένος ἐνεώλκησε, τὰ δὲ φορτηγὰ τῶν                     πλοίων ὥρμισε παρὰ τὸν αἰγιαλόν. μετὰ                     δὲ ταῦτα ἐπὶ μὲν τῶν ἔργων κατέλιπεν ἐπιστάτην Λεπτίνην τὸν                     ναύαρχον, αὐτὸς δὲ μετὰ τῆς πεζῆς στρατιᾶς ὥρμησεν ἐπὶ τὰς τοῖς                     Καρχηδονίοις συμμαχούσας πόλεισ. Σικανοὶ μὲν οὖν πάντες εὐλαβούμενοι                     τὸ μέγεθος τῆς δυνάμεως προσεχώρησαν τοῖς Συρακοσίοισ, τῶν δὲ ἄλλων                     πόλεων πέντε μόνον διέμειναν ἐν τῇ πρὸς Καρχηδονίους φιλίᾳ· αὗται                     δὲ ἦσαν ̔αλικύαι, Σολοῦσ, Αἴγεστα, Πάνορμοσ, ̓́εντελλα. τὴν μὲν οὖν τῶν Σολουντίνων καὶ Πανορμιτῶν,                     πρὸς δὲ τούτοις ̔αλικυαίων χώραν ὁ Διονύσιος λεηλατήσας                     ἐδενδροτόμησε, τὴν δὲ Αἴγεσταν καὶ ̓́εντελλαν πολλῇ δυνάμει                     περιστρατοπεδεύσας συνεχεῖς ἐποιεῖτο προσβολάσ, σπεύδων αὐτῶν μετὰ                     βίας κυριεῦσαι. καὶ τὰ μὲν περὶ Διονύσιον ἐν τούτοις ἦν. ̓ιμίλκων δὲ ὁ τῶν Καρχηδονίων στρατηγὸς αὐτὸς μὲν                     περὶ τὸν τῶν δυνάμεων ἀθροισμὸν καὶ τὴν ἄλλην ἐγίνετο παρασκευήν,                     τὸν δὲ ναύαρχον μετὰ δέκα τριήρων ἀπέστειλε, κελεύσας κατὰ τάχος                     λάθρᾳ πλεῖν ὡς ἐπὶ Συρακοσίουσ, καὶ νυκτὸς εἰς τὸν λιμένα                     πλεύσαντα διαφθεῖραι τὰ καταλελειμμένα τῶν πλοίων. τοῦτο δ΄ ἔπραξε νομίζων ἀντιπερισπασμόν τινα ποιήσειν                     καὶ τὸν Διονύσιον ἀναγκάσειν μέρος τῶν πλοίων ἀποστέλλειν ἐπὶ                     Συρακοσίουσ. ὁ δὲ πεμφθεὶς ναύαρχος συντόμως πράξας τὸ παραγγελθέν,                     κατέπλευσε νυκτὸς εἰς τὸν τῶν Συρακοσίων λιμένα, πάντων ἀγνοούντων                     τὸ γεγενημένον. ἀπροσδοκήτως δ΄ ἐπιθέμενος καὶ τοῖς παρορμοῦσι πλοίοις                     ἐμβολὰς δοὺς καὶ σχεδὸν ἅπαντα καταδύσασ, ἀνέκαμψεν εἰς Καρχηδόνα.                         Διονύσιος δὲ πᾶσαν τὴν ὑπὸ                     Καρχηδονίους χώραν δῃώσας καὶ τοὺς πολεμίους τειχήρεις ποιήσασ, ἐπὶ                     τὴν Μοτύην ἅπασαν ἤγαγε τὴν δύναμιν· ἤλπιζε γὰρ ταύτης                     ἐκπολιορκηθείσης τὰς ἄλλας εὐθέως αὑτὰς παραδώσειν. εὐθὺς οὖν                     πολλαπλασίους ἄνδρας τοῖς ἔργοις τε προστιθεὶς ἐχώννυε τὸν μεταξὺ                     πόρον, καὶ τὰς μηχανὰς ἐκ τοῦ κατ΄ ὀλίγον ἅμα τῇ τοῦ χώματος                     αὐξήσει προσήγαγε τοῖς τείχεσιν. περὶ δὲ                     τοῦτον τὸν χρόνον ̓ιμίλκων ὁ τῶν Καρχηδονίων ναύαρχος ἀκούσας ὅτι                     Διονύσιος ἐνεώλκησε τὰς ναῦσ, εὐθὺς ἐπλήρου τὰς ἀρίστας τῶν                     τριήρων ἑκατόν· ὑπελάμβανε γὰρ ἀπροσδοκήτως ἐπιφανεὶς ῥᾳδίως                     κρατήσειν τῶν νενεωλκημένων ἐν τῷ λιμένι σκαφῶν, κυριεύων τῆς                     θαλάττησ· τοῦτο δὲ πράξας ἐνόμιζε τήν τε τῆς Μοτύης πολιορκίαν                     λύσειν καὶ τὸν πόλεμον μετάξειν ἐπὶ τὴν τῶν Συρακοσίων πόλιν.                         ἐκπλεύσας οὖν μετὰ νεῶν ἑκατὸν                     κατήχθη ἐπὶ τὴν τῶν Σελινουντίων χώραν νυκτόσ, καὶ περιπλεύσας τὴν                     περὶ Λιλύβαιον ἄκραν ἅμ΄ ἡμέρᾳ παρῆν ἐπὶ τὴν Μοτύην.                     ἀνελπίστως δ΄ ἐπιφανεὶς τοῖς πολεμίοις τῶν παρορμούντων πλοίων τὰ μὲν                     συνέτριψε, τὰ δ΄ ἔκαυσεν, οὐ δυναμένων βοηθεῖν τῶν περὶ Διονύσιον.                         μετὰ δὲ ταῦτ΄ εἰσπλεύσας εἰς τὸν                     λιμένα διέταξε τὰς ναῦς ὡς ἐπιθησόμενος ταῖς νενεωλκημέναις ὑπὸ τῶν                     πολεμίων. Διονύσιος δὲ συναγαγὼν τὴν δύναμιν ἐπὶ τὸ στόμα τοῦ                     λιμένοσ, καὶ θεωρῶν τοὺς πολεμίους τὸν ἐκ τοῦ λιμένος ἔκπλουν                     παραφυλάττοντασ, εὐλαβεῖτο καθέλκειν εἰς τὸν λιμένα τὰ σκάφη· οὐ γὰρ                     ἠγνόει διότι στενοῦ τοῦ στόματος ὄντος ἀναγκαῖον ἦν ὀλίγαις ναυσὶ                     πρὸς πολλαπλασίους διακινδυνεύειν. διόπερ                     τῷ πλήθει τῶν στρατιωτῶν ῥᾳδίως διελκύσας τὰ σκάφη διὰ τῆς γῆς                     εἰς τὴν ἐκτὸς τοῦ λιμένος θάλατταν διέσωσε τὰς ναῦσ. ̓ιμίλκων δὲ                     ταῖς πρώταις τριήρεσιν ἐπιθέμενος τῷ πλήθει τῶν βελῶν ἀνείργετο·                     ἐπὶ μὲν γὰρ τῶν νεῶν ἐπεβεβήκει πλῆθος τοξοτῶν καὶ σφενδονητῶν,                     ἀπὸ δὲ τῆς γῆς τοῖς ὀξυβελέσι καταπέλταις οἱ Συρακόσιοι χρώμενοι                     συχνοὺς τῶν πολεμίων ἀνῄρουν· καὶ γὰρ κατάπληξιν εἶχε μεγάλην τοῦτο                     τὸ βέλος διὰ τὸ πρώτως εὑρεθῆναι κατ΄ ἐκεῖνον τὸν καιρόν· ὥστε                     ̓ιμίλκων οὐ δυνάμενος κρατῆσαι τῆς ἐπιβολῆς ἀπέπλευσεν εἰς τὴν                     Λιβύην, ναυμαχεῖν οὐ κρίνων συμφέρειν διὰ τὸ διπλασίας εἶναι τὰς                     ναῦς τῶν πολεμίων. Διονύσιος δὲ τῇ                     πολυχειρίᾳ τῶν ἐργαζομένων συντελέσας τὸ χῶμα, προσήγαγε παντοίας                     μηχανὰς τοῖς τείχεσι, καὶ τοῖς μὲν κριοῖς ἔτυπτε τοὺς πύργουσ, τοῖς                     δὲ καταπέλταις ἀνέστελλε τοὺς ἐπὶ τῶν ἐπάλξεων μαχομένουσ· προσήγαγε                     δὲ καὶ τοὺς ὑπὸ τῶν τροχῶν πύργους τοῖς τείχεσιν, ἑξωρόφους ὄντασ,                     οὓς κατεσκεύασε πρὸς τὸ τῶν οἰκιῶν ὕψοσ. οἱ δὲ τὴν Μοτύην κατοικοῦντες ἐν χερσὶ τοῦ                     κινδύνου καθεστῶτος ὅμως οὐ κατεπλάγησαν τὴν τοῦ Διονυσίου δύναμιν,                     καίπερ ὄντες ἔρημοι συμμάχων κατ΄ ἐκεῖνον τὸν καιρόν. ὑπερτιθέμενοι                     δὲ τῇ φιλοδοξίᾳ τοὺς πολιορκοῦντασ, τὸ μὲν πρῶτον ἐκ τῶν μεγίστων                     ἱστῶν κεραίαις ἱσταμέναις ἐβάσταζον ἄνδρας ἐν θωρακίοισ, οὗτοι δ΄                     ἀφ΄ ὑψηλῶν τόπων δᾷδας ἡμμένας ἠφίεσαν καὶ στυππεῖα καιόμενα μετὰ                     πίττης εἰς τὰς τῶν πολεμίων μηχανάσ. ταχὺ δὲ τῆς φλογὸς ἐπινεμομένης τὴν ὕλην, ὀξέως οἱ Σικελιῶται                     παραβοηθήσαντες ταύτην μὲν ἀπέσβεσαν, τοῖς δὲ κριοῖς πυκνὰς τὰς                     ἐμβολὰς διδόντες κατέβαλον μέρος τοῦ τείχουσ. συνδραμόντων δ΄ ἐπὶ τὸν                     τόπον ἀθρόων ἐξ ἑκατέρου μέρους ἰσχυρὰν συνέβαινε τὴν μάχην                     γίνεσθαι. οἱ μὲν γὰρ Σικελιῶται                     κεκρατηκέναι τῆς πόλεως ἤδη νομίζοντεσ, πᾶν ὑπέμενον ἕνεκεν τοῦ                     τοὺς Φοίνικας ἀμύνεσθαι, περὶ ὧν πρότερον εἰς αὐτοὺς ἡμαρτήκεισαν·                     οἱ δ΄ ἐκ τῆς πόλεως πρὸ ὀφθαλμῶν λαμβάνοντες τὰ τῆς αἰχμαλωσίας                     δεινά, καὶ φυγὴν οὐδεμίαν ὁρῶντες ὑπάρχουσαν οὔτε κατὰ γῆν οὔτε                     κατὰ θάλατταν, οὐκ ἀγενῶς ὑπέμενον τὸν θάνατον. θεωροῦντες δὲ τὴν ἀπὸ τῶν τειχῶν ἐπικουρίαν                     περιῃρημένην, ἐνέφραττον τοὺς στενωπούσ, καὶ ταῖς ἐσχάταις οἰκίαις                     ἐχρῶντο καθάπερ τειχίῳ πολυτελῶς ᾠκοδομημένῳ. ὅθεν εἰς μείζονα                     δυσχέρειαν οἱ περὶ τὸν Διονύσιον παρεγενήθησαν. παρεισπεσόντες γὰρ ἐντὸς τοῦ τείχουσ, καὶ δοκοῦντες                     ἤδη κυριεύειν τῆς πόλεωσ, ὑπὸ τῶν ἐν ταῖς οἰκίαις ὄντων ἐξ                     ὑπερδεξίων τόπων κατετιτρώσκοντο. οὐ μὴν                     ἀλλὰ τοὺς ξυλίνους πύργους προσαγαγόντες ταῖς πρώταις οἰκίαις                     ἐπιβάθρας κατεσκεύασαν. ἴσων δ΄ ὄντων τῶν μηχανημάτων τοῖς                     οἰκοδομήμασι, τὸ λοιπὸν ἐκ χειρὸς συνέβαινεν εἶναι τὴν μάχην. οἱ                     μὲν γὰρ Σικελιῶται τὰς ἐπιβάθρας ἐπιρριπτοῦντεσ, διὰ τούτων ἐπὶ                     τὰς οἰκίας ἐβιάζοντο· οἱ δὲ Μοτυηνοὶ τὸ μέγεθος τοῦ κινδύνου λογιζόμενοι,                     καὶ τῶν γυναικῶν καὶ τῶν τέκνων ἐν ὀφθαλμοῖς ὄντων, τῷ περὶ                     τούτων φόβῳ προθυμότερον ἠγωνίζοντο. οἱ μὲν γὰρ γονέων παρεστώτων                     καὶ δεομένων μὴ περιιδεῖν αὐτοὺς τῇ τούτων ὕβρει παραδιδομένους                     ἐπηγείροντο ταῖς ψυχαῖσ, οὐδεμίαν φειδὼ τοῦ ζῆν ποιούμενοι, οἱ δὲ                     γυναικῶν καὶ νηπίων τέκνων θρῆνον ἀκούοντες ἔσπευδον εὐγενῶς                     ἀποθανεῖν, πρὶν ἐπιδεῖν τὴν τῶν τέκνων αἰχμαλωσίαν· οὐδὲ γὰρ φυγεῖν ἐκ τῆς πόλεως ἦν, ὡς ἂν                     περιεχούσης μὲν θαλάττησ, τῶν δὲ πολεμίων θαλαττοκρατούντων. ἐξέπληττέ                     τε καὶ μάλιστα ἀπογινώσκειν ἐποίει τοὺς Φοίνικας τὸ ὠμῶς κεχρῆσθαι                     τοῖς τῶν ̔ελλήνων ἡλωκόσιν, οἷς ταὐτὸ προσεδόκων πείσεσθαι.                     ἀπελείπετ΄ οὖν αὐτοῖς εὐγενῶς μαχομένοις ἢ νικᾶν ἢ τελευτᾶν.                         τοιαύτης δὲ παραστάσεως ἐμπεσούσης                     εἰς τὰς τῶν πολιορκουμένων ψυχάσ, συνέβαινε τοὺς Σικελιώτας εἰς                     πολλὴν ἀπορίαν ἐμπίπτειν. ἀπὸ γὰρ τῶν                     ἐπερεισθεισῶν σανίδων μαχόμενοι κακῶς ἀπήλλαττον διά τε τὴν                     στενοχωρίαν καὶ διὰ τὸ τοὺς ἐναντίους ἀπονενοημένως κινδυνεύειν, ὡς                     ἂν ἀπογινώσκοντας τὸ ζῆν· ὥσθ΄ οἱ μὲν εἰς χεῖρας συμπλεκόμενοι καὶ                     τραύματα διδόντες καὶ λαμβάνοντες ἀπέθνησκον, οἱ δ΄ ὑπὸ τῶν Μοτυαίων                     ἐξωθούμενοι καὶ ἀπὸ τῶν σανίδων ἀποπίπτοντες εἰς τὴν γῆν                     ἀπώλλυντο. τέλος δ΄ ἐφ΄ ἡμέρας τοιαύτης                     τινὸς τῆς πολιορκίας γινομένησ, Διονύσιος αἰεὶ πρὸς τὴν ἑσπέραν τῇ                     σάλπιγγι τοὺς μαχομένους ἀνακαλούμενος ἔλυε τὴν πολιορκίαν. εἰς                     τοιαύτην δὲ συνήθειαν τοὺς Μοτυαίους ἀγαγών, ἐπειδὴ παρ΄ ἑκατέρων                     οἱ κινδυνεύοντες ἀπῆλθον, ἀπέστειλεν ̓αρχύλον τὸν Θούριον μετὰ τῶν                     ἐπιλέκτων· οὗτος δ΄ ἤδη νυκτὸς οὔσης                     προσήρεισε ταῖς πεπτωκυίαις οἰκίαις κλίμακασ, δι΄ ὧν ἀναβὰς καὶ                     καταλαβόμενός τινα τόπον εὔκαιρον παρεδέχετο τοὺς περὶ τὸν Διονύσιον.                         οἱ δὲ Μοτυαῖοι τὸ γεγενημένον                     αἰσθόμενοι παραυτίκα μετὰ πάσης σπουδῆς παρεβοήθουν, καὶ τῶν καιρῶν                     ὑστεροῦντες οὐδὲν ἧττον ὑπέστησαν τὸν κίνδυνον. γενομένης δὲ τῆς                     μάχης ἰσχυρᾶς καὶ πολλῶν προσαναβάντων, μόγις οἱ Σικελιῶται τῷ                     πλήθει κατεπόνησαν τοὺς ἀνθεστηκότασ. εὐθὺς δὲ καὶ διὰ τοῦ χώματος ἡ                     δύναμις ἅπασα τοῦ Διονυσίου παρεισέπεσεν εἰς τὴν πόλιν, καὶ πᾶς                     τόπος ἔγεμε τῶν ἀναιρουμένων· οἱ γὰρ Σικελιῶται ὠμότητα ὠμότητι                     σπεύδοντες ἀμύνεσθαι, πάντας ἑξῆς ἀνῄρουν, ἁπλῶς οὐ παιδόσ, οὐ                     γυναικόσ, οὐ πρεσβύτου φειδόμενοι. Διονύσιος δὲ βουλόμενος ἐξανδραποδίσασθαι τὴν πόλιν, ὅπως                     ἀθροισθῇ χρήματα, τὸ μὲν πρῶτον ἀνεῖργε τοὺς στρατιώτας τοῦ                     φονεύειν τοὺς αἰχμαλώτουσ· ὡς δ΄ οὐδεὶς αὐτῷ προσεῖχεν, ἀλλ΄ ἑώρα                     τὴν τῶν Σικελιωτῶν ὁρμὴν ἀκατάσχετον οὖσαν, παρεστήσατο κήρυκας                     τοὺς μετὰ βοῆς δηλώσοντας τοῖς Μοτυαίοις φυγεῖν εἰς τὰ παρὰ τοῖς                     ̔́ελλησιν ἱερὰ τιμώμενα. οὗ γενηθέντος                     οἱ μὲν στρατιῶται τοῦ φονεύειν ἔληγον, ἐπὶ δὲ τὴν τῶν κτήσεων                     διαρπαγὴν ὥρμησαν· καὶ διεφορεῖτο πολὺς μὲν ἄργυροσ, οὐκ ὀλίγος δὲ                     χρυσόσ, καὶ ἐσθῆτες πολυτελεῖς καὶ τῆς ἄλλης εὐδαιμονίας πλῆθοσ.                     τὴν δὲ τῆς πόλεως διαρπαγὴν ἔδωκεν ὁ Διονύσιος τοῖς στρατιώταισ,                     βουλόμενος προθύμους αὐτοὺς ποιῆσαι πρὸς τοὺς ἐπιφερομένους κινδύνουσ.                         ἀπὸ δὲ τούτων γενόμενος ̓αρχύλον                     τὸν ἀναβάντα πρῶτον ἐπὶ τὸ τεῖχος ἑκατὸν μναῖς ἐστεφάνωσεν, τῶν δ΄                     ἄλλων κατὰ τὴν ἀξίαν ἕκαστον τῶν ἠνδραγαθηκότων ἐτίμησεν, καὶ τῶν                     Μοτυαίων τοὺς περιλειφθέντας ἐλαφυροπώλησεν· Δαϊμένην δὲ καί τινας                     τῶν ̔ελλήνων συμμαχοῦντας Καρχηδονίοις λαβὼν αἰχμαλώτους                     ἀνεσταύρωσεν. μετὰ δὲ ταῦτα φύλακας τῆς                     πόλεως καταστήσασ, Βίτωνα τὸν Συρακόσιον φρούραρχον ἀπέδειξε· τὸ δὲ                     πλεῖον μέρος ἐκ τῶν Σικελῶν ὑπῆρχεν. καὶ Λεπτίνην μὲν τὸν ναύαρχον                     μετὰ νεῶν εἴκοσι καὶ ἑκατὸν ἐκέλευσεν παρατηρεῖν τὴν διάβασιν τῶν                     Καρχηδονίων, συνέταξε δ΄ αὐτῷ τὴν Αἴγεσταν καὶ τὴν ̓́εντελλαν                     πολιορκεῖν, καθάπερ ἐξ ἀρχῆς πορθεῖν αὐτὰς ἐνεστήσατο· αὐτὸς δὲ                     τοῦ θέρους ἤδη λήγοντος ἀνέζευξε μετὰ τῆς δυνάμεως εἰς Συρακούσασ.                         ἐν δὲ                     ταῖς ̓αθήναις Σοφοκλῆς ὁ Σοφοκλέους τραγῳδίαν διδάσκειν ἤρξατο,                     καὶ νίκας ἔσχε δεκαδύο. τοῦ δ΄ ἐνιαυσιαίου χρόνου                     διεληλυθότος ̓αθήνησι μὲν ἔλαβε τὴν ἀρχὴν Φορμίων, ἐν ̔ρώμῃ δ΄                     ἀντὶ τῶν ὑπάτων ἐγένοντο χιλίαρχοι ἕξ, Γναῖος Γενούκιος                     καὶ Λεύκιος ̓ατίλιοσ, Μάρκος Πομπώνιοσ, Γάιος                     Δυίλιοσ, Μάρκος Οὐετούριοσ, Οὐαλέριος Ποπλίλιοσ, ̓ολυμπιὰς δ΄                     ἤχθη ἐνενηκοστὴ καὶ ἕκτη, καθ΄ ἣν ἐνίκα Εὔπολις ̓ηλεῖοσ.                         τούτων δὲ τὴν ἀρχὴν παραλαβόντων                     Διονύσιος ὁ τῶν Συρακοσίων τύραννος μετὰ πάσης τῆς δυνάμεως                     ἀναζεύξας ἐκ Συρακουσῶν ἐνέβαλεν εἰς τὴν τῶν Καρχηδονίων                     ἐπικράτειαν. πορθοῦντος δ΄ αὐτοῦ τὴν χώραν, ̔αλικυαῖοι μὲν                     καταπλαγέντες διεπρεσβεύσαντο πρὸς αὐτὸν καὶ συμμαχίαν ἐποιήσαντο,                     Αἰγεσταῖοι δὲ τοῖς πολιορκοῦσι νυκτὸς ἀπροσδοκήτως ἐπιθέμενοι, καὶ                     πῦρ ἐνέντες ταῖς κατὰ τὴν παρεμβολὴν σκηναῖσ, εἰς πολλὴν ταραχὴν                     ἤγαγον τοὺς ἐν τῇ στρατοπεδείᾳ· ἐπινεμηθείσης δὲ τῆς φλογὸς ἐπὶ πολὺν τόπον, καὶ τοῦ πυρὸς                     ἀκατασχέτου γενηθέντοσ, τῶν μὲν παραβοηθούντων στρατιωτῶν ὀλίγοι                     διεφθάρησαν, τῶν δ΄ ἵππων οἱ πλεῖστοι ταῖς σκηναῖς συγκατεκαύθησαν.                         καὶ Διονύσιος μὲν ἐδῄου τὴν χώραν                     οὐδενὸς ὑφισταμένου, Λεπτίνης δ΄ ὁ ναύαρχος περὶ Μοτύην διατρίβων                     ἐπετήρει τὸν τῶν πολεμίων κατάπλουν. οἱ δὲ Καρχηδόνιοι πυθόμενοι τὸ                     μέγεθος τῆς τοῦ Διονυσίου δυνάμεωσ, ἔκριναν πολὺ ταῖς παρασκευαῖς                     αὐτὸν ὑπερθέσθαι. διόπερ ̓ιμίλκωνα                     βασιλέα κατὰ νόμον καταστήσαντεσ, ἐκ τῆς Λιβύης ὅλησ, ἔτι δ΄ ἐκ                     τῆς ̓ιβηρίας συνήγαγον δυνάμεισ, τὰς μὲν παρὰ τῶν συμμάχων                     μεταπεμπόμενοι, τὰς δὲ μισθούμενοι· καὶ πέρας ἤθροισαν πεζῶν μὲν                     ὑπὲρ τὰς τριάκοντα μυριάδασ, ἱππεῖς δὲ τετρακισχιλίους χωρὶς τῶν                     ἁρμάτων· ταῦτα δ΄ ἦσαν τετρακόσια· ναῦς δὲ μακρὰς μὲν τετρακοσίασ,                     τὰς δὲ τὸν σῖτον καὶ τὰ μηχανήματα καὶ τὴν ἄλλην ὑπηρεσίαν                     παρακομιζούσας πλείους τῶν ἑξακοσίων, καθάπερ φησὶν ̓́εφοροσ. Τίμαιος μὲν γὰρ τὰς ἐκ τῆς Λιβύης                     περαιωθείσας δυνάμεις οὐ πλείω φησὶν εἶναι δέκα μυριάδων, καὶ πρὸς                     ταύταις ἑτέρας τρεῖς ἀποφαίνεται κατὰ Σικελίαν στρατολογηθείσασ.                         ̓ιμίλκων δὲ τοῖς κυβερνήταις ἅπασι                     δοὺς βυβλίον ἐπεσφραγισμένον, ἐκέλευσεν ἀνοίγειν ὅταν ἐκπλεύσωσι                     καὶ ποιεῖν τὰ γεγραμμένα. τοῦτο δ΄ ἐμηχανήσατο πρὸς τὸ μηδένα τῶν                     κατασκόπων ἀπαγγεῖλαι τὸν κατάπλουν τῷ Διονυσίῳ· ἦν δὲ                     γεγραμμένον, ὅπως ἐς Πάνορμον καταπλεύσωσιν. διόπερ ἐπιγενομένου πνεύματος οὐρίου, καὶ πάντων                     λυσάντων τὰ πρυμνήσια, τὰ μὲν φορτηγὰ τῶν πλοίων ἔπλει διὰ τοῦ                     πελάγουσ, αἱ δὲ τριήρεις ἔπλευσαν εἰς τὴν Λιβυκήν, παρελέγοντό τε                     τὴν γῆν. φοροῦ δὲ πνεύματος ὄντοσ, ὡς ἤδη καταφανεῖς ἦσαν ἀπὸ                     τῆς Σικελίας αἱ πρῶται πλέουσαι τῶν φορτηγῶν νεῶν, Διονύσιος                     ἀπέστειλε Λεπτίνην μετὰ τριάκοντα τριήρων, παρακελευσάμενος τύπτειν                     τοῖς ἐμβόλοις καὶ διαφθείρειν ἁπάσας τὰς καταλαμβανομένασ. ὃς μετὰ σπουδῆς ἐκπλεύσας καὶ ταῖς πρώταις                     προσμίξας εὐθέως τινὰς αὐτάνδρους κατέδυσεν· αἱ δὲ λοιπαὶ πλήρεις                     οὖσαι καὶ τὸν ἄνεμον τοῖς ἱστίοις δεχόμεναι ῥᾳδίως ἐξέφυγον·                     ὅμως κατέδυσε πεντήκοντα ναῦς στρατιώτας ἐχούσας πεντακισχιλίουσ,                     ἅρματα δὲ διακόσια. ̓ιμίλκων δὲ                     καταπλεύσας εἰς Πάνορμονκαὶ τὴν δύναμιν ἐκβιβάσας ἦγεν ἐπὶ τοὺς                     πολεμίουσ, καὶ τὰς μὲν τριήρεις παραπλεῖν ἐκέλευσεν, αὐτὸς δ΄ ἐν                     παρόδῳ διὰ προδοσίας ἑλὼν ̓́ερυκα πρὸς τὴν Μοτύην                     κατεστρατοπέδευσεν. ὄντος δὲ κατὰ τοῦτον τὸν χρόνον τοῦ Διονυσίου                     περὶ τὴν Αἴγεσταν μετὰ τῆς δυνάμεωσ, ̓ιμίλκων τὴν Μοτύην                     ἐξεπολιόρκησεν. τῶν δὲ Σικελιωτῶν                     προθύμων ὄντων διαμάχεσθαι, Διονύσιος ἅμα μὲν μακρὰν τῶν συμμαχίδων                     πόλεων ἀπεωσμένοσ, ἅμα δὲ τῆς σιτοπομπίας ἐπιλειπούσησ, διέλαβε                     συμφέρειν ἐφ΄ ἑτέρων τόπων συστήσασθαι τὸν πόλεμον. κρίνας οὖν ἀναζευγνύειν, τοὺς μὲν Σικανοὺς ἔπειθε                     καταλιπεῖν τὰς πόλεις κατὰ τὸ παρὸν καὶ μετ΄ αὐτοῦ στρατεύεσθαι·                     ἀντὶ δὲ τούτων ἐπηγγέλλετο δώσειν χώραν βελτίονα καὶ τῷ πλήθει                     παραπλησίαν, καὶ μετὰ τὴν τοῦ πολέμου κατάλυσιν κατάξειν τοὺς                     βουλομένους εἰς τὰς πατρίδασ. τῶν δὲ                     Σικανῶν ὀλίγοι, καταπλαγέντες μήποτε ἀντιλέγοντες διαρπασθῶσιν ὑπὸ                     τῶν στρατιωτῶν, συγκατέθεντο τοῖς ἀξιουμένοις ὑπὸ Διονυσίου.                     ἀπέστησαν δὲ παραπλησίως καὶ ̔αλικυαῖοι, καὶ πέμψαντες πρέσβεις εἰς                     τὸ τῶν Καρχηδονίων στρατόπεδον συμμαχίαν ἐποιήσαντο. καὶ Διονύσιος                     μὲν ἀφώρμησεν ἐπὶ Συρακουσῶν, καταφθείρων τὴν χώραν δι΄ ἧς ἦγε                     τὴν δύναμιν. ̓ιμίλκων δὲ τῶν πραγμάτων προχωρούντων κατὰ γνώμην παρεσκευάζετο τὴν                     στρατιὰν ἀνάγειν ἐπὶ Μεσσήνησ, σπεύδων αὐτῆς κυριεῦσαι διὰ τὴν                     εὐκαιρίαν τῶν τόπων· ὅ τε γὰρ ἐν αὐτῇ λιμὴν εὔθετος ἦν,                     δυνάμενος δέχεσθαι πάσας τὰς ναῦσ, οὔσας πλείω τῶν ἑξακοσίων, τά τε                     περὶ τὸν πορθμὸν οἰκεῖα ποιησάμενος ̓ιμίλκων ἤλπιζε τὰς τῶν                     ̓ιταλιωτῶν βοηθείας ἐμφράξειν καὶ τοὺς ἐκ Πελοποννήσου στόλους                     ἐπισχεῖν. ταῦτα δὲ διανοηθεὶς πράττειν,                     πρὸς τοὺς μὲν ̔ιμεραίους καὶ τοὺς τὸ Κεφαλοίδιον φρούριον                     κατοικοῦντας φιλίαν ἐποιήσατο, Λιπάρας δὲ τῆς πόλεως ἐγκρατὴς                     γενόμενος τριάκοντα τάλαντα παρὰ τῶν κατοικούντων τὴν νῆσον ἐπράξατο·                     αὐτὸς δὲ μετὰ πάσης τῆς δυνάμεως ὥρμησεν ἐπὶ Μεσσήνησ,                     συμπαραπλεουσῶν αὐτῷ τῶν νεῶν. καὶ ταχὺ                     διανύσας τὴν ὁδὸν κατεστρατοπέδευσεν ἐπὶ τῆς Πελωρίδοσ, ἀπέχων τῆς                     Μεσσήνης σταδίους ἑκατόν. οἱ δὲ τὴν πόλιν ταύτην κατοικοῦντες ὡς                     ἐπύθοντο τὴν παρουσίαν τῶν πολεμίων, οὐ τὰς αὐτὰς ἀλλήλοις ἐννοίας                     εἶχον περὶ τοῦ πολέμου. τινὲς μὲν γὰρ                     αὐτῶν τὸ μέγεθος τῆς τῶν πολεμίων δυνάμεως ἀκούοντεσ, καὶ τὴν                     ἐρημίαν τῶν συμμάχων ὁρῶντεσ, ἔτι δὲ καὶ τῶν ἰδίων ἱππέων ἐν                     Συρακούσαις ὄντων, ἀπεγνώκεισαν τὴν ἐκ τῆς πολιορκίας σωτηρίαν.                     μάλιστα δ΄ αὐτοὺς εἰς ἀθυμίαν ἦγε τὰ τείχη καταπεπτωκότα καὶ ὁ                     καιρὸς εἰς παρασκευὴν οὐ διδοὺς ἄνεσιν. διόπερ ἐξεκόμιζον ἐκ τῆς                     πόλεως τέκνα καὶ γυναῖκας καὶ τὰ πολυτελέστατα τῶν χρημάτων εἰς τὰς                     ἀστυγείτονας πόλεισ. τινὲς δὲ τῶν                     Μεσσηνίων ἀκούοντές τι παλαιὸν αὐτοῖς εἶναι λόγιον, ὅτι δεῖ                     Καρχηδονίους ὑδροφορῆσαι κατὰ τὴν πόλιν, ἐξεδέχοντο τὸ κατὰ τὴν                     φήμην πρὸς τὸ συμφέρον ἑαυτοῖσ, νομίζοντες δουλεύσειν ἐν Μεσσήνῃ                     τοὺς Καρχηδονίουσ. διὸ καὶ ταῖς ψυχαῖς                     εὐθαρσεῖς ὄντες πολλοὺς καὶ τῶν ἄλλων προθύμους ἐποιοῦντο εἰς τοὺς                     ὑπὲρ τῆς ἐλευθερίας κινδύνουσ. εὐθέως δὲ τῶν νεωτέρων ἐπιλέξαντες                     τοὺς ἀρίστους ἀπέστειλαν ἐπὶ τὴν Πελωρίδα, κωλύσοντας τοὺς                     πολεμίους ἐπιβαίνειν τῆς χώρασ. περὶ ταῦτα δ΄ ὄντων αὐτῶν,                     ̓ιμίλκων θεωρῶν ἐκβοηθοῦντας τοὺς Μεσσηνίους περὶ τὴν ἀπόβασιν,                     ἀπέστειλε τῶν νεῶν διακοσίας ἐπὶ τὴν πόλιν· ἤλπιζε γάρ, ὅπερ ἦν                     εἰκόσ, τῶν στρατιωτῶν τὴν ἀπόβασιν κωλυόντων τοὺς ἐν ταῖς ναυσὶ                     κυριεύσειν ῥᾳδίως τῆς Μεσσήνης οὔσης ἐρήμου τῶν ἀμυνομένων.                         πνεύσαντος δὲ βορέου τὰς μὲν ναῦς                     συνέβη ταχέως πλήρεσι τοῖς ἱστίοις εἰς τὸν λιμένα κατενεχθῆναι, τοὺς                     δ΄ ἐπὶ τῇ Πελωρίδι παραφυλάττοντας Μεσσηνίους ὑστερῆσαι τῆς τῶν                     νεῶν παρουσίασ, καίπερ κατὰ σπουδὴν ἐπειγομένουσ. διόπερ οἱ Καρχηδόνιοι περιστρατοπεδεύσαντες τὴν                     Μεσσήνην καὶ διὰ τῶν πεπτωκότων τειχῶν εἰσβιασάμενοι τῆς πόλεως                     ἐκυρίευσαν. τῶν δὲ Μεσσηνίων οἱ μὲν                     μαχόμενοι γενναίως ἀνῃρέθησαν, οἱ δ΄ εἰς τὰς ἐγγυτάτω κειμένας                     πόλεις ἔφυγον, ὁ δὲ πολὺς ὄχλος διὰ τῶν παρακειμένων ὀρῶν ὁρμήσας                     εἰς τὰ κατὰ τὴν χώραν φρούρια διεσπάρη· τῶν δὲ ἄλλων τινὲς μὲν ὑπὸ τῶν πολεμίων συνελαμβάνοντο, τινὲς δὲ                     ἀποληφθέντες εἰς τὸ πρὸς τὸν λιμένα μέρος ἔρριψαν ἑαυτοὺς εἰς τὴν                     θάλατταν, ἐλπίζοντες διανήξασθαι τὸν μεταξὺ πόρον. τούτων δὲ ὄντων                     πλειόνων ἢ διακοσίων, οἱ πλεῖστοι μὲν ὑπὸ τοῦ ῥοῦ διεφθάρησαν,                     πεντήκοντα δὲ πρὸς τὴν ̓ιταλίαν διεσώθησαν. ̓ιμίλκων δὲ τὴν δύναμιν ἅπασαν μεταγαγὼν εἰς τὴν                     πόλιν, τὸ μὲν πρῶτον ἐπεχείρησε πορθεῖν τὰ κατὰ τὴν χώραν φρούρια,                     τούτων δ΄ ὀχυρῶν ὄντων, καὶ τῶν εἰς αὐτὰ συμπεφευγότων γενναίως                     ἀγωνιζομένων, ἀνέστρεψεν εἰς τὴν πόλιν, ἀδυνατήσας αὐτῶν κυριεῦσαι.                     μετὰ δὲ ταῦτα τήν τε δύναμιν ἀνελάμβανε καὶ παρεσκευάζετο τὴν πορείαν                     ἐπὶ Συρακούσας ποιεῖσθαι. οἱ δὲ Σικελοί,                     πάλαι μὲν μισοῦντες τὸν Διονύσιον, τότε δὲ καιρὸν τῆς ἀποστάσεως                     ἔχοντεσ, μετεβάλοντο πρὸς Καρχηδονίους πλὴν ̓ασσωρίνων ἅπαντεσ.                     Διονύσιος δ΄ ἐν ταῖς Συρακούσαις τοὺς δούλους ἐλευθερώσασ, ἐπλήρωσεν                     ἐξ αὐτῶν ναῦς ἑξήκοντα· μετεπέμψατο δὲ καὶ παρὰ Λακεδαιμονίων                     μισθοφόρους πλείω τῶν χιλίων, καὶ τὰ κατὰ τὴν χώραν φρούρια                     περιπορευόμενος ὠχύρου καὶ σῖτον παρεκόμιζεν· ἐπιμελέστατα δὲ τὰς ἐν                     Λεοντίνοις ἀκροπόλεις ἐτείχισε καὶ τὸν ἐκ τῶν πεδίων σῖτον εἰς                     ταύτας συνήθροισεν. ἔπεισε δὲ καὶ τοὺς                     τὴν Κατάνην οἰκοῦντας Καμπανοὺς εἰς τὴν νῦν καλουμένην Αἴτνην                     μεταστῆναι διὰ τὸ λίαν εἶναι τὸ φρούριον ὀχυρόν. μετὰ δὲ ταῦτα                     ἀπὸ τῶν Συρακουσῶν ἑκατὸν ἑξήκοντα σταδίους προαγαγὼν ἅπασαν τὴν                     δύναμιν κατεστρατοπέδευσε περὶ τὸν Ταῦρον καλούμενον. εἶχε δὲ κατ΄                     ἐκεῖνον τὸν καιρὸν πεζοὺς μὲν τρισμυρίουσ, ἱππεῖς δὲ πλείους τῶν                     τρισχιλίων, ναῦς δὲ ἑκατὸν ὀγδοήκοντα· τούτων δ΄ ὀλίγαι μὲν ἦσαν                     τριήρεισ. ̓ιμίλκων δὲ τὰ τείχη τῆς                     Μεσσήνης κατασκάψας προσέταξε τοῖς στρατιώταις καταβαλεῖν τὰς οἰκίας                     εἰς ἔδαφοσ, καὶ μήτε κέραμον μήθ΄ ὕλην μήτ΄ ἄλλο μηδὲν ὑπολιπεῖν,                     ἀλλὰ τὰ μὲν κατακαῦσαι, τὰ δὲ συντρῖψαι. ταχὺ δὲ τῇ τῶν στρατιωτῶν                     πολυχειρίᾳ λαβόντων τῶν ἔργων συντέλειαν, ἡ πόλις ἄγνωστος ἦν ὅτι                     πρότερον αὐτὴν οἰκεῖσθαι συνέβαινεν. ὁρῶν γὰρ τὸν τόπον πόρρω μὲν ἀπὸ τῶν συμμαχίδων πόλεων                     κεχωρισμένον, εὐκαιρότατον δὲ τῶν περὶ Σικελίαν ὄντα, προῄρητο                     δυεῖν θάτερον, ἢ τελέως ἀοίκητον διατηρεῖν ἢ δυσχερῆ καὶ                     πολυχρόνιον τὴν κτίσιν αὐτῆς γίνεσθαι. ἐναποδειξάμενος οὖν τὸ πρὸς τοὺς ̔́ελληνας μῖσος ἐν τῇ τῶν                     Μεσσηνίων ἀτυχίᾳ, Μάγωνα μὲν τὸν ναύαρχον ἀπέστειλε μετὰ τῆς                     ναυτικῆς δυνάμεωσ, προστάξας παραπλεῖν ἐπὶ τὸν λόφον τὸν καλούμενον                     Ταῦρον. τοῦτον δὲ κατειληφότες ἦσαν Σικελοί, συχνοὶ μὲν τὸ πλῆθος                     ὄντεσ, οὐδένα δ΄ ἔχοντες ἡγεμόνα. τούτοις δὲ τὸ μὲν πρότερον Διονύσιος δεδώκει τὴν τῶν Ναξίων                     χώραν, τότε δ΄ ὑπ΄ ̓ιμίλκου πεισθέντες ἐπαγγελίαις τὸν λόφον                     κατελάβοντο. ὀχυροῦ δ΄ ὄντος τούτου, καὶ τότε καὶ μετὰ τὸν πόλεμον                     ᾤκουν αὐτὸν τεῖχος περιβαλόμενοι, καὶ τὴν πόλιν διὰ τὸ μεῖναι τοὺς                     ἐπὶ τὸν Ταῦρον ἀθροισθέντας Ταυρομένιον ὠνόμασαν. ̓ιμίλκων δὲ ἀναλαβὼν τὴν πεζὴν στρατιὰν εὔτονον                     τὴν πορείαν ἐποιεῖτο, καὶ κατήντησε τῆς Ναξίας ἐπὶ τὸν προειρημένον                     τόπον, ἅμα καὶ Μάγωνος καταπλεύσαντοσ. προσφάτως δὲ πυρὸς ἐκραγέντος                     ἐκ τῆς Αἴτνης μέχρι τῆς θαλάττησ, οὐκέτι δυνατὸν ἦν τὴν πεζὴν                     στρατιὰν συμπαράγειν παραπλεούσαις ταῖς ναυσίν· ἐφθαρμένων γὰρ τῶν                     παρὰ τὴν θάλατταν τόπων ὑπὸ τοῦ καλουμένου ῥύακοσ, ἀναγκαῖον ἦν                     τὸ πεζὸν στρατόπεδον περιπορεύεσθαι τὸν τῆς Αἴτνης λόφον. διόπερ Μάγωνι προσέταξε καταπλεῖν ἐπὶ τῆς                     Κατάνησ, αὐτὸς δὲ διὰ τῆς μεσογείου ταχέως ὁρμήσας ἔσπευδε                     συμμῖξαι ταῖς ναυσὶ περὶ τὸν τῶν Καταναίων αἰγιαλόν· εὐλαβεῖτο γὰρ                     μήποτε διεσπαρμένης τῆς δυνάμεως οἱ Σικελιῶται τοῖς περὶ τὸν Μάγωνα                     διαναυμαχήσωσιν· ὅπερ καὶ συνετελέσθη. Διονύσιος γὰρ τὸν μὲν πλοῦν εἰδὼς τῷ Μάγωνι βραχὺν ὄντα, τὴν                     δὲ πορείαν τοῖς πεζοῖς ἐργώδη καὶ μακράν, ἔσπευδεν ἐπὶ τῆς                     Κατάνησ,βουλόμενος ναυμαχῆσαι πρὸς Μάγωνα, πρὶν ἐλθεῖν τοὺς περὶ                     τὸν ̓ιμίλκωνα. ἤλπιζε γὰρ τῶν πεζῶν                     ἐκτεταγμένων παρὰ τὸν αἰγιαλὸν τοῖς μὲν ἰδίοις θάρσος παρέξεσθαι,                     τοὺς δὲ πολεμίους δειλοτέρους ἔσεσθαι· τὸ δὲ μέγιστον, εἴ τι συμβαίη                     γενέσθαι πταῖσμα, ταῖς θλιβομέναις ναυσὶν ἐξῆν καταφυγεῖν πρὸς τὸ τῶν                     πεζῶν στρατόπεδον. ταῦτα δὲ διανοηθεὶς                     Λεπτίνην μὲν ἀπέστειλε μετὰ πασῶν τῶν νεῶν, παραγγείλας ἀθρόοις                     τοῖς σκάφεσι ναυμαχεῖν καὶ μὴ λύειν τὴν τάξιν, ὅπως μὴ κινδυνεύσωσιν                     ὑπὸ τοῦ πλήθους τῶν ἐναντίων· εἶχον γὰρ οἱ περὶ τὸν Μάγωνα σὺν                     ταῖς ὁλκάσι καὶ ταῖς ἄλλαις ταῖς ἐπικώποισ, οὔσαις χαλκεμβόλοισ,                     ναῦς οὐκ ἐλάττους πεντακοσίων. οἱ δὲ Καρχηδόνιοι ὡς εἶδον τὸν αἰγιαλὸν τῶν                     πεζῶν πλήρη καὶ τὰς ̔ελληνικὰς ναῦς ἐπιφερομένασ, παραχρῆμα μὲν οὐ                     μετρίως ἠγωνίασαν, καὶ πρὸς τὴν γῆν ἐπεχείρησαν καταπλεῖν· μετὰ δὲ                     ταῦτα λογισάμενοι, διότι κινδυνεύσουσιν ἀπολέσθαι πρὸς τὰς ναῦς ἅμα                     καὶ τοὺς πεζοὺς μαχόμενοι, ταχέως μετενόησαν. κρίναντες οὖν ναυμαχεῖν,                     διέταττον τὰς ναῦς καὶ τὸν τῶν πολεμίων ἐπίπλουν ἐκαραδόκουν.                         Λεπτίνης δὲ τριάκοντα ναυσὶ ταῖς                     ἀρίσταις πολὺ τῶν ἄλλων προάγων, οὐκ ἀνάνδρως μέν, ἀβούλως δὲ                     διηγωνίσατο. εὐθὺς γὰρ ἐπιθέμενος ταῖς πρώταις τῶν Καρχηδονίων, τὸ                     μὲν πρῶτον οὐκ ὀλίγας κατέδυσε τῶν ἀντιτεταγμένων τριήρων· τοῦδὲ                     Μάγωνος ἀθρόαις ταῖς ναυσὶ ταῖς τριάκοντα περιχυθέντοσ, ταῖς μὲν                     ἀρεταῖς ὑπερεῖχον οἱ περὶ τὸν Λεπτίνην, τοῖς δὲ πλήθεσιν οἱ                     Καρχηδόνιοι. διὸ καὶ τῆς μάχης                     ἰσχυροτέρας γινομένησ, καὶ τῶν κυβερνητῶν ἐκ παραβολῆς τὸν ἀγῶνα                     συνισταμένων, ὅμοιος ὁ κίνδυνος ταῖς ἐπὶ τῆς γῆς παρατάξεσιν                     ἐγίνετο. οὐ γὰρ ἐκ διαστήματος τοῖς ἐμβόλοις εἰς τὰς τῶν πολεμίων                     ναῦς ἐνέσειον, ἀλλὰ συμπλεκομένων τῶν σκαφῶν ἐκ χειρὸς διηγωνίζοντο.                     τινὲς μὲν ἐπὶ τὰς τῶν ἐναντίων ναῦς ἐπιπηδῶντες ἔπιπτον εἰς τὴν                     θάλατταν, τινὲς δὲ κρατήσαντες τῆς ἐπιβολῆς ἐν ταῖς τῶν πολεμίων                     ναυσὶν ἠγωνίζοντο. τέλος δὲ ὁ μὲν                     Λεπτίνης ἐκβιασθεὶς ἠναγκάσθη φυγεῖν εἰς τὸ πέλαγοσ, αἱ δὲ λοιπαὶ                     τῶν νεῶν ἀτάκτως τὸν ἐπίπλουν ποιούμεναι ὑπὸ τῶν Καρχηδονίων                     ἐχειροῦντο· καὶ γὰρ τὸ περὶ τὸν ναύαρχον ἐλάττωμα τοὺς Φοίνικας                     εὐθαρσεστέρους ἐποίησεν, τοὺς δὲ Σικελιώτας οὐκ εἰς τὴν τυχοῦσαν                     ἀθυμίαν ἤγαγεν. τῆς δὲ μάχης τοιοῦτον                     λαβούσης τὸ τέλοσ, οἱ Καρχηδόνιοι τοὺς ἀτάκτως φεύγοντας σφᾶς                     φιλοτιμότερον διώξαντες διέφθειραν μὲν ναῦς πλείους τῶν ἑκατόν, τὰ δ΄                     ὑπηρετικὰ παρὰ τὸν αἰγιαλὸν καταστήσαντες ἀνῄρουν τῶν ναυτῶν τοὺς                     διανηχομένους πρὸς τὸ πεζὸν στρατόπεδον. πολλῶν δ΄ ἀπολλυμένων οὐ μακρὰν τῆς γῆσ, τῶν περὶ τὸν Διονύσιον                     οὐδαμῶς δυναμένων βοηθῆσαι, πᾶς ὁ τόπος ἔγεμε νεκρῶν καὶ ναυαγίων.                     ἀπώλοντο μὲν οὖν ἐν τῇ ναυμαχίᾳ τῶν μὲν Καρχηδονίων οὐκ ὀλίγοι,                     τῶν δὲ Σικελιωτῶν ναῦς μὲν πλείω τῶν ἑκατόν, ἄνδρες δ΄ ὑπὲρ τοὺς                     δισμυρίουσ. ἀπὸ δὲ τῆς μάχης οἱ μὲν                     Φοίνικες περὶ τὴν Κατάνην ὁρμίσαντες τὰς τριήρεισ, ἀνήψαντο τὰς                     αἰχμαλώτους ναῦσ, καὶ καθελκύσαντες αὐτὰς ἐθεράπευον, ὥστε τοῖς                     Καρχηδονίοις μὴ μόνον ἀκουστόν, ἀλλὰ καὶ θεωρητὸν ποιῆσαι τὸ                     μέγεθος τοῦ προτερήματοσ. οἱ δὲ Σικελιῶται τὴν                     πορείαν μὲν ἐπὶ Συρακουσῶν ἐποιήσαντο, νομίζοντες δὲ πάντως εἰς                     ἐργώδη πολιορκίαν συγκλεισθήσεσθαι, παρεκάλουν τὸν Διονύσιον εὐθέως                     ἀπαντᾶν τοῖς περὶ τὸν ̓ιμίλκωνα διὰ τὴν γεγενημένην νίκην· τάχα γὰρ                     τῷ παραδόξῳ τῆς ἐπιφανείας καταπλήξεσθαι τοὺς βαρβάρους καὶ τὸ                     πρότερον ἐλάττωμα διορθώσεσθαι. Διονύσιος                     δὲ τὸ μὲν πρῶτον τοῖς παρακαλοῦσι πειθόμενος ἕτοιμος ἦν ἄγειν τὴν                     δύναμιν ἐπὶ τὸν ̓ιμίλκωνα· ὡς δέ τινες τῶν φίλων                     ἔλεγον αὐτῷ, ὅτι κινδυνεύσει τὴν πόλιν ἀποβαλεῖν, ἐὰν Μάγων                     ἀναχθῇ μετὰ τοῦ στόλου παντὸς ἐπὶ Συρακουσῶν, εὐθέως μετενόησε·                     καὶ γὰρ τὴν Μεσσήνην ᾔδει τῷ παραπλησίῳ τρόπῳ τοῖς βαρβάροις                     ὑποχείριον γεγενημένην. ὥστε οὐκ ἀσφαλὲς εἶναι νομίζων ἔρημον                     ποιῆσαι τὴν πόλιν τῶν ἀμυνομένων, ἀνέζευξεν ἐπὶ Συρακουσῶν.                         τῶν δὲ Σικελιωτῶν οἱ πλεῖστοι                     χαλεπῶς φέροντες ἐπὶ τῷ μὴ βούλεσθαι τοῖς πολεμίοις ἀπαντᾶν,                     καταλιπόντες τὸν Διονύσιον οἱ μὲν εἰς τὰς ἰδίας πατρίδασ, οἱ δ΄ εἰς                     τὰ σύνεγγυς τῶν φρουρίων ἀπεχώρησαν. ̓ιμίλκων δὲ δυσὶν ἡμέραις κατανύσας εἰς τὸν τῶν Καταναίων                     αἰγιαλόν, τὰς μὲν ναῦς ἁπάσας ἐνεώλκησε, μεγάλου πνεύματος                     ἐπιγενομένου, τὴν δὲ δύναμιν ἐφ΄ ἡμέρας τινὰς ἀναλαμβάνων πρέσβεις                     ἀπέστειλε πρὸς τοὺς τὴν Αἴτνην κατέχοντας Καμπανούσ, παρακαλῶν                     ἀποστῆναι τοῦ Διονυσίου. ἐπηγγέλλετο δ΄                     αὐτοῖς χώραν τε δωρήσεσθαι πολλὴν καὶ τῶν ἐκ τοῦ πολέμου λαφύρων                     κοινωνοὺς ποιήσεσθαι· ἐδίδασκε δὲ καὶ τοὺς τὴν ̓́εντελλαν κατοικοῦντας                     Καμπανοὺς εὐδοκοῦντας Καρχηδονίοις καὶ συμμαχοῦντας κατὰ τῶν                     Σικελιωτῶν, καθόλου δὲ τὸ τῶν ̔ελλήνων ἀπεδείκνυε πολέμιον ὑπάρχον                     τῶν ἄλλων ἐθνῶν. οἱ δὲ Καμπανοὶ                     δεδωκότες ὁμήρους τῷ Διονυσίῳ, καὶ τοὺς ἀρίστους τῶν στρατιωτῶν                     ἀπεσταλκότες εἰς Συρακούσασ, ἠναγκάσθησαν διατηρῆσαι τὴν πρὸς                     Διονύσιον συμμαχίαν, καίπερ ἐπιθυμοῦντες μεταβαλέσθαι πρὸς                     Καρχηδονίουσ. μετὰ δὲ ταῦτα Διονύσιος                     μὲν καταπεπληγμένος τοὺς Καρχηδονίουσ, ἀπέστειλε πρεσβευτὴν πρός τε                     τοὺς κατ΄ ̓ιταλίαν ̔́ελληνας καὶ πρὸς Λακεδαιμονίουσ, ἔτι δὲ                     Κορινθίουσ, Πολύξενον τὸν κηδεστήν, δεόμενος βοηθεῖν καὶ μὴ περιιδεῖν                     τὰς ἐν Σικελίᾳ πόλεις τῶν ̔ελλήνων ἄρδην ἀναιρουμένασ. ἔπεμψε δὲ                     καὶ ξενολόγους εἰς Πελοπόννησον μετὰ πολλῶν χρημάτων, ἐντειλάμενος ὡς                     πλείστους ἀθροίζειν στρατιώτασ, μὴ φειδομένους τῶν μισθῶν. ̓ιμίλκων δὲ τοῖς ἀπὸ τῶν πολεμίων σκύλοις                     κοσμήσας τὰς ναῦς κατέπλευσεν εἰς τὸν μέγαν λιμένα τῶν Συρακοσίων,                     καὶ πολλὴν τοῖς ἐν τῇ πόλει κατάπληξιν ἐπέστησεν. διακόσιαι μὲν γὰρ                     καὶ πεντήκοντα μακραὶ ναῦς εἰσέπλεον ἐν τάξει τὰς εἰρεσίας                     ποιούμεναι καὶ τοῖς ἐκ τοῦ πολέμου λαφύροις πολυτελῶς κεκοσμημέναι,                     μετὰ δὲ ταῦτα αἱ φορτηγοὶ ναῦς εἰσθεόμεναι μὲν ὑπὲρ τρισχιλίασ,                     φέρουσαι δὲ πλείους τῶν πεντακοσίων, αἱ δὲ πᾶσαι σχεδὸν δισχίλιαι.                     διὸ καὶ συνέβαινε τὸν λιμένα τῶν Συρακοσίων, καίπερ ὄντα μέγαν,                     ἐμπεφράχθαι μὲν τοῖς σκάφεσι, συγκαλύπτεσθαι δὲ σχεδὸν ἅπαντα τοῖς                     ἱστίοισ. τούτων δὲ καθορμισθεισῶν εὐθὺς                     καὶ τὸ πεζὸν στρατόπεδον ἐκ θατέρου μέρους ἀντιπαρῆγε, συνεστηκόσ, ὡς                     μέν τινες ἀνέγραψαν, ἐκ τριάκοντα μυριάδων πεζῶν, ἱππέων δὲ                     τρισχιλίων. ὁ μὲν οὖν στρατηγὸς τῶν δυνάμεων ̓ιμίλκων κατεσκήνωσεν                     ἐν τῷ τοῦ Διὸς νεῴ, τὸ δὲ λοιπὸν πλῆθος ἐν τῷ παρακειμένῳ                     τόπῳ κατεστρατοπέδευσεν, ἀπέχον τῆς πόλεως σταδίους δώδεκα. μετὰ δὲ ταῦτα ̓ιμίλκων ἐξήγαγε τὴν στρατιὰν                     ἅπασαν, καὶ πρὸ τῶν τειχῶν ἐξέταξε τὴν δύναμιν, εἰς μάχην                     προκαλούμενος τοὺς Συρακοσίουσ. ἐπέπλευσε δὲ καὶ τοῖς λιμέσιν ἑκατὸν                     ναυσὶ ταῖς ἀρίσταισ, ὅπως καταπλήξηται τοὺς κατὰ τὴν πόλιν καὶ                     συναναγκάσῃ συγχωρεῖν ἥττους εἶναι καὶ κατὰ θάλατταν. οὐδενὸς δ΄ ἐπεξιέναι τολμῶντος τότε μὲν ἀπῆγε τὴν                     δύναμιν εἰς τὴν στρατοπεδείαν, μετὰ δὲ ταῦτ΄ ἐφ΄ ἡμέρας τριάκοντα                     τὴν χώραν ἐπῄει δενδροτομῶν καὶ πᾶσαν φθείρων, ὅπως ἅμα μὲν τοὺς                     στρατιώτας πληρώσῃ παντοίας ὠφελείασ, ἅμα δὲ τοὺς ἐντὸς τῶν τειχῶν                     εἰς ἀθυμίαν καταστήσῃ. κατελάβετο δὲ καὶ τὸ τῆς ̓αχραδινῆς προάστειον, καὶ                     τοὺς νεὼς τῆς τε Δήμητρος καὶ Κόρης ἐσύλησεν· ὑπὲρ ὧν ταχὺ τῆς                     εἰς τὸ θεῖον ἀσεβείας ἀξίαν ὑπέσχε τιμωρίαν. ταχὺ γὰρ αὐτῷ τὰ                     πράγματα καθ΄ ἡμέραν ἐγίνετο χείρω, καὶ τοῦ Διονυσίου θαρροῦντος                     ἀκροβολισμοὺς συνίστασθαι συνέβαινε προτερεῖν τοὺς Συρακοσίουσ.                         ἐγίνοντο δὲ καὶ τὰς νύκτας ἐν τῷ                     στρατοπέδῳ παράλογοι ταραχαί, καὶ μετὰ τῶν ὅπλων συνέτρεχον, ὡς τῶν                     πολεμίων ἐπιθεμένων τῷ χάρακι. ἐπεγενήθη δὲ καὶ νόσοσ, ἣ πάντων                     αὐτοῖς αἰτία κακῶν κατέστη· περὶ ἧς μικρὸν ὕστερον ἐροῦμεν, ἵνα                     μὴ προλαμβάνωμεν τῇ γραφῇ τοὺς καιρούσ. ̓ιμίλκων μὲν οὖν τεῖχος περιβαλὼν                     τῇ παρεμβολῇ, τοὺς τάφους σχεδὸν πάντας τοὺς σύνεγγυς καθεῖλεν, ἐν                     οἷς τόν τε Γέλωνος καὶ τῆς γυναικὸς αὐτοῦ Δημαρέτησ, πολυτελῶς                     κατεσκευασμένουσ. ᾠκοδόμησε δὲ καὶ τρία φρούρια παρὰ θάλατταν, τὸ                     μὲν ἐπὶ τοῦ Πλημμυρίου, τὸ δ΄ ἐπὶ μέσου τοῦ λιμένοσ, τὸ δὲ κατὰ                     τὸν νεὼν τοῦ Διόσ· εἰς δὲ ταῦτα τόν τε οἶνον καὶ τὸν σῖτον καὶ                     τὰ λοιπὰ τῶν ἐπιτηδείων κατεκόμιζε, νομίζων χρονιωτέραν ἔσεσθαι τὴν                     πολιορκίαν. ἀπέστειλε δὲ καὶ τὰς                     ὁλκάδας ναῦς ἔς τε Σαρδῶνα καὶ Λιβύην, ὅπως σῖτον καὶ τὰς ἄλλας                     τροφὰς παρακομίζωσιν. Πολύξενος δὲ ὁ Διονυσίου κηδεστὴς ἔκ τε                     Πελοποννήσου καὶ τῆς ̓ιταλίας παρεγενήθη ναῦς μακρὰς ἄγων τριάκοντα                     παρὰ τῶν συμμάχων καὶ ναύαρχον Φαρακίδαν Λακεδαιμόνιον. μετὰ δὲ ταῦτα Διονύσιος μὲν καὶ Λεπτίνης μετὰ μακρῶν                     νεῶν ἐξέπλεον ἀγορὰν βουλόμενοι παρακομίσαι, οἱ δὲ Συρακόσιοι καθ΄                     αὑτούς τε γενόμενοι καὶ κατὰ τύχην ἰδόντες σιτηγὸν πλοῖον                     προσφερόμενον, πέντε ναυσὶν ἐπέπλευσαν αὐτῷ, καὶ κατακυριεύσαντες                     κατῆγον εἰς τὴν πόλιν. τῶν δὲ                     Καρχηδονίων ἐπ΄ αὐτοὺς ἀναχθέντων τετταράκοντα ναυσίν, οἱ Συρακόσιοι                     πάσας ἐπλήρωσαν τὰς ναῦσ, καὶ ναυμαχήσαντες τῆς τε στρατηγίδος νεὼς                     ἐκυρίευσαν καὶ τῶν ἄλλων εἴκοσι καὶ τέτταρας διέφθειραν·                     καταδιώξαντες δὲ τὰς φευγούσας μέχρι τοῦ ναυστάθμου τῶν πολεμίων,                     προεκαλοῦντο τοὺς Καρχηδονίους εἰς ναυμαχίαν. ἐκεῖνοι μὲν οὖν διὰ τὸ παράδοξον τεταραγμένοι                     ἡσυχίαν ἔσχον, οἱ δὲ Συρακόσιοι τὰς αἰχμαλώτους ναῦς ἀναψάμενοι                     κατήγαγον εἰς τὴν πόλιν. μετεωρισθέντες δὲ τῷ προτερήματι, καὶ                     διαλογιζόμενοι τὸν μὲν Διονύσιον πλεονάκις ἡττημένον, αὑτοὺς δὲ                     χωρὶς ἐκείνου νενικηκότας Καρχηδονίουσ, φρονήματος ἐπληροῦντο.                         ἀθροιζόμενοι δὲ διελάλουν, ὅτι                     περιορῶσιν αὑτοὺς δουλεύοντας Διονυσίῳ, καὶ ταῦτα καιρὸν ἔχοντες                     τῆς καταλύσεως αὐτοῦ· τὸν μὲν γὰρ ἔμπροσθεν χρόνον ἦσαν                     ἀφωπλισμένοι, τότε δὲ διὰ τὸν πόλεμον τῶν ὅπλων ἦσαν κύριοι.                         οὐ μὴν ἀλλὰ τοιούτων λόγων γινομένων                     Διονύσιος κατέπλευσε, καὶ συναγαγὼν ἐκκλησίαν ἐπῄνει τοὺς                     Συρακοσίους καὶ παρεκάλει θαρρεῖν, ἐπαγγελλόμενος ταχέως καταλύσειν                     τὸν πόλεμον. ἤδη δ΄ αὐτοῦ μέλλοντος διαλύειν τὴν ἐκκλησίαν ἀναστὰς                     Θεόδωρος ὁ Συρακόσιοσ, ἐν τοῖς ἱππεῦσιν εὐδοκιμῶν καὶ δοκῶν εἶναι                     πρακτικόσ, ἀπετόλμησε περὶ τῆς ἐλευθερίας τοιούτοις χρήσασθαι λόγοισ.                         εἰ καί τινα προσέψευσται Διονύσιοσ,                     τό γε ῥηθὲν ὑπ΄ αὐτοῦ τὸ τελευταῖον ἀληθὲς ἦν, ὅτι ταχέως                     καταλύσει τὸν πόλεμον. τοῦτο δὲ πρᾶξαι δύναιτ΄ ἂν οὐκ αὐτὸς                     ἀφηγούμενοσ, ἥττηται γὰρ πολλάκισ, ἀλλὰ τὴν πάτριον ἐλευθερίαν                     ἀποδοὺς τοῖς πολίταισ. νῦν μὲν γὰρ                     οὐδεὶς ἡμῶν προθύμως ὑπομένει τοὺς κινδύνουσ, ὅταν ἡ νίκη μηδὲν                     ἧττον ᾖ τῆς ἥττησ· λειφθέντας γὰρ Καρχηδονίοις δεήσει ποιεῖν τὸ                     προσταττόμενον, νικήσαντας δὲ Διονύσιον ἔχειν βαρύτερον ἐκείνων                     δεσπότην. Καρχηδόνιοι μὲν γάρ, κἂν πολέμῳ κρατήσωσι, φόρον                     ὡρισμένον λαβόντες οὐκ ἂν ἡμᾶς ἐκώλυσαν τοῖς πατρίοις νόμοις                     διοικεῖν τὴν πόλιν· οὗτος δὲ τὰ μὲν ἱερὰ συλήσασ, τοὺς δὲ τῶν                     ἰδιωτῶν πλούτους ἅμα ταῖς τῶν κεκτημένων ψυχαῖς ἀφελόμενοσ, τοὺς                     οἰκέτας μισθοδοτεῖ κατὰ τῆς τῶν δεσποτῶν δουλείασ· καὶ τὰ συμβαίνοντα                     κατὰ τὰς τῶν πόλεων ἁλώσεις δεινά, ταῦτ΄ ἐν εἰρήνῃ πράττων                     καταλύσειν ἐπαγγέλλεται τὸν πρὸς Καρχηδονίους πόλεμον. ἡμῖν δ΄, ὦ ἄνδρεσ, οὐχ ἧττον τοῦ Φοινικικοῦ                     πολέμου καταλυτέον ἐστὶ τὸν ἐντὸς τοῦ τείχους τύραννον. ἡ μὲν γὰρ                     ἀκρόπολις δούλων ὅπλοις τηρουμένη κατὰ τῆς πόλεως ἐπιτετείχισται, τὸ                     δὲ τῶν μισθοφόρων πλῆθος ἐπὶ δουλείᾳ τῶν Συρακοσίων ἤθροισται. καὶ                     κρατεῖ τῆς πόλεως οὐκ ἐπ΄ ἴσης βραβεύων τὸ δίκαιον, ἀλλὰ μόναρχος                     πλεονεξίᾳ κρίνων πράττειν πάντα. καὶ νῦν μὲν οἱ πολέμιοι βραχὺ μέρος                     ἔχουσι τῆς χώρασ, Διονύσιος δὲ πᾶσαν ποιήσας ἀνάστατον τοῖς τὴν                     τυραννίδα συναύξουσιν ἐδωρήσατο. μέχρι                     τίνος οὖν καρτερήσομεν ταῦτα πάσχοντεσ, ὑπὲρ ὧν οἱ ἀγαθοὶ χάριν                     τοῦ μὴ λαβεῖν πεῖραν ἀποθνήσκειν ὑπομένουσιν; καὶ πρὸς μὲν                     Καρχηδονίους ἀγωνιζόμενοι τοὺς ἐσχάτους κινδύνους εὐψύχως                     ὑπομένομεν, πρὸσδὲ πικρὸν τύραννον ὑπὲρ ἐλευθερίας καὶ περὶ                     πατρίδος οὐδὲ λόγῳ παρρησίαν ἔτι ἄγειν τολμῶμεν· καὶ ταῖς μὲν                     τοσαύταις μυριάσι τῶν πολεμίων ἀντιταττόμεθα, μόναρχον δὲ οὐδ΄                     ἀνδραπόδου γενναίου τὴν ἀρετὴν ἔχοντα πεφρίκαμεν. οὐ γὰρ δήπουθεν                     ἀξιώσαι τις ἂν παραβάλλειν Διονύσιον τῷ παλαιῷ Γέλωνι. ἐκεῖνος                     μὲν γὰρ μετὰ τῆς ἰδίας ἀρετῆσ, μετὰ τῶν Συρακοσίων καὶ τῶν ἄλλων                     Σικελιωτῶν ἠλευθέρωσε τὴν Σικελίαν ἅπασαν, ὁ δ΄ ἐν ἐλευθερίᾳ                     παραλαβὼν τὰς πόλεις τῶν μὲν ἄλλων ἁπασῶν κυρίους πεποίηκε τοὺς                     πολεμίουσ, αὐτὸς δὲ τὴν πατρίδα καταδεδούλωται. κἀκεῖνος μὲν πολὺ πρὸ τῆς Σικελίας ἀγωνισάμενος                     τοὺς ἐν ταῖς πόλεσιν ὄντας συμμάχους οὐδὲ ἰδεῖν τοὺς πολεμίους                     ἐποίησεν, ὁ δ΄ ἀπὸ Μοτύης διὰ πάσης τῆς νήσου φυγὼν συγκέκλεικεν                     ἑαυτὸν ἐντὸς τῶν τειχῶν, πρὸς μὲν τοὺς πολίτας θρασυνόμενοσ, τοὺς                     δὲ πολεμίους οὐδὲ κατ΄ ὄψιν ἰδεῖν ὑπομένων. τοιγαροῦν ἐκεῖνος μὲν διά τε τὴν ἀρετὴν καὶ τὸ                     μέγεθος τῶν πράξεων οὐ μόνον τῶν Συρακοσίων, ἀλλὰ καὶ τῶν                     Σικελιωτῶν ἑκουσίων παρέλαβε τὴν ἡγεμονίαν, ὁ δ΄ ἐπ΄ ὀλέθρῳ μὲν                     τῶν συμμάχων, ἐπὶ δουλείᾳ δὲ τῶν πολιτῶν στρατηγήσασ, πῶς οὐκ ἂν                     δικαίως ὑπὸ πάντων μισοῖτο; οὐ γὰρ μόνον ἡγεμονίας ἀνάξιοσ, ἀλλὰ                     καὶ μυρίων θανάτων τυχεῖν δίκαιοσ. Γέλα                     καὶ Καμάρινα διὰ τοῦτον κατεστράφησαν, Μεσσήνη ἄρδην ἀνῄρηται,                     κατὰ ναυμαχίαν δισμύριοι τῶν συμμάχων ἀπολώλασι, τὸ σύνολον εἰς μίαν                     κατακεκλείσμεθα πόλιν, τῶν κατὰ Σικελίαν ̔ελληνίδων πασῶν                     ἀνῃρημένων. πρὸς γὰρ τοῖς ἄλλοις ἀδικήμασι Μάξον καὶ Κατάνην                     ἐξηνδραποδίσατο, πόλεις συμμαχίδασ, ἐπικαίρους πόλεισ, ἄρδην                     ἀνῄρηκεν. καὶ πρὸς μὲν Καρχηδονίους                     δύο μάχας ἐνστησάμενος ἐν ἑκατέραις ἥττηται, παρὰ δὲ τοῖς πολίταις                     πιστευθεὶς ἅπαξ στρατηγίας εὐθέως ἀφείλετο τὴν ἐλευθερίαν, φονεύων                     μὲν τοὺς παρρησίαν ἄγοντας ὑπὲρ τῶν νόμων, φυγαδεύων δὲ τοὺς ταῖς                     οὐσίαις προέχοντασ, καὶ τὰς μὲν τῶν φυγάδων γυναῖκας οἰκέταις καὶ                     μιγάσιν ἀνθρώποις συνοικίζων, τῶν δὲ πολιτικῶν ὅπλων βαρβάρους καὶ                     ξένους ποιῶν κυρίουσ. καὶ ταῦτ΄ ἔπραξεν, ὦ Ζεῦ καὶ θεοὶ πάντεσ,                     ὑπηρέτης ἀρχείων, ἀπεγνωσμένος ἄνθρωποσ. καὶ ποῦ τὸ φιλελεύθερον                     τῶν Συρακοσίων; ποῦ δ΄ αἱ τῶν προγόνων πράξεισ; ἐῶ τὰς ἐφ΄ ̔ιμέρᾳ                     τριάκοντα μυριάδας ἄρδην ἀναιρεθείσας Καρχηδονίων, παρίημι τὴν τῶν                     μετὰ Γέλωνα τυράννων κατάλυσιν· ἀλλ΄ ἐχθὲς καὶ πρῴην, ̓αθηναίων                     τηλικαύταις δυνάμεσιν ἐπὶ Συρακούσας στρατευσάντων, οἱ πατέρες ἡμῶν                     οὐδὲ τὸν ἀπαγγελοῦντα τὴν συμφορὰν ἀπέλιπον. ἡμεῖς δὲ τηλικαῦτ΄ ἔχοντες πατέρων παραδείγματ΄                     ἀρετῆσ, τοῦ Διονυσίου προστάγμασιν ὑπακούομεν, καὶ ταῦτα τῶν ὅπλων                     ὄντες κύριοι; θεῶν γάρ τις πρόνοια μετὰ τῶν συμμάχων ἐν τοῖς ὅπλοις                     ἡμᾶς συνήγαγε πρὸς τὸ τὴν ἐλευθερίαν ἀνακτήσασθαι, καὶ πάρεστι                     τήμερον ἄνδρας ἀγαθοὺς γενομένους καὶ συμφρονήσαντας ἀπαλλαγῆναι τῆς                     βαρείας ἀνάγκησ. τὸν μὲν γὰρ ἔμπροσθεν                     χρόνον παρωπλισμένοι καὶ ἔρημοι συμμάχων ὄντεσ, τῷ δὲ τῶν                     μισθοφόρων πλήθει τηρούμενοι, σχεδὸν εἴκομεν τῷ τῆς ἀνάγκης καιρῷ·                     νῦν δὲ τῶν ὅπλων κυριεύοντες καὶ τοὺς συμμάχους ἅμα βοηθοὺς καὶ                     θεατὰς ἔχοντες τῆς ἀρετῆσ, μὴ παραχωρήσωμεν ἀλλὰ ποιήσωμεν φανερόν,                     ὡς διὰ καιρόν, οὐ δι΄ ἀνανδρίαν ὑπεμείναμεν δουλεύειν. οὐκ αἰσχυνόμεθα τῶν πολέμων ἔχοντες ἡγεμόνα τὸν                     τὰ κατὰ τὴν πόλιν ἱερὰ σεσυληκότα, καὶ τηλικούτων πραγμάτων ποιοῦντες                     προστάτην, ᾧ βίον ἰδιωτικὸν οὐδεὶς ἂν εὖ φρονῶν διοικεῖν                     ἐπιτρέψειεν; καὶ τῶν ἄλλων ἐν τοῖς πολέμοις μάλιστα τηρούντων τὰ                     πρὸς τοὺς θεοὺς ὅσια διὰ τὸ μέγεθος τῶν κινδύνων, ἡμεῖς τὸν ἐπ΄                     ἀσεβείᾳ διωνομασμένον ἐλπίζομεν καταλύσειν τὸν πόλεμον; καίτοι γε εἴ τις                     βούλεται τἀκριβὲς ζητεῖν, εὑρήσει Διονύσιον οὐχ ἧττον τοῦ πολέμου                     τὴν εἰρήνην εὐλαβούμενον. νῦν μὲν γὰρ διὰ τὸν ἀπὸ τῶν πολεμίων                     φόβον νομίζει τοὺς Συρακοσίους μηθὲν ἐπιχειρήσειν κατ΄ αὐτοῦ πρᾶξαι,                     καταπονηθέντων δὲ τῶν Καρχηδονίων ἀντιλήψεσθαι τῆς ἐλευθερίασ, τῶν                     μὲν ὅπλων κυριεύοντασ, διὰ δὲ τὰς πράξεις πεφρονηματισμένουσ.                         διὰ τοῦτο γάρ, οἶμαι, κατὰ μὲν τὸν                     πρῶτον πόλεμον προδοὺς Γέλαν καὶ Καμάριναν ταύτας ἀοικήτους                     ἐποίησεν, ἐν δὲ ταῖς συνθήκαις ἐκδότους τὰς πλείστασ, ̔ελληνίδας                     πόλεις συνέθετο. μετὰ δὲ ταῦτ΄ ἐν                     εἰρήνῃ Νάξον καὶ Κατάνην παρασπονδῶν ἐξανδραποδισάμενος ἣν μὲν                     κατέσκαψεν, ἣν δὲ τοῖς ἐξ ̓ιταλίας Καμπανοῖς οἰκητήριον ἔδωκεν.                         ἐπειδὴ δὲ ἐκείνων ἀπολομένων οἱ                     περιλειφθέντες πολλάκις ἐπεβάλοντο καταλῦσαι τὴν τυραννίδα, πάλιν τοῖς                     Καρχηδονίοις πόλεμον κατήγγειλεν· οὐ γὰρ οὕτως εὐλαβεῖτο λῦσαι τὰς                     συνθήκας παρὰ τοὺς ὅρκουσ, ὡς ἐφοβεῖτο τὰ περιλελειμμένα συστήματα                     τῶν Σικελιωτῶν. καὶ δὴ φαίνεται διὰ παντὸς ἐπηγρυπνηκὼς τῇ τούτων                     ἀπωλείᾳ. καὶ πρῶτον μὲν περὶ Πάνορμον                     δυνάμενος παρατάξασθαι τοῖς πολεμίοισ, ἀποβαινόντων ἐκ τῶν νεῶν καὶ                     τὰ σώματα κακῶς ἐχόντων διὰ τὸν σάλον, οὐκ ἠβουλήθη· μετὰ δὲ ταῦτα                     τὴν Μεσσήνην ἐπίκαιρον καὶ τηλικαύτην πόλιν ἀβοήθητον περιιδὼν                     εἴασε κατασκαφῆναι, ὅπως μὴ μόνον ὡς πλεῖστοι διαφθείρωνται τῶν                     Σικελιωτῶν, ἀλλὰ καὶ Καρχηδόνιοι τὰς ἐξ ̓ιταλίας βοηθείας καὶ τοὺς                     ἐκ Πελοποννήσου στόλους ἐμφράξωσιν. τὸ                     δὲ τελευταῖον ἐν τῷ Καταναίων αἰγιαλῷ διηγωνίσατο, παρεὶς πρὸς τῇ                     πόλει τὴν μάχην συστήσασθαι πρὸς τὸ τοὺς ἐλαττουμένους καταφεύγειν                     εἰς τοὺς οἰκείους λιμένασ. μετὰ δὲ τὴν ναυμαχίαν, μεγάλων πνευμάτων                     ἐπιγενομένων καὶ τῶν Καρχηδονίων ἀναγκασθέντων νεωλκῆσαι τὸν στόλον,                     καιρὸν εἶχε τοῦ νικᾶν κάλλιστον· τὸ μὲν                     γὰρ πεζὸν στράτευμα τῶν πολεμίων οὔπω κατηντηκὸς ἦν, τὸ δὲ μέγεθος                     τοῦ χειμῶνος ἐπὶ τὸν αἰγιαλὸν αὐτοῖς τὰς ναῦς ἐξέβραττεν. τότε                     συνεπιθεμένων ἡμῶν πεζῇ πάντων ἠναγκάσθησαν ἂν ἀποβαίνοντες                     ἁλίσκεσθαι ῥᾳδίως ἢ πρὸς τὰ κύματα βιαζόμενοι τὸν αἰγιαλὸν                     πληρῶσαι ναυαγίων. ἀλλὰ τὸ μὲν Διονυσίου κατηγορεῖν ἐν Συρακοσίοις                     ἐπὶ πλεῖον οὐκ ἀναγκαῖον εἶναι νομίζω. εἰ γὰρ οἱ δι΄ αὐτῶν τῶν                     ἔργων ἀνήκεστα παθόντες οὐκ ἐγείρονται τοῖς θυμοῖσ, ἦπου τοῖς                     λόγοις προαχθήσονται πρὸς τὴν κατὰ τούτου τιμωρίαν, καὶ ταῦτ΄ ἰδόντες                     αὐτὸν πολίτην μὲν γεγονότα πονηρότατον, τύραννον δὲ πικρότατον,                     στρατηγὸν δὲ πάντων ἀγενέστατον; ὁσάκις                     μὲν γὰρ σὺν τούτῳ παρεταξάμεθα, τοσαυτάκις ἡττήθημεν· νυνὶ δὲ καθ΄                     αὑτοὺς ὀλίγαις ναυσὶ τὴν πᾶσαν τῶν πολεμίων δύναμιν κατεναυμαχήσαμεν.                     διόπερ ἕτερον ἡγεμόνα ζητητέον, ὅπως μὴ τὸν σεσυληκότα τοὺς τῶν                     θεῶν ναοὺς στρατηγὸν ἔχοντες ἐν τῷ πολέμῳ θεομαχῶμεν. φανερῶς γὰρ τὸ δαιμόνιον ἀντιπράττει τοῖς τὸν                     ἀσεβέστατον προχειρισαμένοις ἐπὶ τὴν ἡγεμονίαν. τὸ γὰρ μετὰ μὲν                     τούτου πάσας τὰς δυνάμεις ἡττῆσθαι, χωρὶς δὲ τούτου καὶ βραχὺ μέρος                     ἱκανὸν εἶναι καταπολεμῆσαι Καρχηδονίουσ, πῶς οὐ πᾶσιν ὁρατὴν ἔχει                     τὴν τῶν θεῶν ἐπιφάνειαν; διόπερ, ὦ                     ἄνδρεσ, ἐὰν μὲν ἑκὼν ἀποτίθηται τὴν ἀρχήν, ἐάσωμεν αὐτὸν                     ἀπαλλάττεσθαι μετὰ τῶν ἰδίων ἐκ τῆς πόλεωσ· ἐὰν δὲ μὴ βούληται,                     καιρὸν ἔχομεν κάλλιστον τὸν παρόντα πρὸς τὸ τῆς ἐλευθερίας                     ἀντιλαμβάνεσθαι. πάντες συνεληλύθαμεν, κύριοι τῶν ὅπλων ἐσμέν,                     συμμάχους ἔχομεν παρόντας οὐ μόνον τοὺς ἀπὸ τῆς ̓ιταλίας ̔́ελληνασ,                     ἀλλὰ καὶ τοὺς ἀπὸ Πελοποννήσου. τὴν                     δὲ ἡγεμονίαν δοτέον κατὰ τοὺς νόμους πολίταις ἢ τοῖς κατὰ τὴν                     μητρόπολιν οἰκοῦσι Κορινθίοις ἢ τοῖς ἀφηγουμένοις τῆς ̔ελλάδος                     Σπαρτιάταισ. τοιούτοις τοῦ Θεοδώρου χρησαμένου                     λόγοισ, οἱ μὲν Συρακόσιοι μετέωροι ταῖς ψυχαῖς ἐγένοντο καὶ πρὸς                     τοὺς συμμάχους ἀπέβλεπον, Φαρακίδου δὲ τοῦ Λακεδαιμονίου ναυαρχοῦντος                     τῶν συμμάχων παρελθόντος ἐπὶ τὸ βῆμα, πάντες προσεδόκων ἀρχηγὸν                     ἔσεσθαι τῆς ἐλευθερίασ. ὁ δὲ τὰ πρὸς                     τὸν τύραννον ἔχων οἰκείως ἔφησεν αὐτὸν ὑπὸ Λακεδαιμονίων                     ἀπεστάλθαι Συρακοσίοις καὶ Διονυσίῳ συμμαχεῖν πρὸς Καρχηδονίουσ,                     ἀλλ΄ οὐ Διονυσίου τὴν ἀρχὴν καταλύειν. παρὰ δὲ τὴν προσδοκίαν                     γενομένης τῆς ἀποφάσεωσ, οἱ μὲν μισθοφόροι συνέδραμον πρὸς τὸν                     Διονύσιον, οἱ δὲ Συρακόσιοι καταπλαγέντες τὴν ἡσυχίαν εἶχον, πολλὰ                     τοῖς Σπαρτιάταις καταρώμενοι· καὶ γὰρ τὸ                     πρότερον ̓αρέτης ὁ Λακεδαιμόνιος ἀντιλαμβανόμενος αὐτῶν τῆς                     ἐλευθερίας ἐγένετο προδότησ, καὶ τότε Φαρακίδας ἐνέστη ταῖς ὁρμαῖς                     τῶν Συρακοσίων. ὁ δὲ Διονύσιος τότε μὲν ἐγένετο περίφοβος καὶ                     διέλυσε τὴν ἐκκλησίαν, μετὰ δὲ ταῦτα φιλανθρώποις λόγοις χρησάμενος                     καθωμίλει τῷ πλήθει, καὶ τινὰς μὲν δωρεαῖς ἐτίμα, τινὰς δ΄ ἐπὶ τὰ                     συσσίτια παρελάμβανε. Καρχηδονίοις δὲ μετὰ τὴν κατάληψιν τοῦ προαστείου καὶ                     τὴν σύλησιν τοῦ τε τῆς Δήμητρος καὶ Κόρης ἱεροῦ ἐνέπεσεν εἰς τὸ                     στράτευμα νόσοσ· συνεπελάβετο δὲ καὶ τῇ τοῦ δαιμονίου συμφορᾷ τὸ                     μυριάδας εἰς ταὐτὸ συναθροισθῆναι καὶ τὸ τῆς ὥρας εἶναι πρὸς τὰς                     νόσους ἐνεργότατον, ἔτι δὲ τὸ ἔχειν ἐκεῖνο τὸ θέρος καύματα                     παρηλλαγμένα. ἔοικε δὲ καὶ ὁ τόπος                     αἴτιος γεγονέναι πρὸς τὴν ὑπερβολὴν τῆς συμφορᾶσ· καὶ γὰρ ̓αθηναῖοι                     πρότερον τὴν αὐτὴν ἔχοντες παρεμβολὴν πολλοὶ διεφθάρησαν ὑπὸ τῆς                     νόσου, ἑλώδους ὄντος τοῦ τόπου καὶ κοίλου. πρῶτον μὲν πρὶν ἥλιον ἀνατεῖλαι διὰ τὴν ψυχρότητα                     τὴν ἐκ τῆς αὔρας τῶν ὑδάτων φρίκη κατεῖχε τὰ σώματα· κατὰ δὲ τὴν                     μεσημβρίαν ἡ θερμότης ἔπνιγεν, ὡς ἂν τοσούτου πλήθους ἐν στενῷ                     τόπῳ συνηθροισμένου. ἥψατο μὲν οὖν ἡ νόσος πρῶτον τῶν Λιβύων, ἐξ ὧν                     πολλῶν ἀποθνησκόντων τὸ μὲν πρῶτον ἔθαπτον τοὺς τετελευτηκότασ, μετὰ                     δὲ ταῦτα διά τε τὸ πλῆθος τῶν νεκρῶν καὶ διὰ τὸ τοὺς νοσοκομοῦντας                     ὑπὸ τῆς νόσου διαρπάζεσθαι, οὐδεὶς ἐτόλμα προσιέναι τοῖς κάμνουσιν.                     παραιρεθείσης οὖν καὶ τῆς θεραπείας ἀβοήθητος ἦν ἡ συμφορά.                         διὰ γὰρ τὴν τῶν ἀθάπτων δυσωδίαν                     καὶ τὴν ἀπὸ τῶν ἑλῶν σηπεδόνα πρῶτον μὲν ἤρχετο τῆς νόσου                     κατάρρουσ, μετὰ δὲ ταῦτ΄ ἐγίνετο περὶ τὸν τράχηλον οἰδήματα· ἐκ δὲ                     τοῦ κατ΄ ὀλίγον ἠκολούθουν πυρετοὶ καὶ περὶ τὴν ῥάχιν νεύρων πόνοι                     καὶ τῶν σκελῶν βαρύτητεσ· εἶτ΄ ἐπεγίνοντο δυσεντερία καὶ φλύκταιναι                     περὶ τὴν ἐπιφάνειαν ὅλην τοῦ σώματοσ. τοῖς μὲν οὖν πλείστοις τοιοῦτον ἦν τὸ πάθοσ, τινὲς δ΄ εἰς μανίαν                     καὶ λήθην τῶν ἁπάντων ἔπιπτον, οἳ περιπορευόμενοι τὴν παρεμβολὴν                     ἐξεστῶτες τοῦ φρονεῖν ἔτυπτον τοὺς ἀπαντῶντασ. καθόλου δὲ συνέβη                     καὶ τὴν ἀπὸ τῶν ἰατρῶν βοήθειαν ἄπρακτον εἶναι καὶ διὰ τὸ                     μέγεθος τοῦ πάθους καὶ τὴν ὀξύτητα τοῦ θανάτου· πεμπταῖοι γὰρ ἢ τὸ                     πλεῖστον ἑκταῖοι μετήλλαττον, δεινὰς ὑπομένοντες τιμωρίασ, ὥσθ΄ ὑπὸ                     πάντων μακαρίζεσθαι τοὺς ἐν τῷ πολέμῳ τετελευτηκότασ. καὶ γὰρ οἱ τοῖς κάμνουσι παρεδρεύοντες ἐνέπιπτον                     εἰς τὴν νόσον ἅπαντεσ, ὥστε δεινὴν εἶναι τὴν συμφορὰν τῶν                     ἀρρωστούντων, μηδενὸς θέλοντος ὑπηρετεῖν τοῖς ἀτυχοῦσιν. οὐ γὰρ                     μόνον οἱ μηδὲν προσήκοντες ἀλλήλους ἐγκατέλειπον, ἀλλ΄ ἀδελφοὶ μὲν                     ἀδελφούσ, φίλοι δὲ τοὺς συνήθεις ἠναγκάζοντο προί̈εσθαι διὰ τὸν                     ὑπὲρ αὑτῶν φόβον. Διονύσιος δ΄ ἐπειδὴ τὴν                     περὶ Καρχηδονίους συμφορὰν ἤκουσεν, ὀγδοήκοντα μὲν ναῦς πληρώσας                     Φαρακίδᾳ καὶ Λεπτίνῃ τοῖς ναυάρχοις ἐπέταξεν ἅμ΄ ἡμέρᾳ τὸν                     ἐπίπλουν ταῖς πολεμίαις ναυσὶ ποιήσασθαι, αὐτὸς δ΄ ἀσελήνου τῆς                     νυκτὸς οὔσης περιήγαγε τὴν δύναμιν, καὶ περιελθὼν ἐπὶ τὸ τῆς                     Κυάνης ἱερὸν ἔλαθε τοὺς πολεμίους ἅμ΄ ἡμέρᾳ προσιὼν τῇ                     παρεμβολῇ. τοὺς μὲν οὖν ἱππεῖς καὶ                     μισθοφόρων πεζοὺς χιλίους προαπέστειλεν εἰς τὸ πρὸς τὴν μεσόγειον                     ἀνατεῖνον μέρος τῆς τῶν Καρχηδονίων στρατοπεδείασ. οὗτοι δ΄ ἦσαν οἱ                     μισθοφόροι τῷ Διονυσίῳ παρὰ πάντας ἀλλοτριώτατοι καὶ πλεονάκις                     στάσεις καὶ ταραχὰς ποιοῦντεσ. διόπερ ὁ                     μὲν Διονύσιος τοῖς ἱππεῦσιν ἦν παρηγγελκώσ, ὅταν ἐξάπτωνται τῶν                     πολεμίων, φεύγειν καὶ τοὺς μισθοφόρους ἐγκαταλιπεῖν· ὧν ποιησάντων τὸ                     προσταχθὲν οὗτοι μὲν ἅπαντες κατεκόπησαν, ὁ δὲ Διονύσιος ἅμα τήν                     τε παρεμβολὴν καὶ τὰ φρούρια πολιορκεῖν ἐπεχείρησε· καὶ τῶν βαρβάρων                     διὰ τὸ παράδοξον καταπεπληγμένων καὶ παραβοηθούντων τεταραγμένωσ, αὐτὸς                     μὲν φρούριον τὴν καλουμένην Πολίχναν εἷλε κατὰ κράτοσ, ἐκ δὲ                     θατέρου μέρους οἱ ἱππεῖς καί τινες τῶν τριήρων προσπλεύσασαι τὸ πρὸς                     τῷ Δάσκωνι χωρίον ἐξεπολιόρκησαν. εὐθὺ                     δ΄ αἵ τε ναῦς ἅπασαι τὸν ἐπίπλουν ἐποιήσαντο, καὶ κατὰ τὰς τῶν                     φρουρίων ἁλώσεις ἐπαλαλάξαντος τοῦ στρατοπέδου περιδεεῖς οἱ βάρβαροι                     καθειστήκεισαν. ἐξ ἀρχῆς μὲν γὰρ ἐπὶ τὸ πεζὸν στράτευμα πάντες                     συνέδραμον, ἀμυνόμενοι τοὺς τὴν παρεμβολὴν πολιορκοῦντασ· ὡς δὲ καὶ                     τὸν τῶν νεῶν ἐπίπλουν εἶδον, πάλιν ἐξεβοήθουν ἐπὶ τὸν ναύσταθμον·                     καταταχούμενοι δ΄ ὑπὸ τῆς ὀξύτητος τοῦ καιροῦ τὴν ἑαυτῶν σπουδὴν                     εἶχον ἄπρακτον. ἔτι γὰρ αὐτῶν                     ἀναβαινόντων ἐπὶ τὰ καταστρώματα καὶ πληρούντων τὰς τριήρεισ, αἱ                     πολέμιαι ναῦς ταῖς εἰρεσίαις ἐλαυνόμεναι πλαγίαις ἐνέσειον πολλάκισ.                     ἐκ μὲν οὖν μιᾶς ἐπικαίρου πληγῆς κατέδυον τὰς τιτρωσκομένας ναῦσ·                     αἱ δὲ πλείοσιν ἐμβολαῖς ἀναρρήττουσαι τὰς συγγεγομφωμένας σανίδας                     δεινὴν ἔκπληξιν τοῖς ἀντιταττομένοις παρείχοντο. πάντῃ δὲ τῶν ἐξοχωτάτων νεῶν θραυομένων, αἱ μὲν                     ἐκ τῶν ἐμβολῶν ἀναρρηττόμεναι λακίδες ἐξαίσιον ἐποιοῦντο ψόφον, ὁ                     δὲ παρὰ τὴν μάχην παρήκων αἰγιαλὸς ἔγεμε νεκρῶν. οἱ δὲ Συρακόσιοι τῷ                     προτερήματι συμφιλοτιμούμενοι κατὰ πολλὴν σπουδὴν ἀλλήλους ἔφθανον                     ἐπιπηδῶντες ταῖς πολεμίαις ναυσί, καὶ τοὺς βαρβάρους καταπεπληγμένους                     τὸ μέγεθος τῆς περιστάσεως περιχυθέντες ἐφόνευον. οὐ μὴν οὐδ΄ οἱ πεζῇ τῷ ναυστάθμῳ προσβάλλοντες                     ἐλείποντο τῆς τούτων σπουδῆσ· ἐν οἷς συνέβαινεν εἶναι καὶ αὐτὸν                     τὸν Διονύσιον, παριππευκότα πρὸς τὸ κατὰ Δάσκωνα μέροσ. εὑρόντες                     γὰρ πεντηκοντόρους τετταράκοντα νενεωλκημένασ, καὶ κατὰ τὸ συνεχὲς ναῦς                     παρορμούσας ὁλκάδας καί τινας τῶν τριήρων, πῦρ εἰς αὐτὰς ἐνῆκαν.                         ταχὺ δὲ τῆς φλογὸς εἰς ὕψος                     ἀρθείσης καὶ χεομένης ἐπὶ πολὺν τόπον ἐφλέγετο τὰ σκάφη, καὶ τῶν                     ἐμπόρων τε καὶ ναυκλήρων οὐδεὶς ἐδύνατο παραβοηθῆσαι διὰ τὸ πλῆθος                     τοῦ πυρόσ. ἐπιγενομένου δὲ μεγάλου πνεύματος ἐκ τῶν νενεωλκημένων                     σκαφῶν ἐφέρετο τὸ πῦρ ἐπὶ τὰς ὁρμούσας ὁλκάδασ. τῶν δ΄ ἀνδρῶν ἐκκολυμβώντων διὰ τὸν ἀπὸ τῆς                     πνιγὸς φόβον, καὶ τῶν ἀγκυρίων ἀποκαιομένων, διὰ τὸν κλύδωνα                     συνέκρουον αἱ ναῦσ, καὶ τινὲς μὲν ὑπ΄ ἀλλήλων συντριβόμεναι                     διεφθείροντο, τινὲς δὲ ὑπὸ τοῦ πνεύματος ὠθούμεναι, αἱ πλεῖσται δ΄                     ὑπὸ τοῦ πυρὸς ἀπώλλυντο. ἔνθα δὴ τῶν                     φορτηγῶν πλοίων ἀναφερομένης τῆς φλογὸς διὰ τῶν ἱστίων καὶ τὰς                     κεραίας καταφλεγούσησ, τοῖς ἐκ τῆς πόλεως θεατρικὴν συνέβαινε γίνεσθαι                     τὴν θέαν καὶ τοῖς δι΄ ἀσέβειαν κεραυνωθεῖσι φαίνεσθαι παραπλησίαν τὴν                     ἀπώλειαν τῶν βαρβάρων. διόπερ τοῖς εὐτυχήμασι μετεωριζόμενοι τὰ πορθμεῖα                     συνεπλήρουν οἵ τε πρεσβύτατοι τῶν παίδων καὶ τῶν παρηκμακότων ταῖς                     ἡλικίαις οἱ μὴ τελείως ὑπὸ τοῦ γήρως καταπονούμενοι· πρὸς δὲ τὰς                     κατὰ τὸν λιμένα ναῦς ὡς ἔτυχε προσπλέοντες ἀθρόοι, τὰς μὲν                     προδιεφθαρμένας ὑπὸ τοῦ πυρὸς διήρπαζον, ἐκλέγοντες τῶν χρησίμων τὰ                     δυνάμενα βοηθείας τυχεῖν, τὰς δ΄ ἀκεραίους ἐξαπτόμενοι κατῆγον εἰς                     τὴν πόλιν. οὕτως οὐδὲ οἱ τῶν κατὰ                     πόλεμον ἀφιέμενοι διὰ τὰς ἡλικίας καρτερεῖν ἐδύναντο, διὰ δὲ τὴν                     ὑπερβολὴν τῆς χαρᾶς ἡ φιλοτιμία τῆς ψυχῆς κατίσχυε τὴν ἡλικίαν. τοῦ                     δὲ περὶ τὴν νίκην λόγου διαρρυέντος κατὰ τὴν πόλιν, τὰς οἰκίας                     ἐξέλειπον ὁμοῦ τοῖς οἰκέταις παῖδες καὶ γυναῖκεσ, καὶ πάντων                     σπευδόντων ἐπὶ τὰ τείχη πᾶς τόπος ἔγεμε τῶν θεωμένων. τούτων δ΄ οἱ μὲν εἰς τὸν οὐρανὸν τὰς χεῖρας                     ἐκτείναντες εὐχαρίστουν τοῖς θεοῖσ, οἱ δὲ τῆς τῶν ἱερῶν συλήσεως                     ἔφασαν εἰληφέναι τοὺς βαρβάρους τὴν παρὰ τοῦ δαιμονίου τιμωρίαν.                         ἐφαίνετο γὰρ διὰ μακροῦ θεομαχίᾳ                     παραπλήσιος ἡ θέα, τοσούτων μὲν νεῶν πυρπολουμένων, τῆς δὲ φλογὸς διὰ                     τῶν ἱστίων εἰς ὕψος ἀναφερομένησ, καὶ τῶν μὲν ̔ελλήνων καθ΄                     ἕκαστον τῶν προτερημάτων ἐπισημαινομένων ἐξαισίῳ βοῇ, τῶν δὲ                     βαρβάρων διὰ τὴν ἔκπληξιν τοῦ δεινοῦ πολὺν θόρυβον καὶ κραυγὴν                     σύμμικτον ποιούντων. οὐ μὴν ἀλλὰ τότε μὲν τῆς νυκτὸς ἐπιγενομένης ἡ μάχη                     διελύθη, καὶ Διονύσιος ἐπεστρατοπέδευσε τοῖς βαρβάροις πρὸς τὸ τοῦ                     Διὸς ἱερὸν παρεμβολὴν ποιησάμενοσ. οἱ δὲ Καρχηδόνιοι κατὰ γῆν ἅμα                     καὶ κατὰ θάλατταν ἡττημένοι διεπρεσβεύσαντο πρὸς Διονύσιον λάθρᾳ τῶν                     Συρακοσίων· ἠξίουν δὲ αὐτὸν ἀφιέναι τοὺς περιλειπομένους εἰς                     Λιβύην διακομισθῆναι, καὶ τὰ κατὰ τὴν παρεμβολὴν αὐτοῖς ὄντα                     τριακόσια τάλαντα δώσειν ἐπηγγέλλοντο. ὁ                     δὲ Διονύσιος ἅπαντας μὲν ἀδύνατον εἶναι φυγεῖν ἀπεφαίνετο, τοὺς                     δὲ πολιτικοὺς συνεχώρησε μόνους νυκτὸς ἀπελθεῖν λάθρᾳ κατὰ θάλατταν·                     ᾔδει γὰρ τοὺς Συρακοσίους καὶ τοὺς συμμάχους οὐκ ἐπιτρέψοντας                     αὐτῷ περὶ τούτων συγχωρεῖν τοῖς πολεμίοισ. ταῦτα δ΄ ἔπραττεν ὁ Διονύσιος οὐ βουλόμενος τελείως                     ἀπολέσθαι τὴν τῶν Καρχηδονίων δύναμιν, ὅπως οἱ Συρακόσιοι διὰ τὸν                     ἀπὸ τούτων φόβον μηδέποτε σχολὴν λάβωσιν ἀντέχεσθαι τῆς ἐλευθερίασ.                     ὁ μὲν οὖν Διονύσιος συνθέμενος εἰς ἡμέραν τετάρτην ὑπὸ νύκτα τὴν                     φυγὴν τοῖς Καρχηδονίοισ, τὸ στρατόπεδον ἀπήγαγεν εἰς τὴν πόλιν·                         ὁ δ΄ ̓ιμίλκων νυκτὸς παρακομίσας εἰς                     τὴν ἀκρόπολιν τὰ τριακόσια τάλαντα παρέδωκε τοῖς ἐν τῇ Νήσῳ                     τεταγμένοις ὑπὸ τοῦ τυράννου, αὐτὸς δ΄, ἐπεὶ παρῆν ὁ συγκείμενος                     χρόνοσ, νυκτὸς ἐπλήρωσε τετταράκοντα τριήρεις τῶν πολιτικῶν, καὶ                     καταλιπὼν τὸ λοιπὸν ἅπαν στρατόπεδον ὥρμησε φεύγειν. ἤδη δ΄ αὐτοῦ τὸν λιμένα διεκπεπλευκότος ᾔσθοντό                     τινες τῶν Κορινθίων τὸν δρασμόν, καὶ ταχέως ἀπήγγειλαν τῷ                     Διονυσίῳ. τοῦ δὲ τοὺς στρατιώτας τε καλοῦντος εἰς τὰ ὅπλα καὶ κατὰ                     σχολὴν τοὺς ἡγεμόνας ἀθροίζοντοσ, οὐκ ἀνέμειναν αὐτὸν οἱ                     Κορίνθιοι, ταχὺ δ΄ ἀναχθέντες ἐπὶ τοὺς Καρχηδονίους καὶ πρὸς                     ἀλλήλους ἐν ταῖς εἰρεσίαις φιλοτιμούμενοι τὰς ἐσχάτας Φοινίσσας                     ναῦς κατέλαβον, ἃς τοῖς ἐμβόλοις συντρίψαντες κατέδυσαν. μετὰ δὲ ταῦτα Διονύσιος μὲν ἐξήγαγε τὴν                     δύναμιν, οἱ δὲ συμμαχοῦντες τοῖς Καρχηδονίοις Σικελοὶ φθάσαντες τοὺς                     Συρακοσίους ἔφυγον διὰ τῆς μεσογείου, καὶ σχεδὸν πάντες διεσώθησαν                     εἰς τὰς πατρίδασ. καὶ Διονύσιος μὲν τὰς                     ὁδοὺς διαλαβὼν φυλακαῖς ἀπήγαγε τὴν δύναμιν ἐπὶ τὴν τῶν πολεμίων                     στρατοπεδείαν ἔτι νυκτὸς οὔσησ· οἱ δὲ βάρβαροι καταλειφθέντες ὑπό τε                     τοῦ στρατηγοῦ καὶ τῶν Καρχηδονίων, ἔτι δὲ τῶν Σικελῶν, ἠθύμησαν                     καὶ καταπλαγέντες ἔφευγον. οἱ μὲν ἐν                     ταῖς ὁδοῖς καὶ ταῖς προφυλακαῖς ἐμπίπτοντες                     συνελαμβάνοντο, οἱ δὲ πλεῖστοι τὰ ὅπλα ῥιπτοῦντες συνήντων, δεόμενοι                     φείσασθαι τοῦ βίου· μόνοι δὲ ̓́ιβηρες ἠθροισμένοι μετὰ τῶν ὅπλων                     ἐπεκηρυκεύοντο περὶ συμμαχίασ. Διονύσιος                     δὲ πρὸς μὲν τούτους σπεισάμενος κατέταξε τοὺς ̓́ιβηρας εἰς τοὺς                     μισθοφόρουσ, τὸ δὲ λοιπὸν πλῆθος ἐζώγρησε καὶ τὴν λοιπὴν ἀποσκευὴν                     ἐφῆκε τοῖς στρατιώταις διαρπάσαι. οὕτως                     μὲν οὖν τοῖς Καρχηδονίοις ἡ τύχη ταχεῖαν τὴν μεταβολὴν ἐποίησε,                     καὶ πᾶσιν ἀνθρώποις ἔδειξεν, ὡς οἱ μεῖζον τοῦ καθήκοντος                     ἐπαιρόμενοι ταχέως ἐξελέγχουσι τὴν ἰδίαν ἀσθένειαν. ἐκεῖνοι γὰρ τῶν κατὰ Σικελίαν πόλεων σχεδὸν                     ἁπασῶν πλὴν Συρακουσῶν κρατοῦντεσ, καὶ ταύτην ἁλώσεσθαι προσδοκῶντεσ,                     ἐξαίφνης ὑπὲρ τῆς ἰδίας πατρίδος ἀγωνιᾶν ἠναγκάσθησαν, καὶ τοὺς                     τάφους τῶν Συρακοσίων ἀνατρέψαντες πεντεκαίδεκα μυριάδας ἐπεῖδον                     ἀτάφους διὰ τὸν λοιμὸν σεσωρευμένουσ, πυρπολήσαντες δὲ τὴν χώραν τῶν                     Συρακοσίων ἐκ μεταβολῆς εὐθὺς εἶδον τὸν ἴδιον στόλον ἐμπυρισθέντα,                     εἰς δὲ τὸν λιμένα πάσῃ τῇ δυνάμει καταπλέοντες ὑπερηφάνωσ, καὶ                     τοῖς Συρακοσίοις ἐπιδεικνύμενοι τὰς ἑαυτῶν εὐτυχίασ, ἠγνόουν                     ἑαυτοὺς μέλλοντας νυκτὸς ἀποδράσεσθαι καὶ τοὺς συμμάχους ἐκδότους                     καταλιπεῖν τοῖς πολεμίοισ. αὐτὸς δὲ ὁ                     στρατηγὸς ὁ ποιησάμενος σκηνὴν μὲν τὸ τοῦ Διὸς ἱερόν, πρόσοδον δὲ                     τὸν ἐκ τῶν ἱερῶν συληθέντα πλοῦτον, αἰσχρῶς μετ΄ ὀλίγων εἰς                     Καρχηδόνα διέφυγεν, ὅπως μὴ τὸν ὀφειλόμενον τῇ φύσει θάνατον                     ἀποδοὺς ἀθῷος γένηται τῶν ἀσεβημάτων, ἀλλ΄ ἐν τῇ πατρίδι                     περιβόητον ἔχῃ τὸν βίον ὑπὸ πάντων ὀνειδιζόμενοσ. εἰς τοσοῦτο δ΄ ἦλθεν ἀτυχίασ, ὥστε μετὰ τῆς                     εὐτελεστάτης ἐσθῆτος περιῄει τοὺς κατὰ τὴν πόλιν ναοὺς κατηγορῶν                     τῆς ἰδίας ἀσεβείας καὶ περὶ τῶν εἰς θεοὺς ἁμαρτημάτων                     ὁμολογουμένην διδοὺς τιμωρίαν τῷ δαιμονίῳ. τὸ δὲ τέλος ἑαυτοῦ                     καταγνοὺς θάνατον ἀπεκαρτέρησε, πολλὴν τοῖς πολίταις ἀπολιπὼν                     δεισιδαιμονίαν· εὐθὺ γὰρ καὶ τἄλλα τὰ πρὸς τὸν πόλεμον αὐτοῖς ἡ                     τύχη συνήθροισεν. τῆς γὰρ συμφορᾶς                     διακηρυχθείσης κατὰ τὴν Λιβύην, οἱ σύμμαχοι καὶ πάλαι μὲν μισοῦντες                     τὸ βάρος τῆς τῶν Καρχηδονίων ἡγεμονίασ, τότε δὲ διὰ τὴν τῶν                     στρατιωτῶν ἐν Συρακούσαις προδοσίαν πολὺ μᾶλλον ἐξέκαυσαν τὸ κατ΄                     αὐτῶν μῖσοσ. διόπερ ἅμα μὲν ὑπὸ τῆς                     ὀργῆς προαχθέντεσ, ἅμα δὲ καταφρονήσαντες αὐτῶν διὰ τὴν ἀτυχίαν,                     ἀντείχοντο τῆς ἐλευθερίασ. διαπρεσβευσάμενοι δὲ πρὸς ἀλλήλους                     ἤθροισαν δύναμιν, καὶ προελθόντες ἐν ὑπαίθρῳ κατεστρατοπέδευσαν.                         ταχὺ δ΄ οὐ μόνον ἐλευθέρων, ἀλλὰ                     καὶ δούλων συντρεχόντων, ἐν ὀλίγῳ χρόνῳ μυριάδες εἴκοσι                     συνηθροίσθησαν. καταλαβόμενοι δὲ Τύνητα, πόλιν οὐ μακρὰν τῆς                     Καρχηδόνος κειμένην, ἐκ ταύτης παρετάττοντο, καὶ πλεονεκτοῦντες ἐν                     ταῖς μάχαις τειχήρεις τοὺς Φοίνικας συνεῖχον. οἱ δὲ Καρχηδόνιοι φανερῶς ὑπὸ τῶν θεῶν                     πολεμούμενοι, τὸ μὲν πρῶτον κατ΄ ὀλίγους ξυνιόντες ἐξεταράττοντο καὶ                     τὸ δαιμόνιον ἱκέτευον λῆξαι τῆς ὀργῆσ· μετὰ δὲ ταῦτα πᾶσαν τὴν                     πόλιν δεισιδαιμονία κατέσχε καὶ δέοσ, ἑκάστου τὸν τῆς πόλεως                     ἀνδραποδισμὸν τῇ διανοίᾳ προλαμβάνοντοσ. διόπερ ἐψηφίσαντο παντὶ                     τρόπῳ τοὺς ἀσεβηθέντας θεοὺς ἐξιλάσασθαι. οὐ παρειληφότες δ΄ ἐν τοῖς ἱεροῖς οὔτε Κόρην                     οὔτε Δήμητρα, τούτων ἱερεῖς τοὺς ἐπισημοτάτους τῶν πολιτῶν                     κατέστησαν, καὶ μετὰ πάσης σεμνότητος τὰς θεὰς ἱδρυσάμενοι τὰς θυσίας                     τοῖς τῶν ̔ελλήνων ἤθεσιν ἐποίουν, καὶ τῶν παρ΄ αὐτοῖς ὄντων                     ̔ελλήνων τοὺς χαριεστάτους ἐπιλέξαντες ἐπὶ τὴν τῶν θεῶν θεραπείαν                     ἔταξαν. μετὰ δὲ ταῦτα ναῦς τε κατεσκεύαζον καὶ τὰ πρὸς τὸν πόλεμον                     ἐπιμελῶς ἡτοίμαζον. οἱ δ΄ ἀποστάται                     μιγάδες ὄντες οὔθ΄ ἡγεμόνας ἀξιοχρέους εἶχον, τὸ δὲ μέγιστον,                     αὐτοῖς μὲν διὰ τὸ πλῆθος ἐξέλειπον αἱ τροφαί, τοῖς δὲ Καρχηδονίοις                     κατὰ θάλατταν ἐκ Σαρδοῦς παρεκομίζοντο, καὶ πρὸς ἀλλήλους ἐστασίαζον                     περὶ τῆς ἡγεμονίασ, καί τινες αὐτῶν χρήμασιν ὑπὸ Καρχηδονίων                     διαφθαρέντες ἐγκατέλειπον τὰς κοινὰς ἐλπίδασ. ὅθεν διά τε τὴν σπάνιν                     τῆς τροφῆς καί τινων προδοσίαν, οὗτοι μὲν διαλυθέντες εἰς τὰς                     πατρίδας ἀπήλλαξαν τοῦ μεγίστου φόβου Καρχηδονίουσ. καὶ τὰ μὲν κατὰ                     Λιβύην ἐν τούτοις ἦν. Διονύσιος δὲ θεωρῶν τοὺς                     μισθοφόρους ἀλλοτριώτατα πρὸς αὐτὸν ἔχοντασ, καὶ φοβούμενος μὴ διὰ                     τούτων καταλυθῇ, τὸ μὲν πρῶτον ̓αριστοτέλην τὸν ἀφηγούμενον αὐτῶν                     συνέλαβε, μετὰ δὲ ταῦτα τοῦ πλήθους                     συντρέχοντος μετὰ τῶν ὅπλων καὶ τοὺς μισθοὺς πικρότερον ἀπαιτούντων,                     τὸν μὲν ̓αριστοτέλην ἔφησεν ἀποστέλλειν εἰς Λακεδαίμονα κρίσιν ἐν                     τοῖς ἰδίοις πολίταις ὑφέξοντα, τοῖς δὲ μισθοφόροις ὡς μυρίοις οὖσι                     τὸν ἀριθμὸν ἔδωκεν ἐν τοῖς μισθοῖς τὴν τῶν Λεοντίνων πόλιν τε καὶ                     χώραν. ἀσμένως δ΄ αὐτῶν ὑπακουσάντων                     διὰ τὸ κάλλος τῆς χώρασ, οὗτοι μὲν κατακληρουχήσαντες ᾤκουν ἐν                     Λεοντίνοισ, ὁ δὲ Διονύσιος ἄλλους μισθοφόρους ξενολογήσασ, τούτοις τε                     καὶ τοῖς ἠλευθερωμένοις οἰκέταις ἐνεπίστευσε τὴν ἀρχήν. μετὰ δὲ τὴν τῶν                     Καρχηδονίων συμφορὰν οἱ διασωζόμενοι τῶν ἐξηνδραποδισμένων κατὰ                     Σικελίαν πόλεων ἠθροίζοντο, καὶ τὰς ἰδίας κομιζόμενοι πατρίδας                     ἑαυτοὺς ἀνελάμβανον. Διονύσιος δ΄ εἰς                     Μεσσήνην κατῴκισε χιλίους μὲν Λοκρούσ, τετρακισχιλίους δὲ Μεδμαίουσ,                     ἑξακοσίους δὲ τῶν ἐκ Πελοποννήσου Μεσσηνίων, ἔκ τε Ζακύνθου καὶ                     Ναυπάκτου φευγόντων. θεωρῶν δὲ τοὺς Λακεδαιμονίους προσκόπτοντας ἐπὶ                     τῷ τοὺς ὑφ΄ ἑαυτῶν ἐκβεβλημένους Μεσσηνίους ἐν ἐπισήμῳ πόλει                     κατοικίζεσθαι, μετήγαγεν ἐκ Μεσσήνης αὐτούσ, καὶ χωρίον τι παρὰ                     θάλατταν δοὺς τῆς ̓αβακαινίνης χώρας ἀπετέμετο καὶ προσώρισεν ὅσον                     αὐτὸς μέρος ἀπετέμετο. οἱ δὲ Μεσσήνιοι                     τὴν μὲν πόλιν ὠνόμασαν Τυνδαρίδα, πολιτευόμενοι δὲ πρὸς αὑτοὺς                     εὐνοϊκῶς καὶ πολλοὺς πολιτογραφοῦντες ταχὺ πλείους πεντακισχιλίων                     ἐγένοντο. μετὰ δὲ ταῦτα εἰς τὴν τῶν Σικελῶν χώραν πλεονάκις στρατεύσας                     Μέναινον μὲν καὶ Μοργαντῖνον εἷλε, πρὸς ̓́αγυριν δὲ τὸν                     ̓αγυριναίων τύραννον καὶ Δάμωνα τὸν δυναστεύοντα Κεντοριπίνων, ἔτι                     δ΄ ̔ερβιταίους τε καὶ ̓ασσωρίνους συνθήκας ἐποιήσατο· παρέλαβε δὲ διὰ                     προδοσίας Κεφαλοίδιον καὶ Σολοῦντα καὶ τὴν ̓́ενναν· πρὸς δὲ τούτοις                     πρὸς ̔ερβησσίνους εἰρήνην ἐποιήσατο. καὶ τὰ μὲν κατὰ Σικελίαν ἐν                     τούτοις ἦν. κατὰ δὲ τὴν ̔ελλάδα Λακεδαιμόνιοι                     προορώμενοι τὸ μέγεθος τοῦ πρὸς Πέρσας πολέμου, τὸν ἕτερον τῶν                     βασιλέων ̓αγησίλαον ἐπέστησαν τοῖς πράγμασιν. οὗτος δ΄ ἑξακισχιλίους                     στρατιώτας ἐπιλέξασ, τριάκοντα δὲ τῶν πολιτῶν εἰς τὸ συνέδριον τοὺς                     ἀρίστους κατατάξασ, διεβίβασε τὴν δύναμιν ἐκ τῆς Αὐλίδος εἰς                     ̓́εφεσον. ἐκεῖ δὲ στρατολογήσας                     τετρακισχιλίουσ, προήγαγε τὴν δύναμιν εἰς ὕπαιθρον, οὖσαν πεζῶν μὲν                     μυρίων, ἱππέων δὲ τετρακοσίων· ἠκολούθει δ΄ ἀγοραῖος αὐτοῖς ὄχλος                     καὶ τῆς ἁρπαγῆς χάριν οὐκ ἐλάττων τοῦ προειρημένου. διεξιὼν δὲ τὸ Καύ̈στριον πεδίον, διέφθειρε τὴν                     χώραν τὴν ὑπὸ τοὺς Πέρσας οὖσαν, μέχρι ὅτου κατήντησεν εἰς                     Κύμην. ἐκεῖθεν δ΄ ὁρμηθεὶς τὸ πλεῖστον τοῦ θέρους τήν τε Φρυγίαν                     καὶ τὰ συνεχῆ διετέλεσε πορθῶν, καὶ τὴν δύναμιν ἐμπλήσας ὠφελείας                     ὑπὸ τὸ φθινόπωρον ἀνέκαμψεν εἰς ̓́εφεσον. τούτων δὲ πραττομένων Λακεδαιμόνιοι μὲν πρέσβεις                     ἀπέστειλαν πρὸς Νεφερέα τὸν Αἰγύπτου βασιλέα περὶ συμμαχίασ, ὃς                     ἀντὶ τῆς βοηθείας ἐδωρήσατο σκευὴν τοῖς Σπαρτιάταις ἑκατὸν                     τριήρεσι, σίτου δὲ μυριάδας πεντήκοντα. Φάραξ δὲ ὁ τῶν Λακεδαιμονίων                     ναύαρχος ἀναχθεὶς ἐκ ̔ρόδου ναυσὶν ἑκατὸν εἴκοσι κατέπλευσε τῆς                     Καρίας πρὸς Σάσανδα, φρούριον ἀπέχον τῆς Καύνου σταδίους ἑκατὸν                     πεντήκοντα. ἐκεῖθεν δὲ ὁρμώμενος                     ἐπολιόρκει τὴν Καῦνον, καὶ Κόνωνα μὲν τὸν τοῦ βασιλικοῦ στόλου τὴν                     ἡγεμονίαν ἔχοντα, διατρίβοντα δ΄ ἐν Καύνῳ μετὰ νεῶν τεσσαράκοντα.                     ̓αρταφέρνους δὲ καὶ Φαρναβάζου μετὰ πολλῆς δυνάμεως παραβοηθήσαντος                     τοῖς Καυνίοισ, ὁ Φάραξ ἔλυσε τὴν πολιορκίαν καὶ μετὰ τοῦ στόλου                     παντὸς ἀπῆρεν εἰς ̔ρόδον. μετὰ δὲ                     ταῦτα Κόνων μὲν ἀθροίσας ὀγδοήκοντα τριήρεις ἔπλευσεν εἰς                     Χερρόνησον, ̔ρόδιοι δ΄ ἐκβαλόντες τὸν τῶν Πελοποννησίων στόλον                     ἀπέστησαν ἀπὸ Λακεδαιμονίων, καὶ τὸν Κόνωνα προσεδέξαντο μετὰ τοῦ                     στόλου παντὸς εἰς τὴν πόλιν. οἱ δ΄ ἐκ                     τῆς Αἰγύπτου τὸν δωρηθέντα σῖτον κατακομίζοντες Λακεδαιμόνιοι τὴν                     ἀπόστασιν τῶν ̔ροδίων ἀγνοοῦντες τεθαρρηκότες προσέπλεον τῇ νήσῳ·                     ̔ρόδιοι δὲ καὶ Κόνων ὁ τῶν Περσῶν ναύαρχος καταγαγόντες τὰς ναῦς                     εἰς τοὺς λιμένας ἐπλήρωσαν σίτου τὴν πόλιν. παρεγενήθησαν δὲ τῷ Κόνωνι τριήρεις ἐνενήκοντα,                     δέκα μὲν ἀπὸ Κιλικίασ, ὀγδοήκοντα δ΄ ἀπὸ Φοινίκησ, ὧν ὁ                     Σιδωνίων δυνάστης εἶχε τὴν ἡγεμονίαν. μετὰ δὲ                     ταῦτα ̓αγησίλαος μὲν ἐξαγαγὼν τὴν δύναμιν εἰς τὸ Καύ̈στρου πεδίον                     καὶ τὴν περὶ Σίπυλον χώραν, ἐδῄωσε τὰς τῶν ἐγχωρίων κτήσεισ·                     Τισσαφέρνης δὲ μυρίους μὲν ἱππεῖσ, πεντακισμυρίους δὲ πεζοὺς                     ἀθροίσασ, ἐπηκολούθει τοῖς Λακεδαιμονίοις καὶ τοὺς ἀποσπωμένους τῆς                     τάξεως ἐν ταῖς προνομαῖς ἀνῄρει. ̓αγησίλαος δὲ εἰς πλινθίον                     συντάξας τοὺς στρατιώτας ἀντείχετο τῆς παρὰ τὸν Σίπυλον παρωρείασ,                     ἐπιτηρῶν καιρὸν εὔθετον εἰς τὴν τῶν πολεμίων ἐπίθεσιν. ἐπελθὼν δὲ τὴν χώραν μέχρι Σάρδεων ἔφθειρε                     τούς τε κήπους καὶ τὸν παράδεισον τὸν Τισσαφέρνουσ, φυτοῖς καὶ τοῖς                     ἄλλοις πολυτελῶς πεφιλοτεχνημένον εἰς τρυφὴν καὶ τὴν ἐν εἰρήνῃ τῶν                     ἀγαθῶν ἀπόλαυσιν. μετὰ δὲ ταῦτ΄ ἐπιστρέψασ, ὡς ἀνὰ μέσον ἐγενήθη                     τῶν τε Σάρδεων καὶ Θυβάρνων, ἀπέστειλε Ξενοκλέα τὸν Σπαρτιάτην                     μετὰ χιλίων καὶ τετρακοσίων στρατιωτῶν νυκτὸς εἴς τινα δασὺν τόπον,                     ὅπως ἐνεδρεύσῃ τοὺς βαρβάρουσ. αὐτὸς                     δ΄ ἅμ΄ ἡμέρᾳ πορευόμενος μετὰ τῆς δυνάμεωσ, ἐπειδὴ τὴν μὲν                     ἐνέδραν παρήλλαξεν, οἱ δὲ βάρβαροι προσπίπτοντες ἀτάκτως τοῖς ἐπὶ                     τῆς οὐραγίας ἐξήπτοντο, παραδόξως ἐξαίφνης ἐπέστρεψεν ἐπὶ τοὺς                     Πέρσασ. γενομένης δὲ καρτερᾶς μάχησ, καὶ τοῦ συσσήμου τοῖς κατὰ τὴν                     ἐνέδραν οὖσιν ἀρθέντοσ, ἐκεῖνοι μὲν παιανίσαντες ἐπεφέροντο τοῖς                     πολεμίοισ, οἱ δὲ Πέρσαι θεωροῦντες αὑτοὺς ἀπολαμβανομένους εἰς μέσον                     κατεπλάγησαν καὶ παραχρῆμα ἔφευγον. οἱ                     δὲ περὶ τὸν ̓αγησίλαον μέχρι μέν τινος ἐπιδιώξαντες ἀνεῖλαν μὲν                     ὑπὲρ τοὺς ἑξακισχιλίουσ, αἰχμαλώτων δὲ πολὺ πλῆθος ἤθροισαν, τὴν                     δὲ παρεμβολὴν διήρπασαν, γέμουσαν πολλῶν ἀγαθῶν. ἀπὸ δὲ τῆς μάχης Τισσαφέρνης μὲν εἰς Σάρδεις                     ἀπεχώρησε καταπεπληγμένος τὴν τόλμαν τῶν Λακεδαιμονίων, ̓αγησίλαος δ΄                     ἐπεχείρησε μὲν εἰς τὰς ἄνω σατραπείασ, ἐν δὲ τοῖς ἱεροῖς οὐ                     δυνάμενος καλλιερῆσαι πάλιν ἀπήγαγε τὴν δύναμιν ἐπὶ θάλατταν.                         ̓αρταξέρξης δὲ ὁ τῆς ̓ασίας                     βασιλεὺς τά τε ἐλαττώματα πυθόμενος καὶ κατορρωδῶν τὸν πρὸς τοὺς                     ̔́ελληνας πόλεμον, δι΄ ὀργῆς εἶχε τὸν Τισσαφέρνην. τοῦτον γὰρ                     αἴτιον τοῦ πολέμου γεγονέναι ὑπελάμβανε· καὶ ὑπὸ τῆς μητρὸς δὲ                     Παρυσάτιδος ἦν ἠξιωμένος τιμωρήσασθαι τὸν Τισσαφέρνην· εἶχε γὰρ                     αὕτη διαφόρως πρὸς αὐτὸν ἐκ τοῦ διαβεβληκέναι τὸν υἱὸν αὐτῆς                     Κῦρον, ὅτε τὴν ἐπὶ τὸν ἀδελφὸν στρατείαν ἐποιεῖτο. καταστήσας οὖν Τιθραύστην ἡγεμόνα, τούτῳ μὲν                     παρήγγειλε συλλαμβάνειν Τισσαφέρνην, πρὸς δὲ τὰς πόλεις καὶ τοὺς                     σατράπας ἔπεμψεν ἐπιστολὰς ὅπως πάντες τούτῳ ποιῶσι τὸ                     προσταττόμενον. ὁ δὲ Τιθραύστης                     παραγενόμενος εἰς Κολοσσὰς τῆς Φρυγίας συνέλαβε τὸν Τισσαφέρνην διά                     τινος ̓αριαίου σατράπου λουόμενον, καὶ τὴν κεφαλὴν ἀποκόψας ἀπέστειλε                     πρὸς τὸν βασιλέα· αὐτὸς δὲ τὸν ̓αγησίλαον πείσας εἰς λόγους ἐλθεῖν                     ἑξαμηνιαίους ἀνοχὰς ἐποιήσατο. τῶν δὲ                     κατὰ τὴν ̓ασίαν τοῦτον τὸν τρόπον διῳκημένων, Φωκεῖς πρὸς Βοιωτοὺς                     ἔκ τινων ἐγκλημάτων εἰς πόλεμον καταστάντες ἔπεισαν τοὺς                     Λακεδαιμονίους συμμαχεῖν κατὰ τῶν Βοιωτῶν. καὶ τὸ μὲν πρῶτον αὐτοῖς                     ἀπέστειλαν Λύσανδρον μετὰ στρατιωτῶν ὀλίγων, ὃς εἰσελθὼν εἰς τὴν                     Φωκίδα συνήγαγε δύναμιν· μετὰ δὲ ταῦτα καὶ Παυσανίας ὁ βασιλεὺς                     ἐξεπέμφθη μετὰ στρατιωτῶν ἑξακισχιλίων. Βοιωτοὶ δὲ πείσαντες ̓αθηναίους συνεπιλαβέσθαι τοῦ πολέμου, τότε                     μὲν καθ΄ αὑτοὺς ὥρμησαν, καὶ κατέλαβον ̔αλίαρτον ὑπὸ Λυσάνδρου καὶ                     Φωκέων πολιορκουμένην. γενομένης δὲ μάχης ὅ τε Λύσανδρος ἔπεσε καὶ                     τῶν Λακεδαιμονίων καὶ τῶν συμμάχων πολλοί, τῶν δὲ Βοιωτῶν ἡ μὲν                     ὅλη φάλαγξ ταχέως ἐπέστρεψεν ἀπὸ τοῦ διωγμοῦ, τῶν δὲ Θηβαίων ὡς                     διακόσιοι προχειρότερον εἰς τόπους τραχεῖς ἑαυτοὺς δόντες ἀνῃρέθησαν.                         ὁ μὲν οὖν πόλεμος οὗτος ἐκλήθη                     Βοιωτικόσ, Παυσανίας δὲ ὁ τῶν Λακεδαιμονίων βασιλεὺς πυθόμενος τὴν                     ἧτταν ἀνοχὰς ἐποιήσατο πρὸς Βοιωτοὺς καὶ τὴν δύναμιν ἀπήγαγε πρὸς                     Πελοπόννησον. Κόνων δ΄ ὁ τῶν Περσῶν ναύαρχος ἐπὶ μὲν τοῦ στόλου κατέστησεν                     ̔ιερώνυμον καὶ Νικόδημον ̓αθηναίους ὄντασ, αὐτὸς δὲ σπεύδων                     ἐντυχεῖν τῷ βασιλεῖ παρέπλευσεν εἰς Κιλικίαν, κἀκεῖθεν εἰς Θάψακον                     τῆς Συρίας πορευθεὶς ἀνὰ τὸν Εὐφράτην ποταμὸν ἔπλευσεν εἰς                     Βαβυλῶνα. ἐκεῖ δ΄ ἐντυχὼν τῷ βασιλεῖ                     καταναυμαχήσειν ἐπηγγείλατο τοὺς Λακεδαιμονίουσ, ἂν αὐτῷ χρήματα                     καὶ τὴν ἄλλην παρασκευὴν ἑτοιμάσῃ κατὰ τὴν ἑαυτοῦ προαίρεσιν.                         ὁ δ΄ ̓αρταξέρξης ἐπαινέσας αὐτὸν                     καὶ δωρεαῖς μεγάλαις τιμήσασ, συνέστησε ταμίαν τὸν χορηγήσοντα χρημάτων                     πλῆθος ὅσον ἂν προστάττῃ Κόνων, καὶ τὴν ἐξουσίαν ἔδωκεν αὐτῷ                     λαβεῖν εἰς τὸν πόλεμον συνηγησόμενον ὃν ἂν προαιρῆται Περσῶν.                     Κόνων μὲν οὖν Φαρνάβαζον ἑλόμενος τὸν σατράπην κατέβαινεν εἰς τὴν                     θάλατταν, ἅπαντα διῳκηκὼς κατὰ τὴν ἑαυτοῦ διάνοιαν. τοῦ δ΄ ἔτους τούτου διεληλυθότος ̓αθήνησι μὲν τὴν                     ἀρχὴν ἔλαβε Διόφαντοσ, ἐν ̔ρώμῃ δ΄ ἀντὶ τῶν ὑπάτων ἓξ                     χιλίαρχοι τὴν ὑπατικὴν ἀρχὴν διῴκουν, Λεύκιος Οὐαλέριοσ, Μάρκος                     Φούριοσ, Κόιντος Σερουίλιοσ, Κόιντος Σουλπίκιοσ. τούτων δὲ τὴν                     ἀρχὴν παρειληφότων Βοιωτοὶ καὶ ̓αθηναῖοι, πρὸς δὲ τούτοις Κορίνθιοι                     καὶ ̓αργεῖοι, συμμαχίαν πρὸς ἀλλήλους ἐποιήσαντο. μισουμένων γὰρ τῶν Λακεδαιμονίων ὑπὸ τῶν συμμάχων                     διὰ τὸ βάρος τῆς ἐπιστασίασ, ᾤοντο ῥᾳδίως καταλύσειν αὐτῶν τὴν                     ἡγεμονίαν, τὰς μεγίστας πόλεις συμφρονούσας ἔχοντεσ. καὶ πρῶτον μὲν                     συνέδριον κοινὸν ἐν τῇ Κορίνθῳ συστησάμενοι τοὺς βουλευσομένους                     ἔπεμπον καὶ κοινῶς διῴκουν τὰ κατὰ τὸν πόλεμον, μετὰ δὲ ταῦτα                     πρέσβεις εἰς τὰς πόλεις ἀποστέλλοντες πολλοὺς συμμάχους ἀπὸ                     Λακεδαιμονίων ἀπέστησαν· εὐθὺ γὰρ                     αὐτοῖς ἥ τε Εὔβοια ἅπασα προσέθετο καὶ Λευκάδιοι, πρὸς δὲ                     τούτοις ̓ακαρνᾶνές τε καὶ ̓αμβρακιῶται καὶ Χαλκιδεῖς οἱ πρὸς τῇ                     Θρᾴκῃ. ἐπεβάλοντο δὲ καὶ τοὺς ἐν                     Πελοποννήσῳ κατοικοῦντας πείθειν ἀποστῆναι Λακεδαιμονίων, οὐδεὶς δ΄                     αὐτοῖς ὑπήκουσεν· ἡ γὰρ Σπάρτη κατὰ τὰ πλευρὰ κειμένη καθαπερεί τις                     ἀκρόπολις ἦν καὶ φρουρὰ πάσης Πελοποννήσου. Μηδίου δὲ τοῦ τῆς Λαρίσσης τῆς ἐν Θετταλίᾳ                     δυναστεύοντος διαπολεμοῦντος πρὸς Λυκόφρονα τὸν Φερῶν τύραννον, καὶ                     δεομένου πέμψαι βοήθειαν, ἀπέστειλεν αὐτῷ τὸ συνέδριον στρατιώτας                     δισχιλίουσ· ὁ δὲ Μήδιος τῆς συμμαχίας                     αὐτῷ παραγενομένης Φάρσαλον εἷλεν ὑπὸ Λακεδαιμονίων φρουρουμένην                     καὶ τοὺς ἐν αὐτῇ κατοικοῦντας ἐλαφυροπώλησεν. μετὰ δὲ ταῦθ΄ οἱ                     Βοιωτοὶ μετ΄ ̓αργείων ̔ηράκλειαν τὴν ἐν Τραχῖνι κατελάβοντο,                     χωρισθέντες ἀπὸ Μηδίου· καὶ νυκτὸς ἐντὸς τῶν τειχῶν ὑπό τινων                     εἰσαχθέντες Λακεδαιμονίους μὲν τοὺς καταληφθέντας ἀπέσφαξαν, τοὺς δ΄                     ἀπὸ Πελοποννήσου τὰ σφῶν ἔχοντας εἴασαν ἀπελθεῖν. εἰς δὲ τὴν πόλιν τοὺς Τραχινίους φεύγοντας ἐκ τῶν                     πατρίδων ὑπὸ Λακεδαιμονίων μεταπεμπόμενοι, τούτοις ἔδωκαν τὴν πόλιν                     οἰκεῖν, οἳ καὶ παλαιότατοι τῆς χώρας ταύτης ἦσαν οἰκήτορεσ. μετὰ                     δὲ ταῦθ΄ ὁ τῶν Βοιωτῶν ἀφηγούμενος ̓ισμηνίας τοὺς μὲν ̓αργείους                     ἐν τῇ πόλει κατέλιπε φυλακῆς ἕνεκα, αὐτὸς δὲ πείσας ἀποστῆναι                     ἀπὸ Λακεδαιμονίων Αἰνιᾶνας καὶ ̓αθαμᾶνας ἤθροισε παρά τε τούτων                     καὶ τῶν συμμάχων στρατιώτασ· τοὺς πάντας δ΄ ἔχων μικρὸν ἀπολείποντας                     τῶν ἑξακισχιλίων ἐστράτευσεν εἰς Φωκεῖσ. καταστρατοπεδεύοντος δ΄ αὐτοῦ εἰς Νάρυκα τῆς Λοκρίδοσ, ἐξ ἧς φασι                     τὸν Αἴαντα γεγενῆσθαι, τὸ πλῆθος τῶν Φωκέων ἀπήντησε μετὰ τῶν                     ὅπλων, τὴν ἡγεμονίαν ἔχοντος ̓αλκισθένους τοῦ Λάκωνοσ. γενομένης δὲ μάχης ἐπὶ πολὺν χρόνον ἰσχυρᾶς                     ἐκράτησαν οἱ Βοιωτοί, καὶ μέχρι νυκτὸς διώξαντες τοὺς φεύγοντας                     ἀνεῖλον οὐ πολὺ λείποντας τῶν χιλίων, τῶν δ΄ ἰδίων ἀπέβαλον ἐν τῇ                     μάχῃ περὶ πεντακοσίουσ. μετὰ δὲ τὴν                     παράταξιν ἀμφότεροι μὲν διέλυσαν τὸ στρατόπεδον εἰς τὰς ἰδίας                     πατρίδασ· οἱ δ΄ εἰς Κόρινθον τὸ συνέδριον ἀγαγόντεσ, ἐπεὶ κατὰ νοῦν                     αὐτοῖς προεχώρει τὰ πράγματα, συνήγαγον ἐξ ἁπασῶν τῶν πόλεων                     στρατιώτας εἰς Κόρινθον, πεζοὺς μὲν πλείους μυρίων πεντακισχιλίων,                     ἱππεῖς δὲ περὶ πεντακοσίουσ. Λακεδαιμόνιοι δ΄                     ὁρῶντες τὰς μεγίστας τῶν κατὰ τὴν ̔ελλάδα πόλεων ἐφ΄ ἑαυτοὺς                     συνισταμένασ, ἐψηφίσαντο τόν τε ̓αγησίλαον ἐκ τῆς ̓ασίας                     μεταπέμψασθαι καὶ τὴν μετ΄ αὐτοῦ δύναμιν, αὐτοὶ δὲ ἐν τοσούτῳ παρά                     τε σφῶν καὶ τῶν συμμάχων ἀθροίσαντες πεζοὺς μὲν δισμυρίους                     τρισχιλίουσ, ἱππεῖς δὲ πεντακοσίουσ, ἀπήντησαν τοῖς πολεμίοισ.                         γενομένης δὲ παρατάξεως παρὰ τὸν                     Νεμέαν ποταμὸν μέχρι νυκτόσ, ἑκατέρων προετέρησε τὰ μέρη τοῦ                     στρατεύματοσ· καὶ τῶν μὲν Λακεδαιμονίων καὶ τῶν συμμάχων ἔπεσον                     ἑκατὸν πρὸς τοῖς χιλίοισ, Βοιωτῶν δὲ καὶ τῶν ἄλλων συμμάχων περὶ                     δισχιλίους ὀκτακοσίουσ. ̓αγησίλαος δὲ                     τὴν δύναμιν ἐκ τῆς ̓ασίας διαβιβάσας εἰς τὴν Εὐρώπην, τὸ μὲν                     πρῶτον Θρᾳκῶν τινων ἀπαντησάντων αὐτῷ πολλῇ στρατιᾷ, μάχῃ τε                     ἐνίκησε καὶ τοὺς πλείστους τῶν βαρβάρων ἀνεῖλε· μετὰ δὲ ταῦτα διὰ                     Μακεδονίας τὴν πορείαν ἐποιεῖτο, τὴν αὐτὴν διεξιὼν χώραν ἣν καὶ                     Ξέρξης ἐπορεύθη, καθ΄ ὃν καιρὸν ἐστράτευσεν ἐπὶ τοὺς ̔́ελληνασ.                         ̓αγησίλαος μὲν οὖν διὰ Μακεδονίας                     καὶ Θετταλίας πορευθείσ, ὡς διῆλθε τὰ περὶ Θερμοπύλας στενά,                        τὴν πορείαν ἐποιεῖτο. Κόνων δὲ ὁ ̓αθηναῖος καὶ Φαρνάβαζος                     ἀφηγοῦντο μὲν τοῦ βασιλικοῦ στόλου, διέτριβον δὲ περὶ Λώρυμα τῆς                     Χερρονήσου, τριήρεις ἔχοντες πλείους τῶν ἐνενήκοντα. πυθόμενοι δὲ ἐν Κνίδῳ τὸ ναυτικὸν τῶν πολεμίων                     εἶναι, τὰ πρὸς τὴν ναυμαχίαν παρεσκευάζοντο. Πείσανδρος δ΄ ὁ τῶν                     Λακεδαιμονίων ναύαρχος ἐξέπλευσεν ἐκ τῆς Κνίδου τριήρεσιν ὀγδοήκοντα                     πέντε, καὶ κατηνέχθη πρὸς Φύσκον τῆς Χερρονήσου. ἐκεῖθεν δ΄ ἐκπλεύσας περιέπεσε τῷ στόλῳ τοῦ                     βασιλέωσ, καὶ ταῖς μὲν προπλεούσαις ναυσὶ συμβαλὼν προετέρει, τῶν δὲ                     Περσῶν ἅμα ταῖς τριήρεσιν ἀθρόαις παραβοηθησάντων, ἐπειδὴ πάντες οἱ                     σύμμαχοι πρὸς τὴν γῆν ἔφυγον, τὴν ἰδίαν ναῦν ἐπέστρεψεν, αἰσχρὸν                     εἶναι νομίσας καὶ τῆς Σπάρτης ἀνάξιον τὸ φυγεῖν ἀγεννῶσ. ἀγωνισάμενος δὲ λαμπρῶς καὶ πολλοὺς τῶν                     πολεμίων ἀνελών, τὸ τελευταῖον ἀξίως τῆς πατρίδος ἀνῃρέθη                     μαχόμενοσ. οἱ δὲ περὶ τὸν Κόνωνα μέχρι τῆς γῆς καταδιώξαντες τοὺς                     Λακεδαιμονίους πεντήκοντα μὲν τριήρων ἐκυρίευσαν, τῶν δ΄ ἀνδρῶν οἱ                     πλεῖστοι μὲν ἐκκολυμβήσαντες κατὰ γῆν ἔφυγον, ἑάλωσαν δὲ περὶ                     πεντακοσίουσ· αἱ δὲ λοιπαὶ τριήρεις εἰς Κνίδον διεσώθησαν. ̓αγησίλαος δὲ προσλαβόμενος ἐκ Πελοποννήσου στρατιώτασ,                     ἐπειδὴ μετὰ τῆς δυνάμεως ἐπέβαινεν εἰς Βοιωτίαν, εὐθὺς οἱ Βοιωτοὶ                     μετὰ τῶν συμμάχων ἀπήντησαν εἰς Κορώνειαν. γενομένης δὲ παρατάξεως                     Θηβαῖοι μὲν τὸ καθ΄ αὑτοὺς μέρος τρεψάμενοι μέχρι τῆς παρεμβολῆς                     κατεδίωξαν, οἱ δ΄ ἄλλοι μικρὸν ἀντισχόντες χρόνον ὑπ΄ ̓αγησιλάου καὶ                     τῶν ἄλλων φυγεῖν ἠναγκάσθησαν. διὸ καὶ                     νενικηκέναι τῇ μάχῃ Λακεδαιμόνιοι διαλαβόντες ἔστησαν τρόπαιον καὶ                     τοὺς νεκροὺς τοῖς πολεμίοις ὑποσπόνδους ἀπέδωκαν. ἀπέθανον δὲ τῶν                     Βοιωτῶν καὶ τῶν συμμάχων πλείους τῶν ἑξακοσίων, Λακεδαιμονίων δὲ                     καὶ τῶν συναγωνισαμένων τριακόσιοι πεντήκοντα· καὶ αὐτὸς ̓αγησίλαος                     πολλοῖς περιπεπτωκὼς τραύμασιν εἰς Δελφοὺς ἐκομίσθη, κἀκεῖ τὴν                     ἐπιμέλειαν τοῦ σώματος ἐποιεῖτο. Φαρνάβαζος δὲ καὶ Κόνων μετὰ τὴν                     ναυμαχίαν ἀνήχθησαν ἁπάσαις ταῖς ναυσὶν ἐπὶ τοὺς τῶν Λακεδαιμονίων                     συμμάχουσ. καὶ πρῶτον μὲν Κῴους ἀπέστησαν, εἶτα Νισυρίους καὶ                     Τηίουσ. μετὰ δὲ ταῦτα Χῖοι τὴν φρουρὰν ἐκβαλόντες προσέθεντο τοῖς                     περὶ Κόνωνα· παραπλησίως δὲ μετέβαλον καὶ Μιτυληναῖοι καὶ ̓εφέσιοι                     καὶ ̓ερυθραῖοι. τοιαύτη δὲ τῆς                     μεταστάσεως σπουδή τις εἰς τὰς πόλεις ἐνέπεσεν, ὧν αἱ μὲν                     ἐκβάλλουσαι τὰς φρουρὰς τῶν Λακεδαιμονίων τὴν ἐλευθερίαν διεφύλαττον,                     αἱ δὲ τοῖς περὶ Κόνωνα προσετίθεντο. καὶ Λακεδαιμόνιοι μὲν ἀπὸ                     τούτου τοῦ χρόνου τὴν κατὰ θάλατταν ἀρχὴν ἀπέβαλον, οἱ δὲ περὶ                     Κόνωνα κρίναντες παντὶ τῷ στόλῳ πλεῖν ἐπὶ τὴν ̓αττικὴν                     ἀνέζευξαν, καὶ τὰς Κυκλάδας νήσους προσαγαγόμενοι κατέπλευσαν ἐπὶ                     Κύθηρα τὴν νῆσον. εὐθὺ δὲ ταύτης ἐξ                     ἐφόδου κυριεύσαντες τοὺς μὲν Κυθηρίους ὑποσπόνδους ἐξέπεμψαν εἰς                     τὴν Λακωνικήν, αὐτοὶ δὲ καταλιπόντες τῆς πόλεως τὴν ἱκανὴν φρουρὰν                     ἔπλεον ἐπὶ Κορίνθου. ἐκεῖ δὲ καταπλεύσαντες τοῖς συνέδροις                     διελέχθησαν ὑπὲρ ὧν ἤθελον, καὶ συμμαχίαν ποιησάμενοι τούτοις μὲν                     χρήματα κατέλιπον, αὐτοὶ δ΄ εἰς τὴν ̓ασίαν ἐξέπλευσαν. περὶ δὲ τὸν αὐτὸν                     χρόνον ̓αέροπος ὁ τῶν Μακεδόνων βασιλεὺς ἐτελεύτησε νόσῳ,                     βασιλεύσας ἔτη ἕξ· τὴν δ΄ ἡγεμονίαν διαδεξάμενος Παυσανίας υἱὸς                     ἦρξεν ἐνιαυτόν. Θεόπομπος δ΄ ὁ Χῖος                     τὴν τῶν ̔ελληνικῶν σύνταξιν κατέστροφεν εἰς τοῦτον τὸν ἐνιαυτὸν καὶ                     εἰς τὴν περὶ Κνίδον ναυμαχίαν, γράψας βύβλους δώδεκα. ὁ δὲ                     συγγραφεὺς οὗτος ἦρκται μὲν ἀπὸ τῆς περὶ Κυνὸς σῆμα ναυμαχίασ,                     εἰς ἣν Θουκυδίδης κατέληξε τὴν πραγματείαν, ἔγραψε δὲ χρόνον ἐτῶν                     δεκαεπτά. ἐπεὶ δὲ ὁ ἐνιαυσιαῖος χρόνος                     διεληλύθει, ̓αθήνησι μὲν Εὐβουλίδης ἦρξεν, ἐν ̔ρώμῃ δὲ τὴν                     ὑπατικὴν ἀρχὴν διῴκουν χιλίαρχοι ἕξ, Λεύκιος Σέργιοσ, Αὖλος                     Ποστούμιοσ, Πόπλιος Κορνήλιοσ, Κόιντος Μάνλιοσ. περὶ δὲ τούτους τοὺς χρόνους Κόνων τοῦ βασιλικοῦ                     στόλου τὴν ἡγεμονίαν ἔχων, ὀγδοήκοντα τριήρεσι καταπλεύσας εἰς τὸν                     Πειραιέα τοῖς πολίταις ὑπέσχετο τὸν περίβολον τῆς πόλεως                     ἀνοικοδομήσειν· τοῦ γὰρ Πειραιέως τὰ τείχη καὶ τὰ μακρὰ σκέλη                     καθῄρητο κατὰ τὰς Λακεδαιμονίων συνθήκασ, ὅτε κατεπονήθησαν ἐν τῷ                     Πελοποννησιακῷ πολέμῳ. ὁ δ΄ οὖν Κόνων                     μισθωσάμενος πλῆθος τεχνιτῶν, καὶ τὸν ἐκ τῶν πληρωμάτων ὄχλον εἰς                     ὑπηρεσίαν παραδούσ, ταχέως τὸ πλεῖστον μέρος τοῦ τείχους                     ἀνῳκοδόμησε· καὶ γὰρ Θηβαῖοι πεντακοσίους τεχνίτας καὶ λιθοτόμους                     ἀπέστειλαν, καί τινες ἄλλαι τῶν πόλεων παρεβοήθησαν. Τιρίβαζος δ΄ ὁ τῶν κατὰ τὴν ̓ασίαν πεζῶν δυνάμεων                     ἀφηγούμενος ἐφθόνει ταῖς τοῦ Κόνωνος εὐπραξίαισ, καὶ πρόφασιν μὲν                     λαβὼν ὅτι ταῖς βασιλικαῖς δυνάμεσι τὰς πόλεις ̓αθηναίοις κατακτᾶται,                     προαγαγόμενος δ΄ αὐτὸν εἰς Σάρδεις συνέλαβε καὶ δήσας εἰς φυλακὴν                     κατέθετο. ἐν δὲ τῇ Κορίνθῳ τινὲς τῶν                     ἐπιθυμούντων δημοκρατίας συστραφέντες ἀγώνων ὄντων ἐν τῷ θεάτρῳ                     φόνον ἐποίησαν καὶ στάσεως ἐπλήρωσαν τὴν πόλιν· συνεπιλαβομένων δὲ                     αὐτοῖς τῆς τόλμης ̓αργείων, ἑκατὸν μὲν καὶ εἴκοσι τῶν πολιτῶν                     ἀπέσφαξαν, πεντακοσίους δ΄ ἐφυγάδευσαν. Λακεδαιμονίων δὲ παρασκευαζομένων κατάγειν καὶ δύναμιν ἀθροιζόντων,                     ̓αθηναῖοι καὶ Βοιωτοὶ παρεβοήθουν τοῖς σφαγεῦσιν, ὅπως τὴν πόλιν                     ἐξιδιοποιήσωνται. καὶ οἱ μὲν φυγάδες                     μετὰ Λακεδαιμονίων καὶ τῶν συμμάχων ἐπὶ τὸ Λέχαιον καὶ τὸν                     ναύσταθμον ἐπελθόντες νυκτὸς κατὰ κράτος εἷλαν· τῇ δ΄ ὑστεραίᾳ τῶν                     ἐκ τῆς πόλεως ἐπεξελθόντων, ὧν ̓ιφικράτης ἡγεῖτο, συνέβη γενέσθαι                     μάχην, ἐν ᾗ Λακεδαιμόνιοι νικήσαντες οὐκ ὀλίγους ἀπέκτειναν.                         μετὰ δὲ ταῦτα οἵ τε Βοιωτοὶ καὶ                     ̓αθηναῖοι, πρὸς δὲ τούτοις ̓αργεῖοι καὶ Κορίνθιοι πάσῃ τῇ δυνάμει                     παρελθόντες εἰς τὸ Λέχαιον, τὸ μὲν πρῶτον πολιορκήσαντες τὸ χωρίον                     τὸ ἐντὸς τοῦ διατειχίσματος εἰσεβιάζοντο· μετὰ δὲ ταῦτα τῶν                     Λακεδαιμονίων καὶ τῶν φυγάδων λαμπρῶς ἀγωνισαμένων ἐξεώσθησαν οἱ                     Βοιωτοὶ καὶ οἱ μετ΄ αὐτῶν ἅπαντεσ. οὗτοι μὲν οὖν περὶ χιλίους                     τῶν στρατιωτῶν ἀποβαλόντες εἰς τὴν πόλιν ἀπεχώρησαν. εὐθὺ δὲ τῶν ̓ισθμίων ἐπελθόντων διεφέροντο περὶ                     τῆς θέσεως τοῦ ἀγῶνοσ· καὶ πολλὰ φιλονεικησάντων ἐκράτησαν οἱ                     Λακεδαιμόνιοι καὶ τοὺς φυγάδας ἐποίησαν θεῖναι τὸν ἀγῶνα, τῶν δὲ κατὰ τὸν πόλεμον δεινῶν σχεδόν τι περὶ                     τὴν Κόρινθον γενομένων ὁ πόλεμος οὗτος ἐκλήθη Κορινθιακόσ, καὶ                     διέμεινεν ἔτη ὀκτώ. κατὰ δὲ τὴν Σικελίαν                     ̔ρηγῖνοι κατηγοροῦντες Διονυσίου ὅτι Μεσσήνην τειχίζων ἐπ΄ αὐτοὺς                     κατασκευάζεται, πρῶτον μὲν τοὺς ὑπὸ Διονυσίου φυγαδευομένους καὶ                     τἀναντία πράττοντας ὑπεδέξαντο, μετὰ δὲ ταῦτα τῶν Ναξίων καὶ                     Καταναίων τοὺς ὑπολειπομένους εἰς Μύλας κατοικίσαντεσ, δύναμιν                     παρεσκευάζοντο καὶ στρατηγὸν ̔́ελωριν ἐξέπεμψαν πολιορκήσοντα Μεσσήνην.                         τούτου δὲ τὴν ἐπίθεσιν κατὰ τὴν                     ἀκρόπολιν ποιησαμένου παραβόλωσ, οἱ κατέχοντες τὴν πόλιν Μεσσήνιοι                     καὶ Διονυσίου μισθοφόροι συστραφέντες ἀπήντησαν. γενομένης δὲ μάχης                     ἐνίκων οἱ Μεσσήνιοι καὶ πλείους τῶν πεντακοσίων ἀπέκτειναν.                         εὐθὺ δ΄ ἐπὶ τὰς Μύλας ἐπελθόντες                     εἷλον τὴν πόλιν, καὶ τοὺς οἰκισθέντας ἐν αὐτῇ Ναξίους                     ὑποσπόνδους ἀφῆκαν. οὗτοι μὲν οὖν εἴς τε Σικελοὺς καὶ τὰς ἄλλας                     τὰς ̔ελληνίδας πόλεις ἀπελθόντες ἄλλοι κατ΄ ἄλλους τόπους                     κατῴκησαν· ὁ δὲ Διονύσιοσ, τῶν περὶ                     τὸν πορθμὸν αὐτῷ τόπων κατεσκευασμένων φιλίων, διενοεῖτο μὲν ἐπὶ                     ̔ρήγιον στρατιὰν ἄγειν, παρηνωχλεῖτο δ΄ ὑπὸ τῶν τὸ Ταυρομένιον                     κατειληφότων Σικελῶν. διόπερ κρίνας                     συμφέρειν τούτοις ἐπιθέσθαι πρώτοισ, ἐξήγαγεν ἐπ΄ αὐτοὺς τὴν                     δύναμιν, καὶ στρατοπεδεύσας ἐκ τοῦ πρὸς τὴν Νάξον μέρους                     προσεκαρτέρει τῇ πολιορκίᾳ τὸν χειμῶνα, νομίζων τοὺς Σικελοὺς                     ἐκλείψειν τὸν λόφον διὰ τὸ μὴ πάλαι κατῳκηκέναι. οἱ δὲ Σικελοὶ παρὰ                     τῶν πατέρων ἐκ παλαιοῦ παρειληφότες ὅτι τὰ μέρη ταῦτα τῆς νήσου                     Σικελῶν κατεχόντων ̔́ελληνες πρώτως καταπλεύσαντες ἔκτισαν μὲν Νάξον,                     ἐξέβαλον δ΄ ἐκ τούτου τοῦ λόφου τοὺς τότε κατοικοῦντας Σικελούσ· διὸ                     δὴ φάσκοντες πατρῴαν ἀνακτήσασθαι χώραν καὶ περὶ ὧν εἰς τοὺς                     ἑαυτῶν προγόνους ἐξήμαρτον ̔́ελληνες ἀμύνασθαι δικαίωσ, ἐφιλοτιμοῦντο                     κατασχεῖν τὸν λόφον. ὑπερβαλλούσης δὲ                     φιλονεικίας παρ΄ ἀμφοτέροις οὔσησ, ἔτυχον μὲν οὖσαι τροπαὶ                     χειμεριναί, καὶ διὰ τοὺς ἐπιγινομένους χειμῶνας ὁ περὶ τὴν ἀκρόπολιν                     τόπος πλήρης ἦν χιόνοσ. ἐνταῦθα δὴ Διονύσιος τοὺς Σικελοὺς διὰ                     τὴν ὀχυρότητα καὶ τὴν ὑπερβολὴν τοῦ τείχους ῥᾳθυμοῦντας περὶ τὴν                     κατὰ τὴν ἀκρόπολιν φυλακὴν εὑρών, ὥρμησε νυκτὸς ἀσελήνου καὶ                     χειμερίου πρὸς τοὺς ἀνωτάτω τόπουσ. πολλὰ δὲ κακοπαθήσας διά τε τὴν τῶν κρημνῶν δυσχέρειαν καὶ τὸ                     πλῆθος τῆς χιόνοσ, μιᾶς μὲν ἀκροπόλεως ἐκυρίευσε, καὶ τὸ πρόσωπον                     ἐξήλκωσε καὶ τὰς ὄψεις ἔβλαψε διὰ τὸ ψῦχοσ· μετὰ δὲ ταῦτα εἰς τὸ                     ἕτερον μέρος παρεισπεσὼν εἰσήγαγε τὴν δύναμιν εἰς τὴν πόλιν. τῶν δὲ                     Σικελῶν ἀθρόων βοηθησάντων ἐξεώσθησαν οἱ μετὰ τοῦ Διονυσίου, καὶ                     αὐτὸς ἐν τῇ φυγῇ τυπτόμενος εἰς τὸν θώρακα περιεκυλίσθη, καὶ παρ΄                     ὀλίγον συνελήφθη ζῶν. τῶν δὲ Σικελῶν                     ἐπικειμένων ἐξ ὑπερδεξίων τόπων, ἀνῃρέθησαν μὲν τῶν μετὰ Διονυσίου                     πλείους τῶν ἑξακοσίων, ἀπέβαλον δὲ τὰς πανοπλίας οἱ πλεῖστοι· καὶ                     αὐτὸς δὲ ὁ Διονύσιος μόνον τὸν θώρακα διέσωσεν. μετὰ δὲ τὴν ἀτυχίαν ταύτην ̓ακραγαντῖνοι καὶ                     Μεσσήνιοι τοὺς τὰ Διονυσίου φρονοῦντας μεταστησάμενοι, τῆς ἐλευθερίας                     ἀντείχοντο καὶ τῆς τοῦ τυράννου συμμαχίας ἀπέστησαν. Παυσανίας δὲ ὁ τῶν Λακεδαιμονίων βασιλεὺς                     ἐγκαλούμενος ὑπὸ τῶν πολιτῶν ἔφυγεν, ἄρξας ἔτη δεκατέτταρα· τὴν                     δὲ βασιλείαν διαδεξάμενος ὁ υἱὸς ̓αγησίπολις ἦρξε τὸν ἴσον τῷ                     πατρὶ χρόνον. ἐτελεύτησε δὲ καὶ                     Παυσανίας ὁ τῶν Μακεδόνων βασιλεύσ, ἀναιρεθεὶς ὑπὸ ̓αμύντου δόλῳ,                     ἄρξας ἐνιαυτόν· τὴν δὲ βασιλείαν κατέσχεν ̓αμύντασ, καὶ ἦρξεν ἔτη                     εἴκοσι τέσσαρα. τοῦ δὲ ἔτους τούτου                     διεληλυθότος ̓αθήνησι μὲν παρέλαβε τὴν ἀρχὴν Δημόστρατοσ, ἐν ̔ρώμῃ                     δὲ τὴν ὑπατικὴν ἀρχὴν διῴκουν χιλίαρχοι ἕξ, Λεύκιος Τιτίνιοσ,                         Πόπλιος Λικίνιοσ, Πόπλιος Μελαῖοσ,                     Κόιντος Μάλλιοσ, Γναῖος Γενύκιοσ, Λεύκιος ̓ατίλιοσ. τούτων δὲ τὴν                     ἀρχὴν παρειληφότων Μάγων ὁ τῶν Καρχηδονίων στρατηγὸς διέτριβε μὲν                     ἐν Σικελίᾳ, τὰ δὲ πράγματα τῶν Καρχηδονίων ἀπὸ τῆς γεγενημένης                     συμφορᾶς ἀνελάμβανε· ταῖς τε γὰρ                     ὑποτεταγμέναις πόλεσι φιλανθρώπως προσεφέρετο καὶ τοὺς ὑπὸ Διονυσίου                     πολεμουμένους ὑπεδέχετο. ἐποιήσατο δὲ καὶ πρὸς τοὺς πλείστους τῶν                     Σικελῶν συμμαχίασ, καὶ δυνάμεις ἀθροίσας ἐστράτευσεν εἰς τὴν                     Μεσσηνίαν. λεηλατήσας δὲ τὴν χώραν καὶ πολλῆς ὠφελείας ἐγκρατὴς                     γενόμενος ἀνέζευξε καὶ πρὸς ̓αβακαίνῃ πόλει συμμαχίδι                     κατεστρατοπέδευσεν. Διονυσίου δὲ                     ἐπελθόντος μετὰ τῆς δυνάμεως παρετάχθησαν, καὶ γενομένης καρτερᾶς                     μάχης ἐνίκησαν οἱ περὶ Διονύσιον. καὶ οἱ μὲν Καρχηδόνιοι πλείους                     ὀκτακοσίων ἀποβαλόντες ἔφυγον εἰς τὴν πόλιν, Διονύσιος δὲ τότε μὲν                     εἰς Συρακούσας ἀνέζευξε, μετὰ δέ τινας ἡμέρας ἑκατὸν τριήρεις                     πληρώσας ἐστράτευσεν ἐπὶ ̔ρηγίνουσ. ἀπροσδοκήτως δὲ νυκτὸς ἐπιφανεὶς τῇ πόλει τὰς πύλας ἐνέπρησε καὶ                     τοῖς τείχεσι προσήρεισε κλίμακασ. οἱ δὲ ̔ρηγῖνοι τὸ μὲν πρῶτον                     ὀλίγοι προσβοηθήσαντες ἐπεχείρουν σβεννύναι τὴν φλόγα, μετὰ δὲ ταῦτα                     ̔ελώριδος τοῦ στρατηγοῦ παραγενομένου καὶ συμβουλεύσαντος τἀναντία                     πράττειν ἔσωσαν τὴν πόλιν. σβεννύντες                     μὲν γὰρ τὸ πῦρ οὐκ ἂν ἴσχυσαν Διονύσιον κωλῦσαι εἰσελθεῖν,                     ὀλίγοι παντελῶς ὄντεσ, ἐκ δὲ τῶν ἐγγὺς οἰκιῶν ἐνέγκαντες φρύγανα                     καὶ ξύλα τὴν φλόγα κατεσκεύαζον μείζονα, μέχρι ὅτου τὸ πλῆθος ἐν                     τοῖς ὅπλοις ἀθροισθὲν παρεβοήθησεν. Διονύσιος δὲ τῆς ἐπιβολῆς ἀποτυχὼν ἐπῆλθε τὴν χώραν ἐμπυρίζων                     καὶ δενδροτομῶν, καὶ μετὰ ταῦτ΄ ἐνιαυσίους ἀνοχὰς ποιησάμενος                     ἐξέπλευσεν ἐπὶ Συρακουσῶν. οἱ δὲ τὴν ̓ιταλίαν κατοικοῦντες ̔́ελληνες                     ἑώρων μὲν μέχρι τῆς ἑαυτῶν χώρας προβαίνουσαν τὴν Διονυσίου                     πλεονεξίαν, συμμαχίαν δὲ πρὸς ἀλλήλους ἐποιήσαντο καὶ συνέδριον                     ἐγκατεσκεύαζον. ἤλπιζον γὰρ τὸν Διονύσιον ῥᾳδίως ἀμυνεῖσθαι καὶ                     τοῖς παροικοῦσι Λευκανῶν ἀντιτάξεσθαι· καὶ γὰρ οὗτοι τότε                     διεπολέμουν πρὸς αὐτούσ. οἱ δὲ τὸ Λέχαιον τῆς Κορινθίας κατέχοντες φυγάδες                     νυκτὸς ὑπό τινων εἰσαχθέντες ἐνεχείρησαν μὲν καταλαμβάνειν τὰ τείχη,                     τῶν δὲ μετ΄ ̓ιφικράτους ἐκβοηθησάντων τριακοσίους ἐξ αὑτῶν                     ἀποβαλόντες ἔφυγον ἐπὶ τὸν ναύσταθμον. μετὰ δέ τινας ἡμέρας τῶν                     Λακεδαιμονίων μέρος τῆς στρατιᾶς διῄει διὰ τῆς Κορινθίας χώρασ,                     οἷς ̓ιφικράτης καί τινες τῶν ἐν Κορίνθῳ συμμάχων ἐπιπεσόντες τοὺς                     πλείστους ἀνεῖλον. ̓ιφικράτης δὲ μετὰ                     τῶν πελταστῶν ἐπὶ Φλιασίαν στρατεύσασ, καὶ μάχην τοῖς ἐκ τῆς πόλεως                     συνάψασ, τούτων μὲν πλείους τριακοσίων ἀπέκτεινε· μετὰ δὲ ταῦτα ἐπὶ                     Σικυῶνα αὐτοῦ πορευθέντοσ, οἱ Σικυώνιοι παραταξάμενοι πρὸ τῶν τειχῶν                     ἀπέβαλον περὶ πεντακοσίους καὶ συνέφυγον εἰς τὴν πόλιν. τούτων δὲ πραχθέντων ̓αργεῖοι μετὰ τῶν ὅπλων πανδημεὶ                     στρατεύσαντες εἰς Κόρινθον τήν τ΄ ἀκρόπολιν κατελάβοντο καὶ τὴν πόλιν                     ἐξιδιοποιησάμενοι τὴν Κορινθίων χώραν ̓αργείαν ἐποίησαν. ἐπεβάλετο δὲ καὶ ̓ιφικράτης ὁ ̓αθηναῖος                     καταλαβέσθαι τὴν πόλιν, ἐπιτήδειον οὖσαν εἰς τὴν τῆς ̔ελλάδος                     ἡγεμονίαν· τοῦ δὲ δήμου κωλύσαντος οὗτος μὲν ἀπέθετο τὴν ἀρχήν,                     οἱ δ΄ ̓αθηναῖοι Χαβρίαν ἀντ΄ αὐτοῦ στρατηγὸν εἰς τὴν Κόρινθον                     ἐξέπεμψαν. κατὰ δὲ τὴν Μακεδονίαν ̓αμύντας ὁ Φιλίππου πατὴρ ̓ιλλυριῶν                     ἐμβαλόντων εἰς Μακεδονίαν ἐξέπιπτεν ἐκ τῆς χώρασ· ἀπογνοὺς δὲ τὴν                     ἀρχὴν ̓ολυνθίοις μὲν τὴν σύνεγγυς χώραν ἐδωρήσατο, αὐτὸς δὲ τότε                     μὲν ἀπέβαλε τὴν βασιλείαν, μετ΄ ὀλίγον δὲ χρόνον ὑπὸ Θετταλῶν                     καταχθεὶς ἀνεκτήσατο τὴν ἀρχήν, καὶ ἐβασίλευσεν ἔτη εἴκοσι                     τέτταρα. ἔνιοι δέ φασι μετὰ τὴν                     ἔκπτωσιν τὴν ̓αμύντου διετῆ χρόνον ̓αργαῖον βασιλεῦσαι τῶν                     Μακεδόνων, καὶ τότε τὸν ̓αμύνταν ἀνακτήσασθαι τὴν βασιλείαν.                         περὶ δὲ τὸν αὐτὸν χρόνον καὶ                     Σάτυρος ὁ Σπαρτάκου μὲν υἱόσ, βασιλεὺς δὲ Βοσπόρου, ἐτελεύτησεν,                     ἄρξας ἔτη τετταράκοντα· τὴν ἡγεμονίαν δὲ διεδέξατο ὁ υἱὸς Λεύκων                     ἐπ΄ ἔτη τετταράκοντα. κατὰ δὲ τὴν ̓ιταλίαν ̔ρωμαῖοι πολιορκοῦντες ἑνδέκατον                     ἔτος Βηίους κατέστησαν αὐτοκράτορα μὲν Μάρκον Φούριον, ἵππαρχον                     δὲ Πόπλιον Κορνήλιον. οὗτοι δὲ ἀναλαβόντες τὰς δυνάμεις Βηίους                     ἐξεπολιόρκησαν διώρυγα κατασκευάσαντεσ, καὶ τὴν πόλιν                     ἐξανδραποδισάμενοι τούς τε ἄνδρας καὶ τὴν ἄλλην λείαν                     ἐλαφυροπώλησαν. ὁ μὲν οὖν αὐτοκράτωρ                     θρίαμβον ἤγαγεν, ὁ δὲ τῶν ̔ρωμαίων δῆμος ἐκ τῶν λαφύρων δεκάτην                     ἐξελόμενος χρυσοῦν κατεσκεύασε κρατῆρα καὶ εἰς Δελφοὺς ἀνέθηκεν.                         οἱ δὲ κομίζοντες αὐτὸν πρεσβευταὶ                     λῃσταῖς Λιπαραίοις περιέπεσον, καὶ πάντες αἰχμαλωτισθέντες κατήχθησαν                     εἰς Λιπάραν. Τιμασίθεος δ΄ ὁ τῶν Λιπαραίων στρατηγὸς γνοὺς τὸ                     γεγενημένον, τούς τε πρεσβευτὰς ἀνέσωσε καὶ τὸ χρυσίον ἀποδοὺς εἰς                     Δελφοὺς τοὺς πρέσβεις ἀποκατέστησεν. οἱ δὲ τὸν κρατῆρα κομίζοντεσ,                     ἀναθέντες αὐτὸν εἰς τὸν τῶν Μασσαλιητῶν θησαυρόν, εἰς ̔ρώμην                     ἀνέστρεψαν. διόπερ ὁ δῆμος τῶν ̔ρωμαίων                     πυθόμενος τὴν τοῦ Τιμασιθέου καλοκἀγαθίαν, παραχρῆμα αὐτὸν ἐτίμησε                     δημόσιον δοὺς κατάλυμα, καὶ μετὰ ταῦτ΄ ἔτεσιν ἑκατὸν τριάκοντα ἑπτὰ                     τὴν Λιπάραν ἀφελόμενος τῶν Καρχηδονίων τοὺς ἐγγόνους τοῦ                     Τιμασιθέου τῶν τε εἰσφορῶν ἀτελεῖς ἀφῆκε καὶ ἐλευθέρους ἐποίησεν.                         ἐπεὶ δ΄ ὁ ἐνιαύσιος διεληλύθει                     χρόνοσ, ̓αθήνησι μὲν ἦρχε Φιλοκλῆσ, ἐν ̔ρώμῃ δὲ τὴν ὑπατικὴν                     ἀρχὴν μετέλαβον ἓξ χιλίαρχοι, Πόπλιος καὶ Κορνήλιοσ, Καίσων                     Φάβιοσ, Λεύκιος Φούριοσ, Κόιντος Σερουίλιοσ, Μάρκος Οὐαλέριοσ·                     ἤχθη δὲ καὶ ̓ολυμπιὰς κατὰ τοῦτον τὸν ἐνιαυτὸν ἑβδόμη πρὸς ταῖς                     ἐνενήκοντα, καθ΄ ἣν ἐνίκα Τερίρησ. κατὰ δὲ τούτους τοὺς χρόνους ̓αθηναῖοι στρατηγὸν ἑλόμενοι                     Θρασύβουλον ἐξέπεμψαν μετὰ τριήρων τετταράκοντα. οὗτος δὲ πλεύσας                     εἰς ̓ιωνίαν καὶ χρήματα λαβὼν παρὰ τῶν συμμάχων ἀνέζευξε, καὶ                     διατρίβων περὶ Χερρόνησον Μήδοκον καὶ Σεύθην τοὺς τῶν Θρᾳκῶν                     βασιλεῖς συμμάχους ἐποιήσατο. μετὰ δέ                     τινα χρόνον ἐξ ̔ελλησπόντου πλεύσας εἰς Λέσβον, ἐν τῷ παρὰ τὴν                     ̓́ερεσον αἰγιαλῷ καθώρμει. ἐπιγενομένων δὲ πνευμάτων μεγάλων εἴκοσι                     μὲν καὶ τρεῖς τριήρεις διεφθάρησαν· μετὰ δὲ τῶν λοιπῶν διασωθεὶς                     ἐπῄει τὰς κατὰ τὴν Λέσβον πόλεις προσαγόμενοσ· ἀφειστήκεισαν γὰρ                     πᾶσαι πλὴν Μιτυλήνησ. καὶ πρῶτον μὲν                     ἐπὶ Μέθυμναν παραγενόμενος ἐπισυνῆψε μάχην τοῖς ἐκ τῆς πόλεωσ, ὧν                     ἦρχε Θηρίμαχος ὁ Σπαρτιάτησ. ἀγωνισάμενος δὲ λαμπρῶς αὐτόν τε τὸν                     Θηρίμαχον ἀνεῖλε καὶ τῶν Μεθυμναίων οὐκ ὀλίγουσ, τοὺς δὲ λοιποὺς                     συνέκλεισεν ἐντὸς τῶν τειχῶν, καὶ τὴν μὲν τῶν Μεθυμναίων χώραν                     ἔφθειρε, τὴν δ΄ ̓́ερεσον καὶ τὴν ̓́αντισσαν καθ΄ ὁμολογίαν παρέλαβεν.                     μετὰ δὲ ταῦτα παρά τε Χίων καὶ Μιτυληναίων συμμάχων ἀθροίσας ναῦς                     ἔπλευσεν ἐπὶ ̔ρόδον. Καρχηδόνιοι δὲ βραδέως                     ἑαυτοὺς ἐκ τῆς περὶ Συρακούσας συμφορᾶς ἀναλαβόντεσ, ἔγνωσαν                     ἀντέχεσθαι τῶν κατὰ Σικελίαν πραγμάτων. κρίναντες δὲ διαγωνίζεσθαι,                     ναυσὶ μὲν μακραῖς ὀλίγαις διέβησαν, δύναμιν δὲ συνήγαγον ἀπό τε                     Λιβύης καὶ Σαρδοῦσ, ἔτι δὲ τῶν ἐξ ̓ιταλίας βαρβάρων. πάντας δ΄                     ἐπιμελῶς καθοπλίσαντες μετὰ τῆς οἰκείας χορηγίας ἐπεραιώθησαν εἰς                     τὴν Σικελίαν, οὐκ ἐλάττους ὄντες τῶν ὀκτὼ μυριάδων, ὧν ἡγεῖτο                     Μάγων. οὗτος μὲν οὖν διὰ Σικελῶν                     πορευθείσ, καὶ τὰς πλείστας πόλεις ἀποστήσας τοῦ Διονυσίου,                     κατεστρατοπέδευσεν ἐν τῇ τῶν ̓αγυριναίων χώρᾳ παρὰ τὸν Χρύσαν                     ποταμὸν ἐγγὺς τῆς ὁδοῦ τῆς φερούσης εἰς Μοργαντίναν· τοὺς γὰρ                     ̓αγυριναίους οὐ δυνάμενος εἰς συμμαχίαν προσλαβέσθαι, τῆς εἰς                     τοὔμπροσθεν ἀπέστη πορείασ, ἀκούων τοὺς πολεμίους ἐκ Συρακουσῶν                     ὡρμηκέναι. Διονύσιος δὲ πυθόμενος τοὺς                     Καρχηδονίους διὰ τῆς μεσογείου τὴν πορείαν ποιουμένουσ, ταχὺ συλλέξας                     οὓς ἠδύνατο τῶν Συρακοσίων καὶ τῶν μισθοφόρων ὥρμησε, τοὺς πάντας                     ἔχων οὐκ ἐλάττους δισμυρίων. παραγενόμενος δ΄ ἐγγὺς τῶν πολεμίων διεπρεσβεύσατο πρὸς ̓́αγυριν τὸν                     δυναστεύοντα τῶν ̓αγυριναίων. οὗτος δὲ τῶν τότε τυράννων τῶν ἐν                     Σικελίᾳ μεγίστην εἶχε δύναμιν μετὰ Διονύσιον· τῶν τε γὰρ                     περικειμένων ἐρυμάτων σχεδὸν ἁπάντων ἐκυρίευε καὶ τῆς πόλεως τῶν                     ̓αγυριναίων ἦρχε πολυοχλουμένης κατ΄ ἐκείνους τοὺς καιρούσ· εἶχε γὰρ                     πολίτας οὐκ ἐλάττους δισμυρίων. ἦν δὲ                     καὶ εἰς τοῦτο τὸ πλῆθος ἐν τῇ πόλει συνηθροισμένον χρημάτων πολλῶν                     κατὰ τὴν ἀκρόπολιν παράθεσισ, ἣν ̓́αγυρις ἠθροίκει πεφονευκὼς τοὺς                     εὐπορωτάτους τῶν πολιτῶν. ἀλλ΄ ὁ                     Διονύσιος μετ΄ ὀλίγων εἰσελθὼν ἐντὸς τοῦ τείχους ἔπεισε τὸν                     ̓́αγυριν συμμαχῆσαι γνησίωσ, καὶ πολλὴν ἐπηγγείλατο χώραν τῆς ὁμόρου                     δωρήσεσθαι κατορθωθέντος τοῦ πολέμου. ὁ δ΄                     ̓́αγυρις πρῶτον μὲν πάσῃ τῇ Διονυσίου δυνάμει σῖτον καὶ τἄλλα                     ὅσα ἦν χρεία προθύμως ἐδωρήσατο, καὶ πανδημεὶ τὴν δύναμιν ἐξαγαγὼν                     ἐστράτευσε μετὰ Διονυσίου καὶ κοινῇ πρὸς Καρχηδονίους διεπολέμει.                         Μάγων δ΄ ἐν πολεμίᾳ χώρᾳ                     στρατοπεδεύων, καὶ τῶν ἀναγκαίων ἐνδεὴς ἀεὶ μᾶλλον γινόμενοσ, οὐ                     μετρίως ἠλαττοῦτο· καὶ γὰρ οἱ περὶ τὸν ̓́αγυριν τῆς χώρας ἔμπειροι                     καθεστῶτες ἐν ταῖς ἐνέδραις ἐπλεονέκτουν καὶ τὰς ἀγορὰς τῶν                     πολεμίων ἀφῃροῦντο. λεγόντων δὲ τῶν                     Συρακοσίων διὰ μάχης κρίνειν ὡς τάχιστα τὰ πράγματα, Διονύσιος                     ἠναντιοῦτο λέγων χωρὶς κινδύνων τῷ χρόνῳ καὶ τῇ σπάνει                     καταφθαρήσεσθαι τοὺς βαρβάρουσ· ἐφ΄ οἷς παροργισθέντες οἱ Συρακόσιοι                     κατέλιπον τὸν Διονύσιον. ὁ δὲ τὸ μὲν                     πρῶτον εὐλαβούμενος ἐπ΄ ἐλευθερίαν ἐκάλει τοὺς οἰκέτασ, μετὰ δὲ                     ταῦτα διαπρεσβευσαμένων τῶν Καρχηδονίων ὑπὲρ εἰρήνης ὑπακούσας                     ἀναπομπίμους τοῖς κυρίοις ἐποίησε, πρὸς δὲ τοὺς Καρχηδονίους                     εἰρήνην ἐποιήσατο. ἦσαν δ΄ αἱ συνθῆκαι                     τὰ μὲν ἄλλα παραπλήσιαι ταῖς πρότερον, Σικελοὺς δὲ δεῖν ὑπὸ                     Διονύσιον τετάχθαι καὶ παραλαβεῖν αὐτὸν τὸ Ταυρομένιον. μετὰ δὲ τὰς                     συνθήκας Μάγων μὲν ἀπέπλευσε, Διονύσιος δὲ παραλαβὼν τὸ Ταυρομένιον                     τοὺς μὲν πλείστους τῶν ἐκεῖ Σικελῶν ἐξέβαλεν, τῶν δ΄ ἰδίων                     μισθοφόρων τοὺς ἐπιτηδειοτάτους ἐπιλέξας κατῴκισεν. καὶ τὰ μὲν κατὰ                     Σικελίαν ἐν τούτοις ἦν, κατὰ δὲ τὴν ̓ιταλίαν ̔ρωμαῖοι Φαλίσκον                     πόλιν ἐκ τοῦ Φαλίσκων ἔθνους ἐξεπόρθησαν. τοῦ δ΄ ἔτους τούτου διεληλυθότος ̓αθήνησι μὲν ἦν                     ἄρχων Νικοτέλησ, ἐν ̔ρώμῃ δὲ τὴν ὑπατικὴν ἀρχὴν διῴκουν                     χιλίαρχοι τρεῖσ, Μάρκος Φούριοσ, Γάιος Αἰμίλιοσ. τούτων δὲ τὴν                     ἀρχὴν παρειληφότων οἱ λακωνίζοντες τῶν ̔ροδίων ἐπαναστάντες τῷ                     δήμῳ τοὺς τὰ τῶν ̓αθηναίων φρονοῦντας ἐξέβαλον ἐκ τῆς πόλεωσ.                         συνδραμόντων δ΄ αὐτῶν ἐν τοῖς ὅπλοις                     καὶ πειρωμένων ἀντέχεσθαι τῶν πραγμάτων, ἐπεκράτησαν οἱ                     Λακεδαιμονίοις συμμαχοῦντεσ, καὶ πολλοὺς μὲν ἐφόνευσαν, τοὺς δὲ                     διαφυγόντας ἐξεκήρυξαν. εὐθὺς δὲ καὶ πρέσβεις ἀπέστειλαν εἰς                     Λακεδαίμονα περὶ βοηθείασ, εὐλαβούμενοι μή τινες τῶν πολιτῶν                     νεωτερίσωσιν. Λακεδαιμόνιοι δ΄ αὐτοῖς                     ἀπέστειλαν ἑπτὰ τριήρεις καὶ τοὺς ἀφηγησομένους τῶν πραγμάτων τρεῖς                     ἄνδρασ, Εὐδόκιμον καὶ Φιλόδοκον καὶ Διφίλαν. οὗτοι δὲ πρῶτον εἰς                     Σάμον κομισθέντες ἀπέστησαν τὴν πόλιν ̓αθηναίων, ἔπειτα                     καταπλεύσαντες εἰς ̔ρόδον τῶν ἐνταῦθα πραγμάτων εἶχον τὴν                     ἐπιμέλειαν. οἱ δὲ Λακεδαιμόνιοι,                     προχωρούντων αὐτοῖς τῶν πραγμάτων, ἔγνωσαν ἀντέχεσθαι τῆς θαλάττησ,                     καὶ πάλιν ἐκ τοῦ κατ΄ ὀλίγον ἐκράτουν τῶν συμμάχων ἀθροίσαντες                     ναυτικόν. οὗτοι μὲν οὖν εἴς τε Σάμον καὶ Κνίδον καὶ ̔ρόδον                     κατέπλευσαν, καὶ πανταχόθεν ναῦς τε καὶ τοὺς ἀρίστους καταγράφοντες                     ἐπιβάτας ἐξήρτυον πολυτελῶς τριήρεις εἴκοσιν ἑπτά. ̓αγησίλαος δ΄ ὁ τῶν Λακεδαιμονίων βασιλεύσ, ἀκούων                     τοὺς ̓αργείους περὶ τὴν Κόρινθον διατρίβοντασ, ἐξήγαγε τοὺς                     Λακεδαιμονίους πανδημεὶ πλὴν μιᾶς μόρασ. ἐπελθὼν δὲ τὴν ̓αργείαν                     πᾶσαν τὰς μὲν κτήσεις διήρπασεν, τὴν δὲ χώραν δενδροτομήσας εἰς τὴν                     Σπάρτην ἀπεχώρησεν. κατὰ δὲ τὴν Κύπρον                     Εὐαγόρας ὁ Σαλαμίνιοσ, ὃς ἦν μὲν εὐγενέστατοσ, τῶν γὰρ κτισάντων                     τὴν πόλιν ἦν ἀπόγονοσ, πεφευγὼς δ΄ ἐν τοῖς ἔμπροσθεν χρόνοις διά                     τινας στάσεισ, καὶ μετὰ ταῦτα κατελθὼν μετ΄ ὀλίγων, τὸν μὲν                     δυναστεύοντα τῆς πόλεως ̓αβδήμονα τὸν Τύρσιον ἐξέβαλε, φίλον ὄντα                     τοῦ Περσῶν βασιλέωσ, αὐτὸς δὲ τὴν πόλιν κατασχὼν τὸ μὲν πρῶτον                     ἐβασίλευσε τῆς Σαλαμῖνοσ, μεγίστης οὔσης καὶ δυνατωτάτης τῶν ἐν                     Κύπρῳ πόλεων· ταχὺ δὲ χρημάτων πολλῶν εὐπορήσας καὶ δύναμιν                     προχειρισάμενος ἐπεχείρησεν ἅπασαν τὴν νῆσον σφετερίσασθαι. τῶν δὲ πόλεων ἃς μὲν βίᾳ χειρωσάμενοσ, ἃς                     δὲ πειθοῖ προσλαβόμενοσ, τῶν μὲν ἄλλων πόλεων ταχὺ τὴν ἡγεμονίαν                     παρέλαβεν, ̓αμαθούσιοι δὲ καὶ Σόλιοι καὶ Κιτιεῖς ἀντέχοντες τῷ                     πολέμῳ πρέσβεις ἀπέστειλαν πρὸς ̓αρταξέρξην τὸν τῶν Περσῶν βασιλέα                     περὶ βοηθείασ· καὶ τοῦ μὲν Εὐαγόρου κατηγόρουν, ὅτι τὸν ̓́αγυριν                     βασιλέα σύμμαχον ὄντα Περσῶν ἀνεῖλε, τὴν δὲ νῆσον ὡμολόγησαν                     αὐτῷ συγκατακτήσασθαι. ὁ δὲ βασιλεύσ,                     οὐ βουλόμενος ἅμα μὲν τὸν Εὐαγόραν ἐπὶ πλεῖον προκόπτειν, ἅμα δὲ                     διανοούμενος τὴν Κύπρον εὐφυῶς εἶναι κειμένην καὶ ναυτικὴν δύναμιν                     μεγάλην ἔχειν, ᾗ δυνήσεται προπολεμεῖν τῆς ̓ασίασ, ἔκρινε                     συμμαχεῖν, καὶ τούτους μὲν ἐξέπεμψεν, αὐτὸς δὲ πρὸς μὲν τὰς                     ἐπιθαλαττίους πόλεις καὶ τοὺς ἀφηγουμένους τῶν πόλεων σατράπας                     ἔπεμψεν ἐπιστολὰς ναυπηγεῖσθαι τριήρεις καὶ τὰ πρὸς τὸν στόλον                     χρήσιμα ὄντα κατὰ σπουδὴν παρασκευάζεσθαι, ̔εκατόμνῳ δὲ τῷ Καρίας                     δυνάστῃ προσέταξε πολεμεῖν τῷ Εὐαγόρᾳ. οὗτος δὲ τὰς ἐν ταῖς ἄνω σατραπείαις πόλεις ἐπιπορευόμενος                     μεγάλαις δυνάμεσι διαβαίνει εἰς τὴν Κύπρον. τὰ μὲν οὖν κατὰ τὴν                     ̓ασίαν ἐν τούτοις ἦν, κατὰ δὲ τὴν ̓ιταλίαν ̔ρωμαῖοι πρὸς                     Φαλίσκους εἰρήνην ποιησάμενοι, πρὸς δὲ Αἰκίκλους πόλεμον τὸ                     τέταρτον, καὶ Σούτριον μὲν ᾤκισαν, ἐκ δὲ Οὐερρηγῖνος πόλεως ὑπὸ                     τῶν πολεμίων ἐξεβλήθησαν. τοῦ δ΄ ἔτους τούτου                     διεληλυθότος ̓αθήνησι μὲν ἦρχε Δημόστρατοσ, ἐν ̔ρώμῃ δ΄ ὕπατοι                     τὴν ἀρχὴν παρειλήφεισαν Λεύκιος Λουκρήτιος καὶ Σερουίλιοσ. κατὰ δὲ                     τούτους τοὺς χρόνους ̓αρταξέρξης μὲν Στρούθαν στρατηγὸν κατέπεμψεν                     ἐπὶ θάλατταν μετὰ δυνάμεως Λακεδαιμονίοις πολεμήσοντα, Σπαρτιᾶται δὲ                     τὴν παρουσίαν αὐτοῦ πυθόμενοι Θίβρωνα στρατηγὸν εἰς τὴν ̓ασίαν                     ἐξέπεμψαν. ὃς κατελάβετο χωρίον ̓́ιονδα καὶ Κόρνισσον ὄρος ὑψηλόν,                     τῆς ̓εφέσου ἀπέχον σταδίους τετταράκοντα. οὗτος μὲν οὖν ὀκτακισχιλίους ἔχων στρατιώτας σὺν τοῖς κατὰ τὴν                     ̓ασίαν ἀθροισθεῖσιν ἐπῄει τὴν τοῦ βασιλέως χώραν φθείρων, Στρούθας                     δὲ σὺν ἵππῳ τε βαρβαρικῇ πολλῇ καὶ στρατιώταις ὁπλίταις μὲν                     πεντακισχιλίοισ, ψιλοῖς δὲ πλείοσι δισμυρίων, οὐ μακρὰν τῶν                     Λακεδαιμονίων κατεστρατοπέδευσεν. τέλος δὲ                     τοῦ Θίβρωνος μετὰ μέρους τῆς δυνάμεως ἐξελθόντος καὶ πολλὴν                     περιβαλομένου λείαν, ἐπελθὼν ὁ Στρούθας τόν τε Θίβρωνα μαχόμενον                     ἀνεῖλε, καὶ τῶν στρατιωτῶν τοὺς μὲν πλείστους ἀπέκτεινε, τοὺς δ΄                     ἐζώγρησεν, ὀλίγοι δ΄ εἰς τὸ Κνιδίνιον φρούριον διεσώθησαν. Θρασύβουλος δ΄ ὁ                     τῶν ̓αθηναίων στρατηγὸς ἐκ τῆς Λέσβου κομιζόμενος μετὰ τοῦ στόλου                     πρὸς ̓́ασπενδον, ὥρμισε τὰς τριήρεις εἰς τὸν Εὐρυμέδοντα ποταμόν.                     χρήματα δ΄ εἰληφότος αὐτοῦ παρὰ τῶν ̓ασπενδίων, ὅμως τινὲς τῶν                     στρατιωτῶν ἐδῄωσαν τὴν χώραν. γενομένης δὲ νυκτὸς οἱ μὲν ̓ασπένδιοι                     χαλεπῶς ἐνεγκόντες ἐπὶ τοῖς ἀδικήμασιν ἐπέθεντο τοῖς ̓αθηναίοις                     καὶ τόν τε Θρασύβουλον καί τινας τῶν ἄλλων ἀνεῖλαν· οἱ δὲ τῶν                     ̓αθηναίων τριήραρχοι περιδεεῖς γενόμενοι καὶ ταχὺ πληρώσαντες τὰς                     ναῦσ, εἰς ̔ρόδον ἐξέπλευσαν. ἀφεστηκυίας δὲ τῆς πόλεωσ, καὶ τῶν φυγάδων φρούριόν τι                     κατειληφότων, μετὰ τούτων διεπολέμουν πρὸς τοὺς κατὰ τὴν πόλιν. οἱ δ΄                     ̓αθηναῖοι πυθόμενοι τὴν Θρασυβούλου τοῦ στρατηγοῦ τελευτήν, ̓αγύριον                     στρατηγὸν ἐξέπεμψαν. τὰ μὲν οὖν κατὰ τὴν ̓ασίαν ἐν τούτοις ἦν.                         κατὰ δὲ τὴν Σικελίαν ὁ τῶν                     Συρακοσίων τύραννος Διονύσιος σπεύδων τῇ κατὰ τὴν νῆσον δυναστείᾳ                     καὶ τοὺς κατ΄ ̓ιταλίαν ̔́ελληνας προσλαβέσθαι, τὴν μὲν ἐπ΄ ἐκείνους                     κοινὴν στρατείαν εἰς ἕτερον καιρὸν ἀνεβάλετο, κρίνας δὲ συμφέρειν                     ἐπιχειρεῖν πρώτῃ τῇ τῶν ̔ρηγίνων πόλει διὰ τὸ προπολεμητήριον                     αὐτὴν εἶναι τῆς ̓ιταλίασ, ὥρμησεν ἐκ Συρακουσῶν μετὰ τῆς                     δυνάμεωσ. εἶχε δὲ πεζοὺς μὲν δισμυρίουσ,                     ἱππεῖς δὲ χιλίουσ, ναῦς δ΄ ἑκατὸν εἴκοσι. περαιώσας δὲ τὴν δύναμιν                     ἐπὶ τοὺς ὅρους τῆς Λοκρίδοσ, ἐκεῖθεν διὰ τῆς μεσογείου τὴν                     πορείαν ἐποιεῖτο, τέμνων καὶ πυρπολῶν τὴν τῶν ̔ρηγίνων χώραν·                     συμπαρέπλευσε δὲ καὶ ὁ στόλος ἐπὶ θάτερα μέρη τῆς θαλάττησ, καὶ                     πάσῃ τῇ δυνάμει περὶ τὸν πορθμὸν κατεστρατοπέδευσεν. οἱ δ΄ ̓ιταλοὶ πυθόμενοι τὴν τοῦ Διονυσίου διάβασιν                     ἐπὶ τὸ ̔ρήγιον, ἀπέστειλαν ἐκ Κρότωνος ναῦς ἑξήκοντα, σπεύδοντες                     παραδοῦναι τοῖς ̔ρηγίνοισ. μετεώρων δὲ πλεουσῶν αὐτῶν ὁ Διονύσιος                     πεντήκοντα ναῦς ἔχων ἐπέπλευσε, καὶ φυγόντων αὐτῶν ἐπὶ τὴν γῆν                     οὐδὲν ἧττον ἐπέκειτο, καὶ συνδήσας ἀπέσπα τὰς παρορμούσας τῇ γῇ.                         κινδυνευουσῶν δὲ τῶν ἑξήκοντα τριήρων                     ἁλῶναι ̔ρηγῖνοι πανδημεὶ παρεβοήθησαν, καὶ ἀπὸ τῆς γῆς τῷ πλήθει                     τῶν βελῶν ἀνεῖρξαν τὸν Διονύσιον. ἐπιγενομένων δὲ πνευμάτων μεγάλων                     οἱ μὲν ̔ρηγῖνοι τὰς ναῦς ἀνείλκυσαν ἐπὶ τὴν γῆν, Διονύσιος δ΄                     ἰσχυρῶς χειμασθεὶς ἑπτὰ ναῦς ἀπώλεσε καὶ σὺν αὐταῖς ἄνδρας οὐκ                     ἐλάττους χιλίων πεντακοσίων. τούτων δ΄                     ἅμα ταῖς ναυσὶν ἐκβρασθέντων ἐπὶ τὴν ̔ρηγίνην, οἱ ̔ρηγῖνοι                     πολλοὺς τῶν ναυτῶν ἐζώγρησαν. Διονύσιος δ΄ ἐπὶ πεντήρους πλέων, καὶ                     πολλάκις παρ΄ ὀλίγον ἐλθὼν ὑποβρύχιοσ, μόγις περὶ μέσας νύκτας εἰς                     τὸν ἐν Μεσσήνῃ λιμένα κατέφυγεν. ἤδη δὲ καὶ τῆς χειμερινῆς ὥρας                     ἐνισταμένης οὗτος μὲν πρὸς Λευκανοὺς συμμαχίαν ποιησάμενος ἀπήγαγε                     τὰς δυνάμεις εἰς Συρακούσασ. μετὰ δὲ ταῦτα Λευκανῶν τὴν Θουρίαν                     καταδραμόντων οἱ Θούριοι παρήγγειλαν τοῖς συμμάχοις κατὰ τάχος                     ἀπαντᾶν μετὰ τῶν ὅπλων· αἱ γὰρ κατὰ τὴν ̓ιταλίαν ̔ελληνίδες                     πόλεις ἐν ταῖς συνθήκαις εἶχον οὕτωσ, ἵν΄ ἥτις ἂν ὑπὸ τῶν                     Λευκανῶν λεηλατηθῇ χώρα, πρὸς ταύτην ἅπαντες παραβοηθῶσιν· ἧς δ΄                     ἂν πόλεως μὴ καταστῇ τὸ στρατόπεδον ἐπὶ τὴν βοήθειαν, τεθνάναι                     τοὺς ἐκείνης τῆς πόλεως στρατηγούσ. διόπερ τῶν Θουρίων τοὺς βιβλιαφόρους ἀποστειλάντων ἐπὶ τὰς πόλεις                     πρὸς τὴν τῶν πολεμίων παρουσίαν, ἅπαντες παρεσκευάζοντο πρὸς τὴν                     ἀνάζευξιν. αὐτοὶ δὲ προεξαναστάντες ταῖς ὁρμαῖς καὶ τὸ τῶν συμμάχων                     πλῆθος οὐκ ἀναμείναντεσ, ἀνέζευξαν ἐπὶ τοὺς Λευκανούσ, ἔχοντες                     πεζοὺς μὲν πλείους τῶν μυρίων τετρακισχιλίων, ἱππεῖς δὲ σχεδὸν                     χιλίουσ. καὶ Λευκανοὶ μὲν ἀκούσαντες                     τὴν τῶν πολεμίων ἔφοδον ἀπεχώρησαν εἰς τὴν ἰδίαν χώραν· οἱ δὲ                     Θούριοι κατὰ σπουδὴν ἐμβαλόντες εἰς τὴν Λευκανίαν, τὸ μὲν πρῶτον                     φρούριον ἐξεῖλον, καὶ πολλῆς ὠφελείας κυριεύσαντες καθαπερεὶ δέλεαρ                     ἔλαβον τῆς ἑαυτῶν ἀπωλείασ. φρονηματισθέντες γὰρ ἐπὶ τῷ                     προτερήματι καταπεφρονηκότως διά τινων στενῶν καὶ ἀποκρήμνων ὁδῶν                     ἐπορεύθησαν, βουλόμενοι Λᾶον πόλιν εὐδαίμονα πολιορκῆσαι. ἐπειδὴ δὲ παρεγενήθησαν εἴς τι πεδίον κύκλῳ                     λόφοις ὑψηλοῖς καὶ κρημνοῖς περιειλημμένον, ἐνταῦθα οἱ Λευκανοὶ                     πάσῃ τῇ δυνάμει διέκλεισαν αὐτοὺς τῆς ἐπὶ τὰς πατρίδας ἐπανόδου.                     παράδοξον δ΄ ἐπὶ τῷ λόφῳ καὶ φανερὰν ποιήσαντες τὴν ἑαυτῶν                     ἐπιφάνειαν ἐξέπληξαν τοὺς ̔́ελληνας διά τε τὸ μέγεθος τοῦ στρατοπέδου                     καὶ τὴν τῶν τόπων δυσχωρίαν· εἶχον γὰρ Λευκανοὶ τότε πεζοὺς μὲν                     τρισμυρίουσ, ἱππεῖς δ΄ οὐκ ἐλάττους τετρακισχιλίων. τῶν δ΄ ̔ελλήνων                     ἀνελπίστως τηλικούτῳ περιεχομένων κινδύνῳ, κατέβαινον εἰς τὸ πεδίον                     οἱ βάρβαροι. γενομένης δὲ παρατάξεωσ, καὶ τῶν ̓ιταλιωτῶν                     καταπολεμηθέντων ὑπὸ τοῦ πλήθους τῶν Λευκανῶν, ἔπεσον μὲν πλείους                     τῶν μυρίων· παρήγγελλον γὰρ οἱ Λευκανοὶ μηθένα ζωγρεῖν· τῶν δὲ                     λοιπῶν οἱ μὲν ἐπί τινα πρὸς τῇ θαλάσσῃ λόφον ἔφυγον, οἱ δὲ                     θεωροῦντες ναῦς μακρὰς προσπλεούσας καὶ νομίζοντες τὰς τῶν ̔ρηγίνων                     εἶναι, συνέφυγον εἰς τὴν θάλασσαν καὶ διενήχοντο ἐπὶ τὰς τριήρεισ.                         ἦν δὲ ὁ στόλος ὁ προσπλέων                     Διονυσίου τοῦ τυράννου, καὶ ναύαρχος ὑπῆρχεν αὐτῷ Λεπτίνης ὁ                     ἀδελφόσ, ἀπεσταλμένος τοῖς Λευκανοῖς ἐπὶ βοήθειαν. ὁ μὲν οὖν                     Λεπτίνης δεξάμενος φιλανθρώπως τοὺς νηχομένους ὡς ἐπὶ τὴν γῆν                     ἀπεβίβασε καὶ ἔπεισε τοὺς Λευκανοὺς ὑπὲρ ἑκάστου τῶν αἰχμαλώτων                     λαβεῖν ἀργυρίου μνᾶν· οὗτοι δ΄ ἦσαν τὸν ἀριθμὸν ὑπὲρ τοὺς                     χιλίουσ. γενόμενος δὲ τῶν χρημάτων                     ἐγγυητὴς καὶ διαλλάξας τοὺς ̓ιταλιώτας τοῖς Λευκανοῖς ἔπεισεν                     εἰρήνην ποιήσασθαι, καὶ μεγάλης ἀποδοχῆς ἔτυχε παρὰ τοῖς                     ̓ιταλιώταισ, συμφερόντως αὑτῷ, οὐ λυσιτελῶς δὲ Διονυσίῳ συντεθεικὼς                     τὸν πόλεμον. ἤλπιζε γὰρ ὁ Διονύσιος τῶν ̓ιταλιωτῶν πολεμούντων πρὸς                     Λευκανοὺς ἐπελθὼν ῥᾳδίως ἂν κρατῆσαι τῶν κατ΄ ̓ιταλίαν πραγμάτων,                     ἀπολελυμένων δὲ τηλικούτου πολέμου δυσχερῶς ἂν περιγενέσθαι. διόπερ                     τοῦτον μὲν ἀπήλλαξε τῆς ναυαρχίασ, Θεαρίδην δὲ τὸν ἕτερον ἀδελφὸν                     ἡγεμόνα τοῦ στόλου κατέστησεν. τούτων δὲ πραχθέντων ̔ρωμαῖοι τὴν τῶν Οὐεξίων                     χώραν κατεκληρούχησαν, κατ΄ ἄνδρα δόντες πλέθρα τέτταρα, ὡς δέ τινεσ,                     εἴκοσι ὀκτώ· καὶ πρὸς μὲν Αἰκούσους διαπολεμοῦντες Λίφλον πόλιν                     κατὰ κράτος εἷλον, Οὐελιτρίνων δ΄ ἀποστάντων πόλεμον πρὸς αὐτοὺς                     ἐνεστήσαντο. ἀπέστη δὲ καὶ Σάτρικον ἀπὸ ̔ρωμαίων, καὶ εἰς                     Κερκίους ἀποικίαν ἀπέστειλαν. τοῦ δ΄                     ἐνιαυσίου χρόνου διεληλυθότος ̓αθήνησι μὲν ἦρχεν ̓αντίπατροσ, ἐν δὲ                     τῇ ̔ρώμῃ τὴν ὑπατικὴν ἀρχὴν διῴκουν Λεύκιος Οὐαλέριος καὶ                     Αὖλος Μάλλιοσ. περὶ δὲ τούτους τοὺς χρόνους Διονύσιος ὁ τῶν                     Συρακοσίων δυνάστης φανερῶς ἑαυτὸν ἀναδείξας ἐπὶ τὴν ̓ιταλίαν                     στρατευσόμενον, μετὰ πλείστης δυνάμεως ὥρμησεν ἀπὸ Συρακουσῶν.                         εἶχε δὲ πεζοὺς μὲν πλείους τῶν                     δισμυρίων, ἱππεῖς δὲ περὶ τρισχιλίουσ, ναῦς δὲ μακρὰς μὲν                     τεσσαράκοντα, τὰς δὲ τὸν σῖτον κομιζούσας οὐκ ἐλάττους τριακοσίων.                     πεμπταῖος δὲ κατανύσας εἰς τὴν Μεσσήνην, αὐτὸς μὲν ἐν τῇ πόλει                     τὴν δύναμιν ἀνελάμβανε, Θεαρίδην δὲ τὸν ἀδελφὸν ἐπὶ τὰς Λιπαραίων                     νήσους ἀπέστειλε μετὰ νεῶν τριάκοντα· πεπυσμένος γὰρ ἦν δέκα ναῦς                     τῶν ̔ρηγίνων περὶ ἐκείνους τοὺς τόπους οὔσασ. ὁ δὲ Θεαρίδης ἐκπλεύσας καὶ καταλαβὼν τὴν                     ̔ρηγίνων δεκαναί̈αν ἔν τισιν εὐθέτοις τόποισ, αὐτάνδρων τῶν σκαφῶν                     ἐκυρίευσε καὶ ταχέως εἰς Μεσσήνην πρὸς Διονύσιον ἐπέστρεψε.                     Διονύσιος δὲ τοὺς αἰχμαλώτους εἰς δεσμὰ καταθέμενος τοῖς Μεσσηνίοις                     ἔδωκε φυλάττειν, αὐτὸς δὲ περαιώσας τὴν δύναμιν εἰς Καυλωνίαν                     περιεστρατοπέδευσε τὴν πόλιν, καὶ τὰς μηχανὰς προσερείσας πυκνὰς                     προσβολὰς ἐποιεῖτο. οἱ δὲ κατὰ τὴν                     ̓ιταλίαν ̔́ελληνες ὡς ἐπύθοντο τὰς τοῦ Διονυσίου δυνάμεις                     περαιουμένας τὸν διείργοντα πορθμόν, καὶ αὐτοὶ στρατόπεδα συνήθροιζον.                     τῆς δὲ τῶν Κροτωνιατῶν πόλεως μάλιστα πολυοχλουμένης καὶ πλείστους                     ἐχούσης Συρακοσίους φυγάδασ, τούτοις τὴν ἡγεμονίαν τοῦ πολέμου                     παρέδωκαν· οἱ δὲ Κροτωνιᾶται τὰς                     πανταχόθεν δυνάμεις ἀθροίσαντες στρατηγὸν ̔́ελωριν τὸν Συρακόσιον                     εἵλοντο. οὗτος δὲ πεφευγὼς Διονύσιον καὶ δοκῶν τόλμαν ἔχειν                     ἔμπρακτον, πιστότατα πρὸς τὸν τύραννον πολεμήσειν διὰ τὸ μῖσος                     ὑπείληπτο. ὡς δὲ πάντες οἱ σύμμαχοι παρεγενήθησαν εἰς Κρότωνα, κατὰ                     τὴν ἑαυτοῦ προαίρεσιν ̔́ελωρις διατάξας ὥρμησε μετὰ πάσης τῆς                     δυνάμεως ἐπὶ Καυλωνίασ· ἅμα γὰρ                     ἐνόμιζεν ἐπιφανεὶς λύσειν τὴν πολιορκίαν, ἅμα δὲ καταπεπονημένους                     τοὺς πολεμίους ὑπὸ τῶν καθ΄ ἡμέραν προσβολῶν διαγωνιεῖσθαι. εἶχε δὲ                     τοὺς ἅπαντας πεζοὺς μὲν περὶ δισμυρίους πεντακισχιλίουσ, ἱππεῖς δὲ                     περὶ δισχιλίουσ. διανυσάντων δ΄ αὐτῶν τὸ πλεῖστον τῆς ὁδοῦ καὶ                     στρατοπεδευσάντων πρὸς τὸν ̓ελέπορον ποταμόν, ἀνέζευξεν ὁ Διονύσιος                     ἀπὸ τῆς πόλεως καὶ συνήντα τοῖς ̓ιταλιώταισ. ὁ μὲν οὖν ̔́ελωρις                     μετὰ τῶν ἀρίστων πεντακοσίων προηγεῖτο τῆς δυνάμεωσ, ὁ δὲ Διονύσιος                     ἔτυχε μὲν ἀπὸ τεσσαράκοντα σταδίων ἐστρατοπεδευκὼς τῶν ἐναντίων,                     διὰ δὲ τῶν κατασκόπων μαθὼν ἐγγὺς ὄντας τοὺς πολεμίουσ, ὄρθρου τὴν                     δύναμιν ἐγείρας προήγαγεν εἰς τοὔμπροσθεν. ἅμα δ΄ ἡμέρᾳ τοῖς περὶ τὸν ̔́ελωριν ὀλίγοις                     οὖσιν ἀπαντήσας ἄφνω προσεμάχετο, καὶ διεσκευασμένην ἔχων τὴν                     δύναμιν ἀνοχὴν οὐδ΄ ἡντινοῦν ἐδίδου τοῖς πολεμίοισ. ὁ δ΄ ̔́ελωρις εἰς πολλὴν ἐμπεσὼν ἀπορίαν, αὐτὸς                     μὲν μεθ΄ ὧν εἶχεν ὑπέστη τοὺς ἐπιφερομένουσ, τῶν δὲ φίλων τινὰς                     ἀπέστειλεν ἐπὶ τὸ στρατόπεδον, ἐπισπεῦσαι τὰ πλήθη παρακελευόμενοσ.                     ὧν ταχέως ποιησάντων τὸ προσταχθέν, οἱ μὲν ̓ιταλιῶται πυθόμενοι τὸν                     στρατηγὸν καὶ τοὺς μετ΄ αὐτοῦ κινδυνεύοντας δρομαῖοι παρῆσαν ἐπὶ τὴν                     βοήθειαν, ὁ δὲ Διονύσιος ἀθρόᾳ τῇ δυνάμει περιχυθεὶς τόν θ΄                     ̔́ελωριν καὶ τοὺς μετ΄ αὐτοῦ γενναίως ἀγωνισαμένους σχεδὸν ἅπαντας                     ἀνεῖλε. τῶν δ΄ ̓ιταλιωτῶν σποράδην διὰ                     τὴν σπουδὴν ἐκβοηθούντων, οἱ Σικελιῶται τὰς τάξεις διαφυλάττοντες                     ῥᾳδίως τῶν πολεμίων περιεγίνοντο. οὐ μὴν ἀλλ΄ ἐπὶ μέν τινα χρόνον                     οἱ κατὰ τὴν ̓ιταλίαν ̔́ελληνες ὑπέμενον τὸν κίνδυνον, καίπερ ἑαυτῶν                     πολλοὺς ὁρῶντες ἀναιρουμένουσ· ὡς δὲ τὴν τοῦ στρατηγοῦ τελευτὴν                     ἐπύθοντο καὶ διὰ τὸν θόρυβον ἀλλήλοις ἐμπίπτοντες ἠλαττοῦντο                     μεγάλωσ, τότε δὴ τελέως ἀθυμήσαντες ἐτράπησαν. πολλῶν δ΄ ἀναιρουμένων                     ἐν τῇ κατὰ τὸ πεδίον τροπῇ, κατέφυγε τὸ πλῆθος ἐπί τινα λόφον,                     ἐρυμνὸν μὲν ὄντα πρὸς τὴν πολιορκίαν, ἄνυδρον δὲ καὶ δυνάμενον                     ῥᾳδίως ὑπὸ τῶν πολεμίων φυλάττεσθαι. ὃν ὁ Διονύσιος                     περιστρατοπεδεύσας τήν τε ἡμέραν ἐκείνην καὶ τὴν νύκτα διηγρύπνησεν                     ἐν τοῖς ὅπλοισ, ἐπιμελῶς ταῖς φυλακαῖς χρησάμενοσ. τῇ δ΄ ὑστεραίᾳ                     διὰ τὸ καῦμα καὶ τὴν ἀνυδρίαν οἱ συμπεφευγότες κακῶς ἀπήλλαττον.                         ἐπικηρυκευσαμένων δ΄ αὐτῶν πρὸς τὸν                     Διονύσιον καὶ παρακαλούντων λύτρα πράξασθαι, οὐ μέτριος ἐν τοῖς                     εὐημερήμασι γενόμενος προσέταττεν ἀποθέσθαι τὰ ὅπλα καὶ σφᾶς αὐτοὺς                     ἐγχειρίσαι τῷ κρατοῦντι. σκληροῦ δὲ τοῦ προστάγματος ὄντοσ, μέχρι                     μέν τινος διεκαρτέρουν, ὡς δ΄ ὑπὸ τῆς φυσικῆς ἀνάγκης κατεβαροῦντο,                     παρέδωκαν αὑτοὺς περὶ ὀγδόην ὥραν, ἤδη τὰ σώματα παρειμένοι.                         Διονύσιος δὲ λαβὼν ῥάβδον καὶ                     πατάξας ἐπὶ τοῦ ἐδάφους ἠρίθμει τοὺς καταβαίνοντας αἰχμαλώτουσ,                     ὄντας πλείους τῶν μυρίων. καὶ πάντων αὐτοῦ ὑποπτευόντων τὸ                     θηριῶδεσ, τοὐναντίον ἐφάνη πάντων ἐπιεικέστατοσ· τούς τε γὰρ αἰχμαλώτους ἀφῆκεν αὐτεξουσίους χωρὶς                     λύτρων καὶ πρὸς τὰς πλείστας τῶν πόλεων εἰρήνην συνθέμενος ἀφῆκεν                     αὐτονόμουσ. ἐπὶ δὲ τούτοις ἐπαίνου τυχὼν ὑπὸ τῶν εὖ παθόντων                     χρυσοῖς στεφάνοις ἐτιμήθη, καὶ σχεδὸν τοῦτ΄ ἔδοξε πρᾶξειν ἐν τῷ                     ζῆν κάλλιστον. ἐπὶ δὲ ̔ρήγιον                     ἀναζεύξαντος αὐτοῦ, καὶ μετὰ τῆς δυνάμεως παρεσκευασμένου πολιορκεῖν                     διὰ τὴν περὶ τῆς ἐπιγαμίας ὕβριν, ἀγωνία πολλὴ κατεῖχε τοὺς                     ̔ρηγίνουσ· οὔτε γὰρ συμμάχους οὔτε δύναμιν ἀξιόμαχον εἶχον, πρὸς                     δὲ τούτοις ᾔδεισαν ὅτι τῆς πόλεως ἁλούσης οὔτ΄ ἔλεος οὔτε                     δέησις αὐτοῖς ἀπελείπετο. διόπερ                     ἔκριναν ἀποστεῖλαι πρέσβεις τοὺς δεησομένους μετρίως αὐτοῖς χρήσασθαι                     καὶ παρακαλέσαι μηδὲν περὶ αὐτῶν ὑπὲρ ἄνθρωπον βουλεύσασθαι.                         ὁ δὲ Διονύσιος τριακόσια τάλαντα                     πραξάμενος καὶ τὰς ναῦς ἁπάσας παραλαβὼν οὔσας ἑβδομήκοντα,                     προσέταξεν ἑκατὸν ὁμήρους δοῦναι δοθέντων δὲ πάντων ἀνέζευξεν ἐπὶ                     Καυλωνίαν. ταύτης δὲ τοὺς μὲν ἐνοικοῦντας εἰς Συρακούσας μετῴκισε                     καὶ πολιτείαν δοὺς πέντε ἔτη συνεχώρησεν ἀτελεῖς εἶναι, τὴν δὲ                     πόλιν κατασκάψας τοῖς Λοκροῖς τὴν χώραν τῶν Καυλωνιατῶν ἐδωρήσατο.                         ̔ρωμαῖοι                     δὲ Λιφοίκουαν πόλιν ἐκ τοῦ τῶν Αἰκῶν ἔθνους ἑλόντεσ, κατὰ τὰς                     τῶν ὑπάτων εὐχὰς μέγαν ἀγῶνα τῷ Διὶ συνετέλεσαν. τοῦ δ΄ ἔτους τούτου διεληλυθότος ̓αθήνησι μὲν ἦρχε                     Πυργίων, ἐν δὲ τῇ ̔ρώμῃ τὴν ὕπατον ἀρχὴν μετέλαβον χιλίαρχοι                     τέσσαρεσ, Λεύκιος Λουκρήτιοσ, Σερούιος Σουλπίκιοσ, Γάιος Αἰμίλιος                     καὶ Γάιος ̔ροῦφοσ, ̓ολυμπιὰς δ΄ ἤχθη ὀγδόη πρὸς                     ταῖς ἐνενήκοντα, καθ΄ ἣν ἐνίκα Σώσιππος ̓αθηναῖοσ. τούτων δὲ τὴν ἀρχὴν παρειληφότων Διονύσιος ὁ τῶν                     Συρακοσίων δυνάστης πορευθεὶς εἰς ̔ιππώνιον μετὰ τῆς δυνάμεωσ, τοὺς                     μὲν κατοικοῦντας ἐν αὐτῇ μετῴκισεν εἰς τὰς Συρακούσασ, τὴν δὲ                     πόλιν κατασκάψας τοῖς Λοκροῖς προσεμέρισε τὴν χώραν. κατὰ τὸ συνεχὲς γὰρ ἐφιλοτιμεῖτο τοὺς Λοκροὺς εὖ                     ποιεῖν διὰ τὴν συγχωρηθεῖσαν ἐπιγαμίαν· τοὺς δὲ ̔ρηγίνους ἐπεθύμει                     τιμωρήσασθαι διὰ τὴν περὶ τῆς οἰκειότητος ἀδικίαν. καθ΄ ὃν γὰρ                     καιρὸν ἀπέστειλε πρὸς αὐτοὺς πρέσβεις ἀξιῶν αὑτῷ συγχωρηθῆναι τῶν                     πολιτικῶν παρθένων γαμῆσαι, φασὶ τοὺς ̔ρηγίνους ἀποκριθῆναι δημοσίᾳ                     τοῖς πρέσβεσιν, ὡς μόνην αὐτῷ συγχωρῆσαι γαμεῖν τὴν τοῦ δημίου                     θυγατέρα. διὰ τοῦτο βαρέως φέρων καὶ                     δοκῶν ὑπερβαλλόντως ὑβρίσθαι, πολὺς ἦν ἐπὶ τῇ κατ΄ αὐτῶν                     τιμωρίᾳ. καὶ γὰρ ἐν τῷ πρότερον ἐνιαυτῷ τὴν εἰρήνην συνέθετο                     πρὸς αὐτοὺς οὐ τῆς φιλίας ὀρεγόμενοσ, ἀλλὰ τὴν ναυτικὴν δύναμιν                     παρελέσθαι βουλόμενοσ, οὖσαν τριήρων ἑβδομήκοντα· διελάμβανε γὰρ τῆς                     κατὰ θάλατταν βοηθείας ἀποκλεισθείσης ῥᾳδίως ἐκπολιορκήσειν τὴν                     πόλιν. διόπερ κατὰ τὴν ̓ιταλίαν                     ἐνδιατρίβων ἐζήτει πρόφασιν εὔλογον, δι΄ ἧς οὐ παρὰ τὴν ἀξίαν τὴν                     ἰδίαν δόξει λελυκέναι τὰς συνθήκασ. ἀγαγὼν οὖν πρὸς τὸν πορθμὸν τὰς                     δυνάμεισ, τὰ πρὸς τὴν διάβασιν παρεσκευάζετο. καὶ πρῶτον μὲν ᾔτει                     τοὺς ̔ρηγίνους ἀγοράσ, ἐπαγγελλόμενος ταχέως τὰς δοθείσας                     ἀποστέλλειν ἐκ Συρακουσῶν. τοῦτο δ΄ ἔπραττεν, ὅπως μὴ διδόντων μὲν                     αὐτῶν δικαίως δόξῃ τὴν πόλιν ἑλεῖν, δόντων δ΄ ἐνόμιζεν ἐξαναλώσειν                     αὐτῶν τὸν σῖτον καὶ προσκαθίσας τὴν πόλιν διὰ τὴν σπάνιν ταχὺ                     κυριεύσειν αὐτῆσ. οἱ δὲ ̔ρηγῖνοι τούτων                     μὲν οὐδὲν ὑπονοοῦντες τὸ μὲν πρῶτον ἐφ΄ ἡμέρας τινὰς ἐχορήγουν                     τὰς τροφὰς λαμπρῶσ· ὡς δὲ πλείονα χρόνον ἐνδιέτριβε, ποτὲ μὲν                     ἀρρωστίαν, ποτὲ δὲ ἄλλας προφάσεις ποριζόμενοσ, ὑπονοήσαντες αὐτοῦ                     τὴν ἐπιβολήν, οὐκέτι παρεῖχον τὰς τροφὰς τῷ στρατοπέδῳ. ὁ δὲ Διονύσιος ἐπὶ τούτῳ προσποιηθεὶς                     ἀγανακτεῖν, τοὺς μὲν ὁμήρους τοῖς ̔ρηγίνοις ἀπέδωκε, τὴν δὲ πόλιν                     περιστρατοπεδεύσας καθ΄ ἡμέραν προσβολὰς ἐποιεῖτο. κατεσκεύασε δὲ καὶ                     μηχανημάτων πολὺ πλῆθος ἀπίστων τοῖς μεγέθεσι, δι΄ ὧν τὰ τείχη                     σαλεύων ἐφιλοτιμεῖτο κατὰ κράτος ἑλεῖν τὴν πόλιν. οἱ δὲ ̔ρηγῖνοι στρατηγὸν ἑλόμενοι Φύτωνα, καὶ                     πάντας τοὺς ἐν ἡλικίᾳ καθοπλίσαντεσ, ταῖς τε φυλακαῖς ἐπιμελῶς                     ἐχρῶντο καὶ κατὰ τὰς εὐκαιρίας ἐξιόντες ἐνεπύριζον τὰς τῶν                     πολεμίων μηχανάσ. οὗτοι μὲν οὖν                     πολλάκις ὑπὲρ τῆς πατρίδος λαμπρῶς ἀγωνιζόμενοι πρὸ τῶν τειχῶν, τήν                     τε τῶν πολεμίων ὀργὴν ἐξέκαυσαν καὶ πολλοὺς μὲν ἑαυτῶν ἀπέβαλον,                     οὐκ ὀλίγους δὲ καὶ τῶν Σικελιωτῶν ἀνεῖλον. καὶ αὐτὸν δὲ τὸν Διονύσιον συνέβη λόγχῃ πληγέντα                     παρὰ τὸν βουβῶνα παρ΄ ὀλίγον μὲν τελευτῆσαι, μόγις δὲ αὑτὸν                     ἀναλαβεῖν ἐκ τοῦ τραύματοσ. χρονιζούσης δὲ τῆς πολιορκίας διὰ τὸ                     τοὺς ̔ρηγίνους ἀνυπέρβλητον εἰσφέρεσθαι σπουδὴν ὑπὲρ τῆς                     ἐλευθερίασ, Διονύσιος τὰς μὲν δυνάμεις συνεῖχεν ἐν ταῖς καθ΄ ἡμέραν                     προσβολαῖς καὶ τὴν ἐξ ἀρχῆς πρόθεσιν οὐκ ἐγκατέλειπεν. τῶν δ΄ ̓ολυμπίων                     ἐγγὺς ὄντων ἀπέστειλεν εἰς τὸν ἀγῶνα τέθριππα πλείω, διαφέροντα                     πολὺ τῶν ἄλλων τοῖς τάχεσι, καὶ σκηνὰς εἰς τὴν πανήγυριν διαχρύσους                     καὶ πολυτελέσι ποικίλοις ἱματίοις κεκοσμημένασ. ἔπεμψε δὲ καὶ                     ῥαψῳδοὺς τοὺς κρατίστουσ, ὅπως ἐν τῇ πανηγύρει τὰ ποιήματα αὐτοῦ                     προφερόμενοι ποιήσωσιν ἔνδοξον τὸν Διονύσιον· σφόδρα γὰρ εἰς τὴν                     ποιητικὴν ὑπῆρχε μεμηνώσ. τούτων δ΄                     ἐπιμελητὴν συνεξέπεμψε Θεαρίδην τὸν ἀδελφόν· ὃς ἐπεὶ παρεγένετο                     εἰς τὴν πανήγυριν, ἐπὶ μὲν τῷ κάλλει τῶν σκηνῶν καὶ τῷ πλήθει                     τῶν τεθρίππων ἦν περίβλεπτοσ· ὡς δ΄ ἐπεβάλονθ΄ οἱ ῥαψῳδοὶ                     προφέρεσθαι τοῦ Διονυσίου τὰ ποιήματα, κατ΄ ἀρχὰς μὲν διὰ τὴν                     εὐφωνίαν τῶν ὑποκριτῶν συνέδραμε τὰ πλήθη καὶ πάντες ἐθαύμαζον·                     μετὰ δὲ ταῦτα ἀναθεωροῦντες τὴν κακίαν τῶν ποιημάτων, διεγέλων τὸν                     Διονύσιον καὶ κατεγίνωσκον ἐπὶ τοσοῦτον, ὥστε τινὰς τολμῆσαι                     διαρπάζειν τὰς σκηνάσ. καὶ γὰρ Λυσίας ὁ                     ῥήτωρ τότε διατρίβων ἐν ̓ολυμπίᾳ προετρέπετο τὰ πλήθη μὴ                     προσδέχεσθαι τοῖς ἱεροῖς ἀγῶσι τοὺς ἐξ ἀσεβεστάτης τυραννίδος                     ἀπεσταλμένους θεωρούσ· ὅτε καὶ τὸν ̓ολυμπιακὸν λόγον ἐπιγραφόμενον                     ἀνέγνω. τοῦ δ΄ ἀγῶνος συντελουμένου                     συνέβη κατὰ τύχην τῶν Διονυσίου τεθρίππων τὰ μὲν ἐκπεσεῖν ἐκ τοῦ                     δρόμου, τὰ δ΄ ἀλλήλοις ἐμπεσόντα συντριβῆναι, παραπλησίως δὲ καὶ τὴν                     παρακομίζουσαν ναῦν τοὺς θεωροὺς ἀπὸ τῶν ἀγώνων ἀναχθεῖσαν εἰς τὴν                     Σικελίαν ἐκπεσεῖν τῆς ̓ιταλίας εἰς Τάραντα διά τινας χειμῶνασ.                         διὸ καί φασι σωθέντας τοὺς ναύτας εἰς                     Συρακούσας διαγγέλλειν κατὰ τὴν πόλιν, ὅτι διὰ τὴν κακίαν τῶν                     ποιημάτων οὐ μόνον οἱ ῥαψῳδοῦντεσ, ἀλλὰ σὺν τούτοις τά τε τέθριππα                     καὶ ἡ ναῦς ἐξέπεσον. ὁ δὲ Διονύσιος                     πυθόμενος τὸν τῶν ποιημάτων διασυρμόν, καὶ τῶν κολάκων λεγόντων ὅτι                     πᾶσι τοῖς καλῶς πραττομένοις φθονοῦντες ἐξ ὑστέρου θαυμάζουσιν, οὐκ                     ἀφίστατο τῆς περὶ τὴν ποίησιν σπουδῆσ. ̔ρωμαῖοι δὲ πρὸς Οὐολσινίτας περὶ                     Γουράσιον παραταξάμενοι πολλοὺς τῶν πολεμίων ἀνεῖλον. τούτων δὲ πραχθέντων ὁ μὲν ἐνιαύσιος χρόνος                     παρεληλύθει, παρὰ δὲ τοῖς ̓αθηναίοις ἦρχε Θεόδοτοσ, ἐν δὲ τῇ                     ̔ρώμῃ τὴν ὑπατικὴν ἀρχὴν εἶχον χιλίαρχοι ἕξ, Κόιντος Καίσων                     Σουλπίκιοσ, Αἶνος Καίσων Φάβιοσ, Κόιντος Σερουίλιοσ, Πόπλιος                     Κορνήλιοσ. τούτων δὲ τὴν ἀρχὴν                     παρειληφότων Λακεδαιμόνιοι κακοπαθοῦντες τῷ πολέμῳ τῷ τε πρὸς τοὺς                     ̔́ελληνας καὶ τῷ πρὸς τοὺς Πέρσασ, ̓ανταλκίδαν τὸν ναύαρχον                     ἐξαπέστειλαν πρὸς ̓αρταξέρξην ὑπὲρ εἰρήνησ. διαλεχθέντος δ΄ αὐτοῦ περὶ ὧν ἦν ἀπεσταλμένος                     ἐνδεχομένωσ, ὁ βασιλεὺς ἔφησεν ἐπὶ τοῖσδε ποιήσασθαι τὴν εἰρήνην·                     τὰς μὲν κατὰ τὴν ̓ασίαν ̔ελληνίδας πόλεις ὑπὸ βασιλέα τετάχθαι,                     τοὺς δ΄ ἄλλους ̔́ελληνας ἅπαντας αὐτονόμους εἶναι· τοῖς δὲ                     ἀπειθοῦσι καὶ μὴ προσδεχομένοις τὰς συνθήκας διὰ τῶν εὐδοκούντων                     πολεμήσειν. οἱ μὲν οὖν Λακεδαιμόνιοι                     τούτοις εὐδοκήσαντες ἡσυχίαν ἦγον, ̓αθηναῖοι δὲ καὶ Θηβαῖοι καί                     τινες ἕτεροι τῶν ̔ελλήνων βαρέως ἔφερον ἐπὶ τῷ τὰς κατὰ τὴν                     ̓ασίαν πόλεις ἐγκαταλελεῖφθαι· καθ΄ αὑτοὺς δὲ οὐκ ὄντες ἀξιόμαχοι,                     κατ΄ ἀνάγκην συνεχώρησαν καὶ προσεδέξαντο τὴν εἰρήνην. καὶ ὁ μὲν βασιλεὺς                     διαλυθείσης τῆς πρὸς τοὺς ̔́ελληνας διαφορᾶς παρεσκευάζετο τὰς δυνάμεις                     εἰς τὸν Κυπριακὸν πόλεμον· ὁ γὰρ Εὐαγόρας σχεδὸν ὅλην τὴν Κύπρον                     ἦν κεκτημένος καὶ δυνάμεις ἁδρὰς συνηθροίκει διὰ τὸ τὸν ̓αρταξέρξην                     τῷ πρὸς τοὺς ̔́ελληνας πολέμῳ διεσπάσθαι. Διονυσίου δὲ σχεδὸν ἑνδέκατον μῆνα ̔ρήγιον                     πολιορκοῦντος καὶ τὰς πανταχόθεν βοηθείας ἀποκεκλεικότοσ, εἰς δεινὴν                     σπάνιν τῶν ἀναγκαίων οἱ κατὰ τὴν πόλιν παρεγενήθησαν· φασὶ γὰρ παρὰ                     τοῖς ̔ρηγίνοις κατ΄ ἐκεῖνον τὸν καιρὸν πέντε μνῶν γενέσθαι τὸν                     μέδιμνον τοῦ σίτου. καταπονούμενοι δὲ τῇ                     σιτοδείᾳ τὸ μὲν πρῶτον τούς τε ἵππους καὶ τἄλλα ὑποζύγια                     κατέφαγον, μετὰ δὲ ταῦτα δέρματα καθέψοντες ἐσιτοῦντο, τὸ δὲ                     τελευταῖον ἐκ τῆς πόλεως ἐξιόντες τὴν πρὸς τοῖς τείχεσι βοτάνην                     ἤσθιον καθαπερεί τινα θρέμματα· οὕτως ἡ τῆς φύσεως ἀνάγκη τὴν                     ἀνθρωπίνην δίαιταν εἰς ἀλόγων ζῴων τροφὰς καταφυγεῖν ἐβιάζετο.                         ὁ δὲ Διονύσιος πυθόμενος τὸ                     γινόμενον, οὐχ ὅπως ἠλέησε τοὺς ὑπὲρ ἄνθρωπον πάσχειν                     ἀναγκαζομένουσ, ἀλλὰ πᾶν τοὐναντίον ἐπαγαγὼν ζεύγη εἷλε τὴν πόαν                     τοῦ τόπου, ὥστε τὴν ὕλην ἅπασαν ἀφανισθῆναι. διόπερ ταῖς ὑπερβολαῖς τῶν κακῶν νικώμενοι παρέδωκαν                     τὴν πόλιν οἱ ̔ρηγῖνοι τῷ τυράννῳ, τὴν πᾶσαν καθ΄ αὐτῶν                     ἐπιτρέψαντες ἐξουσίαν. ὁ δὲ Διονύσιος κατὰ μὲν τὴν πόλιν εὗρε                     σωροὺς νεκρῶν, οἳ διὰ τὴν ἔνδειαν τῆς τροφῆς ἐτετελευτήκεισαν· καὶ                     τοὺς ζῶντας δὲ νεκρῶν ἔχοντας διάθεσιν καὶ παρειμένους τὰ σώματα                     καταλαβών, ἤθροισεν αἰχμαλώτους πλείους τῶν ἑξακισχιλίων. τὸ μὲν                     οὖν πλῆθος ἀποστείλας εἰς Συρακούσας ἐκέλευσε τοὺς δόντας ἀργυρίου                     μνᾶν ἀπολυτροῦσθαι, τοὺς δ΄ εὐπορῆσαι μὴ δυνηθέντας ἐλαφυροπώλησε.                         Φύτωνα δὲ τὸν τῶν ̔ρηγίνων                     στρατηγὸν συλλαβών, τὸν μὲν υἱὸν αὐτοῦ κατεπόντισεν, αὐτὸν δὲ τὸ                     μὲν πρῶτον ἔδησε πρὸς τὰς ὑψηλοτάτας μηχανάσ, οἱονεὶ τραγικήν τινα                     τιμωρίαν λαμβάνων, προσέπεμψε δέ τινα τῶν ὑπηρετῶν ἐροῦντα πρὸς                     αὐτόν, ὡς ἐχθὲς αὐτοῦ τὸν υἱὸν Διονύσιος κατεπόντισε· πρὸς ὃν                     εἶπε Φύτων, διότι γέγονεν εὐτυχέστερος τοῦ πατρὸς ἡμέρᾳ μιᾷ.                         μετὰ δὲ ταῦτα περιῆγεν αὐτὸν                     Διονύσιος τὴν πόλιν μαστίζων καὶ κατὰ πάντα τρόπον αἰκιζόμενοσ, ἅμα                     κήρυκος συνακολουθοῦντος ὅτι τὸν ἄνδρα Διονύσιος τιμωρεῖται                     παρηλλαγμένωσ, ὅτι τὴν πόλιν ἔπεισεν ἑλέσθαι τὸν πόλεμον. ὁ δὲ Φύτων κατὰ τὴν πολιορκίαν στρατηγὸς                     ἀγαθὸς γεγενημένος καὶ κατὰ τὸν ἄλλον βίον ἐπαινούμενοσ, οὐκ                     ἀγεννῶς ὑπέμενε τὴν ἐπὶ τῆς τελευτῆς τιμωρίαν, ἀλλ΄ ἀκατάπληκτον                     τὴν ψυχὴν φυλάξας καὶ βοῶν ὅτι τὴν πόλιν οὐ βουληθεὶς προδοῦναι                     Διονυσίῳ τυγχάνει τῆς τιμωρίασ, ἣν αὐτῷ τὸ δαιμόνιον ἐκείνῳ                     συντόμως ἐπιστήσει· ὥστε τὴν ἀρετὴν τἀνδρὸς καὶ παρὰ τοῖς                     στρατιώταις τοῦ Διονυσίου κατελεεῖσθαι καί τινας ἤδη θορυβεῖν.                         ὁ δὲ Διονύσιος εὐλαβηθείσ, μή τινες                     τῶν στρατιωτῶν ἀποτολμήσωσιν ἐξαρπάζειν τὸν Φύτωνα, παυσάμενος τῆς                     τιμωρίας κατεπόντισε τὸν ἀτυχῆ μετὰ τῆς συγγενείασ. οὗτος μὲν οὖν ἀναξίως τῆς ἀρετῆς ἐκνόμοις                     περιέπεσε τιμωρίαισ, καὶ πολλοὺς ἔσχε καὶ τότε τῶν ̔ελλήνων τοὺς                     ἀλγήσαντας τὴν συμφορὰν καὶ μετὰ ταῦτα ποιητὰς τοὺς θρηνήσαντας τὸ                     τῆς περιπετείας ἐλεεινόν. καθ΄ ὃν δὲ καιρὸν                     μάλιστα ̔ρήγιον ἐπολιόρκει Διονύσιοσ, οἱ κατοικοῦντες τὰ πέραν τῶν                     ̓́αλπεων Κελτοὶ τὰ στενὰ διελθόντες μεγάλαις δυνάμεσι κατελάβοντο τὴν                     μεταξὺ χώραν τοῦ τε ̓απεννίνου καὶ τῶν ̓́αλπεων ὀρῶν, ἐκβάλλοντες                     τοὺς κατοικοῦντας Τυρρηνούσ. τούτους δ΄                     ἔνιοί φασιν ἀπὸ τῶν ἐν Τυρρηνίᾳ δώδεκα πόλεων ἀποικισθῆναι· τινὲς                     δέ φασι Πελασγοὺς πρὸ τῶν Τρωικῶν ἐκ Θετταλίας φυγόντας τὸν ἐπὶ                     Δευκαλίωνος γενόμενον κατακλυσμὸν ἐν τούτῳ τῷ τόπῳ κατοικῆσαι.                         τῶν οὖν Κελτῶν κατ΄ ἔθνη διελομένων                     τὴν χώραν, οἱ καλούμενοι Σέννωνες ἔτυχον λαβόντες τὸν πορρωτάτω                     κείμενον τόπον τῶν ὀρῶν παρὰ θάλατταν. ὄντος δ΄ αὐτοῦ καυματώδουσ,                     δυσθετοῦντες ἔσπευδον μετοικῆσαι, καὶ τοὺς νεωτέρους καθοπλίσαντες                     ἀπέστειλαν ζητεῖν χώραν, ἐν ᾗ κατοικήσουσιν. εἰσβαλόντες οὖν εἰς                     Τυρρηνίαν, καὶ τὸν ἀριθμὸν ὄντες περὶ τρισμυρίουσ, τὴν τῶν                     Κλουσίνων χώραν ἐπόρθουν. καθ΄ ὃν δὴ                     χρόνον ὁ δῆμος ὁ τῶν ̔ρωμαίων πρέσβεις ἀπέστειλεν εἰς Τυρρηνίαν                     τοὺς κατασκεψομένους τὴν στρατιὰν τῶν Κελτῶν. παραγενόμενοι δὲ οἱ                     πρέσβεις εἰς Κλούσιον καὶ θεωρήσαντες παράταξιν γενομένην,                     ἀνδρειότεροι μᾶλλον ἢ φρονιμώτεροι γενηθέντες παρετάξαντο τοῖς                     Κλουσίνοις πρὸς τοὺς πολιορκοῦντασ. εὐημερήσαντος δὲ θατέρου τῶν πρεσβευτῶν καί τινα τῶν ἐνδοξοτέρων                     ἐπάρχων ἀποκτείναντοσ, γνόντες οἱ Κελτοὶ τὸ γεγονὸς εἰς ̔ρώμην                     πρέσβεις ἀπέστειλαν τοὺς ἐξαιτήσοντας τὸν πρεσβευτὴν τὸν ἀδίκου                     πολέμου προκαταρξάμενον. ἡ δὲ γερουσία τὸ                     μὲν πρῶτον ἔπειθε τοὺς πρεσβευτὰς τῶν Κελτῶν χρήματα λαβεῖν περὶ                     τῶν ἠδικημένων· ὡς δ΄ οὐ προσεῖχον, ἐψηφίσαντο παραδοῦναι τὸν                     κατηγορούμενον. ὁ δὲ πατὴρ τοῦ μέλλοντος παραδίδοσθαι, τῶν χιλιάρχων                     εἷς ὢν τῶν τὴν ὑπατικὴν ἐξουσίαν ἐχόντων, προεκαλέσατο τὴν δίκην                     ἐπὶ τὸν δῆμον, καὶ δυνατὸς ὢν ἐπὶ τοῖς πλήθεσιν ἔπεισεν ἄκυρον                     ποιῆσαι τὴν κρίσιν τῆς συγκλήτου. ὁ μὲν                     οὖν δῆμος ἐν τοῖς ἔμπροσθεν χρόνοις πάντα πειθόμενος τῇ γερουσίᾳ,                     τότε πρῶτον ἤρξατο διαλύειν τὸ κριθὲν ὑπὸ τῆς συγκλήτου. οἱ δὲ τῶν Κελτῶν πρέσβεις παραγενηθέντες εἰς τὸ                     σφέτερον στρατόπεδον ἀπήγγειλαν τὴν τῶν ̔ρωμαίων ἀπόκρισιν. ἐφ΄ ᾗ                     μεγάλως ἀγανακτήσαντεσ, καὶ προσλαβόμενοι παρὰ τῶν ὁμοεθνῶν δύναμιν,                     ἐπ΄ αὐτὴν ἠπείγοντο τὴν ̔ρώμην, ὄντες πλείους τῶν ἑπτακισμυρίων.                     οἱ δὲ χιλίαρχοι τῶν ̔ρωμαίων ἐπὶ τῆς ἰδίας ἐξουσίας ὄντεσ, καὶ                     τὴν τῶν Κελτῶν ἔφοδον ἀκούοντεσ, ἅπαντας τοὺς ἐν ἡλικίᾳ                     καθώπλισαν. ἐξελθόντες δὲ πανδημεὶ καὶ                     διαβάντες τὸν Τίβεριν παρὰ τὸν ποταμὸν ἤγαγον τὴν δύναμιν σταδίους                     ὀγδοήκοντα, καὶ τῶν Γαλατῶν ἀπαγγελλομένων προσιέναι διέταττον τὸ                     στρατόπεδον. τοὺς μὲν οὖν ἀνδρειοτάτους                     δισμυρίους καὶ τετρακισχιλίους ἀπὸ τοῦ ποταμοῦ μέχρι τῶν λόφων                     διέταξαν, ἐπὶ δὲ τῶν ὑψηλοτάτων λόφων τοὺς ἀσθενεστάτους ἔστησαν.                     οἱ δὲ Κελτοί, μακρὰν τὴν φάλαγγα παρεκτείνοντεσ, εἴτε κατὰ τύχην                     εἴτε κατὰ πρόνοιαν τοὺς ἀρίστους ἔστησαν ἐπὶ τῶν λόφων. ἅμα δ΄ αἱ σάλπιγγες παρ΄ ἀμφοτέροις ἐσήμαινον                     καὶ τὰ στρατόπεδα συνῄεσαν εἰς μάχην μετὰ πολλῆς κραυγῆσ. οἱ δ΄                     ἐπίλεκτοι τῶν Κελτῶν ἀντιτεταγμένοι τοῖς ἀσθενεστάτοις τῶν ̔ρωμαίων                     ῥᾳδίως αὐτοὺς ἀπὸ τῶν λόφων ἐτρέψαντο. διόπερ τούτων ἀθρόων φευγόντων πρὸς τοὺς ἐν τῷ                     πεδίῳ ̔ρωμαίουσ, αἵ τε τάξεις ἐπεταράττοντο καὶ τῶν Κελτῶν                     ἐπικειμένων καταπλαγέντες ἔφευγον. τῶν δὲ πλείστων παρὰ τὸν ποταμὸν                     ὁρμησάντων καὶ διὰ τὴν ταραχὴν ἀλλήλοις ἐμπιπτόντων, οὐχ ὑστέρουν                     οἱ Κελτοὶ τοὺς ἐσχάτους ἀεὶ φονεύοντεσ· διὸ καὶ τὸ πεδίον ἅπαν                     νεκρῶν κατεστρώθη. τῶν δὲ φευγόντων ἐπὶ                     τὸν ποταμὸν οἱ μὲν ἀνδρειότατοι μετὰ τῶν ὅπλων διενήχοντο, τὴν                     πανοπλίαν ἐν ἴσῳ καὶ τὴν ψυχὴν προτιμῶντεσ· σφοδροῦ δὲ τοῦ                     ῥεύματος ὄντοσ, τινὲς μὲν ὑπὸ τοῦ βάρους τῶν ὅπλων καταδυόμενοι                     διεφθείροντο, τινὲς δὲ μετὰ πολλῆς κακοπαθείας ἐφ΄ ἱκανὸν διάστημα                     παρενεχθέντες μόγις ἐσώθησαν. ἐπικειμένων                     δὲ τῶν πολεμίων καὶ παρὰ τὸν ποταμὸν πολλοὺς ἀναιρούντων, οἱ                     πλεῖστοι τῶν ὑπολειπομένων ῥιπτοῦντες τὰ ὅπλα διενήχοντο τὸν                     Τίβεριν. οἱ δὲ Κελτοί, πολλοὺς καὶ παρ΄ αὐτὸν τὸν ποταμὸν ἀνῃρηκότεσ,                     οὐδ΄ οὕτως ἀφίσταντο τῆς φιλοτιμίασ, ἀλλ΄ ἐπὶ τοὺς διανηχομένους                     ἠκόντιζον. καὶ πολλῶν βελῶν ἀφιεμένων εἰς ἀθρόους τοὺς ἐν τῷ                     ποταμῷ, συνέβαινε μὴ διαμαρτάνειν τοὺς βάλλοντασ. ὅθεν οἱ μὲν                     καιρίαις περιπεσόντες πληγαῖς εὐθέως ἐτελεύτων, οἱ δὲ                     κατατραυματιζόμενοι καὶ διὰ τὴν περὶ τὸ αἷμα ῥύσιν καὶ σφοδρότητα                     τοῦ ῥεύματος ἐκλυόμενοι παρεφέροντο. τοιαύτης δὲ συμφορᾶς γενομένης περὶ τοὺς ̔ρωμαίουσ, οἱ μὲν πλεῖστοι                     τῶν διασωθέντων πόλιν Βηίους κατελάβοντο, προσφάτως ὑφ΄ ἑαυτῶν                     κατεσκαμμένην, καὶ τόν τε τόπον ὠχύρουν κατὰ τὸ δυνατὸν καὶ τοὺς ἐκ                     τῆς φυγῆς σωζομένους ἀνελάμβανον· ὀλίγοι δὲ τῶν διανηξαμένων ἄνοπλοι                     φυγόντες εἰς ̔ρώμηνἀπήγγειλαν πάντας ἀπολωλέναι. τηλικούτων δ΄                     ἀτυχημάτων ἠγγελμένων τοῖς ἐν τῇ πόλει καταλελειμμένοισ, εἰς                     ἀπορίαν ἅπαντες ἐνέπιπτον· ἀνθίστασθαι                     μὲν γὰρ ἀδύνατον εἶναι διελάμβανον, ἁπάντων τῶν νέων ἀπολωλότων,                     φεύγειν δὲ μετὰ τέκνων καὶ γυναικῶν ἐπικίνδυνον ἦν λίαν, τῶν                     πολεμίων ἐγγὺς ὑπαρχόντων. πολλοὶ μὲν οὖν τῶν ἰδιωτῶν πανοίκιοι                     πρὸς τὰς ἀστυγείτονας πόλεις ἔφευγον, οἱ δ΄ ἄρχοντες τῆς πόλεως                     παραθαρσύνοντες τὰ πλήθη προσέταττον ταχέως ἐπὶ τὸ Καπετώλιον τόν τε                     σῖτον καὶ τὰ λοιπὰ τῶν ἀναγκαίων ἀποκομίζειν. οὗ γενηθέντος ἔγεμεν ἡ τ΄                     ἀκρόπολις καὶ τὸ Καπετώλιον χωρὶς τῶν εἰς τροφὴν ἀνηκόντων                     ἀργυρίου τε καὶ χρυσίου καὶ τῆς πολυτελεστάτης ἐσθῆτοσ, ὡς ἂν ἐξ                     ὅλης τῆς πόλεως εἰς ἕνα τόπον τῶν ἀγαθῶν συνηθροισμένων. οὗτοι                     μὲν οὖν τὰ δυνατὰ τῶν χρημάτων μετεκόμιζον καὶ τὸν προειρημένον                     τόπον ὠχύρουν, ἀναστροφὴν ἔχοντες τρεῖς ἡμέρασ. οἱ γὰρ Κελτοὶ τὴν μὲν πρώτην ἡμέραν διετέλεσαν                     ἀποκόπτοντες τὰς κεφαλὰς τῶν τετελευτηκότων κατὰ τὸ πάτριον ἔθοσ·                     τὰς δὲ δύο παρὰ τὴν πόλιν στρατοπεδεύοντεσ, καὶ τὰ μὲν τείχη                     θεωροῦντες ἔρημα, κραυγὴν δὲ αἰσθόμενοι γινομένην, ἣν ἐποίουν οἱ                     τὰ χρησιμώτατα μεταφέροντες εἰς τὴν ἀκρόπολιν, ὑπελάμβανον ἐνεδρεύειν                     ἑαυτοῖς τοὺς ̔ρωμαίουσ. τῇ τετάρτῃ δ΄                     ἡμέρᾳ γνόντες τὴν ἀλήθειαν, τάς τε πύλας ἐξέκοψαν καὶ τὴν πόλιν                     ἐλυμαίνοντο, χωρὶς ὀλίγων οἰκιῶν ἐν τῷ Παλατίῳ. μετὰ δὲ ταῦτα                     προσβολὰς ποιούμενοι καθ΄ ἡμέραν πρὸς ὀχυροὺς τόπουσ, οὐθὲν μὲν                     ἀξιόλογον ἔβλαπτον τοὺς ὑπεναντίουσ, ἑαυτῶν δὲ πολλοὺς ἀπέβαλλον·                     ὅμως δ΄ οὐκ ἀφίσταντο τῆς φιλοτιμίασ, ἐλπίζοντεσ, ἐὰν μὴ βίᾳ                     κρατήσωσι, τῷ γε χρόνῳ πάντως τῶν ἀναγκαίων ἐκλιπόντων καταπονήσειν.                         τῶν δὲ ̔ρωμαίων ἐν τοιαύταις                     ταραχαῖς ὄντων, οἱ παροικοῦντες Τυρρηνοὶ μετὰ δυνάμεως ἁδρᾶς                     ἐπεπορεύοντο τὴν τῶν ̔ρωμαίων χώραν λεηλατοῦντεσ, καὶ πολλῶν μὲν                     σωμάτων, οὐκ ὀλίγης δ΄ ὠφελείας ἐγκρατεῖς ἐγένοντο. οἱ δ΄ εἰς τοὺς                     Βηίους τῶν ̔ρωμαίων πεφευγότες ἀπροσδοκήτως τοῖς Τυρρηνοῖς                     ἐπιπεσόντες ἐτρέψαντο, καὶ τήν τε λείαν ἀφείλαντο καὶ τῆς παρεμβολῆς                     ἐκυρίευσαν. ἐγκρατεῖς δὲ γενόμενοι                     πολλῶν ὅπλων τοῖς τε ἀνόπλοις οὖσι διέδωκαν καὶ τοὺς ἀπὸ τῆς                     χώρας ἀθροίζοντες καθώπλιζον· ἐβούλοντο γὰρ τοὺς εἰς τὸ Καπετώλιον                     συμπεφευγότας ἐκ τῆς πολιορκίας ἐξελέσθαι. ἀπορούντων δ΄ αὐτῶν, ᾧ τρόπῳ δηλώσειαν τοῖς συγκεκλειμένοις διὰ                     τὸ τοὺς Κελτοὺς μεγάλαις δυνάμεσι περιστρατοπεδεύειν, Κομίνιός τις                     Πόντιος ὑπέσχετο παραθαρρύνειν τοὺς ἐν τῷ Καπετωλίῳ. ὁρμήσας οὖν μόνος καὶ διανηξάμενος νυκτὸς τὸν                     ποταμόν, ἔλαθε προσελθών τινα πέτραν τοῦ Καπετωλίου δύσβατον, καὶ                     ταύτῃ μόγις ἑαυτὸν ἑλκύσας ἐδήλωσε τοῖς ἐν τῷ Καπετωλίῳ περὶ                     τῶν συνηθροισμένων εἰς Βηίους καὶ διότι καιρὸν τηρήσαντες ἐπιθήσονται                     τοῖς Κελτοῖσ. οὗτος μὲν οὖν καταβὰς ᾗπερ ἀνέβη καὶ διακολυμβήσας                     τὸν Τίβεριν, εἰς Βηίους ἀνέστρεψεν· οἱ                     δὲ Κελτοὶ κατανοήσαντες τὰ ἴχνη τοῦ προσφάτως ἀναβεβηκότοσ,                     συνετάξαντο κατὰ τῆς αὐτῆς πέτρας ἀναβῆναι νυκτόσ. διὸ καὶ περὶ                     μέσας νύκτας οἱ μὲν φύλακες παρερρᾳθυμηκότες ἦσαν τῆς φυλακῆς διὰ                     τὴν ὀχυρότητα τοῦ τόπου, τῶν δὲ Κελτῶν τινες κατὰ τῆς πέτρας                     προσανέβησαν. τοὺς μὲν οὖν φύλακας                     ἔλαθον, χῆνες δ΄ ἱεροὶ τῆς ̔́ηρας τρεφόμενοι, καὶ θεωρήσαντες                     ἀναβαίνοντας κραυγὴν ἐποίουν. συνδραμόντων δὲ τῶν φυλάκων ἐπὶ τὸν                     τόπον, οὗτοι μὲν καταπλαγέντες οὐκ ἐτόλμων προσελθεῖν, Μάρκος δέ τις                     Μάλλιοσ, ἔνδοξος ἀνήρ, ἐκβοηθήσας ἐπὶ τὸν τόπον τῷ μὲν ξίφει                     τὴν χεῖρα τοῦ προσαναβαίνοντος ἀπέκοψε, τῷ δὲ θυρεῷ πατάξας εἰς τὸ                     στῆθος ἀπεκύλισεν αὐτὸν ἀπὸ τῆς πέτρασ. παραπλησίως δὲ καὶ τοῦ δευτέρου προσαναβαίνοντος ἀπολομένου, οἱ                     λοιποὶ ταχέως πάντες ἔφυγον· ἀπορρῶγος δὲ τῆς πέτρας οὔσης ἅπαντες                     κατακρημνισθέντες ἐτελεύτησαν. διόπερ πρεσβευομένων τῶν ̔ρωμαίων περὶ                     διαλύσεωσ, ἐπείσθησαν χιλίας λαβόντες λίτρας χρυσίου τὴν πόλιν                     ἐκλιπεῖν καὶ ἐκ τῆς ̔ρωμαίων χώρας ἀπαλλαγῆναι. ̔ρωμαῖοι δέ, τῶν μὲν οἰκιῶν κατεσκαμμένων, τῶν δὲ                     πλείστων πολιτῶν ἀπολωλότων, ἔδωκαν ἐξουσίαν τῷ βουλομένῳ καθ΄ ὃν                     προῄρηται τόπον οἰκίαν οἰκοδομεῖν, καὶ δημοσίας κεραμῖδας ἐχορήγουν,                     αἳ μέχρι τοῦ νῦν πολιτικαὶ καλοῦνται. ἁπάντων οὖν πρὸς τὴν ἰδίαν προαίρεσιν οἰκοδομούντων, συνέβη τὰς                     κατὰ πόλιν ὁδοὺς στενὰς γενέσθαι καὶ καμπὰς ἐχούσασ· διόπερ ὕστερον                     αὐξηθέντες οὐκ ἠδυνήθησαν εὐθείας ποιῆσαι τὰς ὁδούσ. λέγουσι δέ                     τινες καὶ διότι τὸν χρυσοῦν κόσμον αἱ γυναῖκες εἰς τὴν κοινὴν                     σωτηρίαν εἰσενέγκασαι ταύτης ἔτυχον παρὰ τοῦ δήμου τιμῆσ, ὥστ΄                     ἐξουσίαν ἔχειν ἐφ΄ ἁρμάτων ὀχεῖσθαι κατὰ τὴν πόλιν. ταπεινῶν δ΄ ὄντων τῶν ̔ρωμαίων διὰ τὴν προειρημένην                     συμφοράν, οἱ Οὐόλσκοι πρὸς αὐτοὺς πόλεμον ἐξήνεγκαν. οἱ μὲν οὖν                     χιλίαρχοι τῶν ̔ρωμαίων καταγράψαντες στρατιώτασ, καὶ προαγαγόντες τὴν                     δύναμιν εἰς ὕπαιθρον, ἐν τῷ καλουμένῳ Μαρκίῳ κατεστρατοπέδευσαν,                     ἀπέχοντες ἀπὸ ̔ρώμης σταδίους διακοσίουσ. τῶν δὲ Οὐόλσκων μετὰ μείζονος στρατιᾶς                     ἀντικαθημένων καὶ τῇ παρεμβολῇ προσβαλλόντων, οἱ κατὰ τὴν ̔ρώμην                     φοβηθέντες ὑπὲρ τῶν ἐν τῷ στρατοπέδῳ, κατέστησαν αὐτοκράτορα μὲν                     Μάρκον Φούριον   οὗτοι δὲ πάντας                     τοὺς ἐν ἡλικίᾳ καθοπλίσαντες νυκτὸς ἐξῆλθον, καὶ καταλαβόντες ἅμ΄                     ἡμέρᾳ τοὺς Οὐόλσκους τῇ παρεμβολῇ προσμαχομένουσ, ἐπιφανέντες                     κατὰ νώτου ῥᾳδίως ἐτρέψαντο. ἐξελθόντων δὲ καὶ τῶν ἐκ τῆς                     παρεμβολῆσ, εἰς μέσον ἀποληφθέντες οἱ Οὐόλσκοι σχεδὸν ἅπαντες                     κατεκόπησαν. διόπερ τὸν ἔμπροσθεν χρόνον ἰσχυροὶ δοκοῦντες εἶναι,                     διὰ τὴν συμφορὰν ταύτην ἀσθενέστατοι τῶν περιοικούντων ἐθνῶν                     ἐγενήθησαν. μετὰ δὲ τὴν μάχην ἀκούσας                     ὁ αὐτοκράτωρ πορθεῖσθαι Βώλας ὑπὸ Αἰκουλανῶν, τῶν νῦν Αἰκίκλων                     καλουμένων, ἀγαγὼν τὴν δύναμιν τοὺς πλείστους τῶν πολιορκούντων                     ἀνεῖλεν. ἐκεῖθεν δ΄ ἀνέζευξεν εἰς Σουτριανήν, οὖσαν ἀποικίαν, ἣν                     οἱ Τυρρηνοὶ βίᾳ κατειλήφεισαν. προσπεσὼν οὖν ἄφνω τοῖς Τυρρηνοῖς                     πολλοὺς μὲν αὐτῶν ἀνεῖλε, τὴν δὲ πόλιν ἀνέσωσε τοῖς Σουτριαίοισ.                         τῶν δ΄ ἀπεληλυθότων Γαλατῶν ἀπὸ                     ̔ρώμης Οὐεάσκιον τὴν πόλιν σύμμαχον οὖσαν ̔ρωμαίων πορθούντων,                     ἐπιθέμενος αὐτοῖς ὁ αὐτοκράτωρ καὶ τοὺς πλείστους ἀποκτείνας τῆς                     ἀποσκευῆς πάσης ἐκυρίευσεν, ἐν ᾗ καὶ τὸ χρυσίον ἦν ὃ                     εἰλήφεισαν εἰς ̔ρώμην καὶ σχεδὸν ἅπαντα τὰ διηρπασμένα κατὰ τὴν                     τῆς πόλεως ἅλωσιν. τοσαῦτα δὲ                     διαπραξάμενος διὰ τὸν φθόνον τῶν δημάρχων ἐκωλύθη θρίαμβον καταγαγεῖν.                     ἔνιοι δέ φασιν αὐτὸν ἀπὸ Τούσκων θρίαμβον ἀγαγεῖν ἐπὶ λευκοῦ                     τεθρίππου, καὶ διὰ τοῦτο δυσὶν ὕστερον ἔτεσιν ὑπὸ τοῦ δήμου                     πολλοῖς χρήμασι καταδικασθῆναι· περὶ οὗ κατὰ τοὺς οἰκείους χρόνους                     ἐπιμνησθησόμεθα. οἱ δ΄ εἰς τὴν ̓ιαπυγίαν                     τῶν Κελτῶν ἐληλυθότες ἀνέστρεψαν διὰ τῆς τῶν ̔ρωμαίων χώρασ· καὶ                     μετ΄ ὀλίγον ὑπὸ Κερίων ἐπιβουλευθέντες νυκτὸς ἅπαντες κατεκόπησαν                     ἐν τῷ Τραυσίῳ πεδίῳ. Καλλισθένης δ΄ ὁ ἱστοριογράφος ἀπὸ τῆς κατὰ τοῦτον                     τὸν ἐνιαυτὸν γενομένης εἰρήνης τοῖς ̔́ελλησι πρὸς ̓αρταξέρξην τὸν                     τῶν Περσῶν βασιλέα τὴν ἱστορίαν ἦρκται γράφειν· διελθὼν δὲ                     τριακονταετῆ χρόνον ἔγραψε μὲν βύβλους δέκα, τὴν δὲ τελευταίαν                     κατέπαυσε τῆς συντάξεως εἰς τὴν ὑπὸ τοῦ Φιλομήλου τοῦ Φωκέως                     κατάληψιν τοῦ ἐν Δελφοῖς ἱεροῦ. ἡμεῖς                     δ΄ ἐπεὶ πάρεσμεν ἐπὶ τὴν γενομένην τοῖς ̔́ελλησιν εἰρήνην πρὸς                     ̓αρταξέρξην καὶ τὸν τῆς ̔ρώμης ὑπὸ Γαλατῶν κίνδυνον, κατὰ τὴν ἐν                     ἀρχῇ πρόθεσιν τοῦτο τέλος ποιησόμεθα τῆσδε τῆς βύβλου.   βοοκ χϝ  τάδε ἔνεστιν ἐν τῇ πεντεκαιδεκάτῃ τῶν Διοδώρου                 βύβλων. ὡς Πέρσαι Εὐαγόραν ἐν                     τῇ Κύπρῳ διεπολέμησαν.ὡς Λακεδαιμόνιοι                     παρὰ τὰς κοινὰς ὁμολογίας Μαντινεῖς μετῴκισαν ἐκ τῆς                         πατρίδοσ.περὶ τῶν Διονυσίου τοῦ                     τυράννου ποιημάτων.περὶ τῆς Τιριβάζου                     συλλήψεως καὶ τῆς ἀπολύσεως αὐτοῦ.περὶ                         τοῦ Γλῶ θανάτου καὶ τῆς ̓ορόντου καταγνώσεωσ.ὡς ̓αμύντας καὶ Λακεδαιμόνιοι πρὸς ̓ολυνθίους                         ἐπολέμησαν.ὡς Λακεδαιμόνιοι τὴν                     Καδμείαν κατελάβοντο.ὡς τὰς ̔ελληνίδας                         πόλεις παρὰ τὰς συνθήκας κατεδουλώσαντο.κτίσις Φάρου νήσου κατὰ τὸν ̓αδρίαν.Διονυσίου στρατεία εἰς τὴν Τυρρηνίαν καὶ σύλησις τοῦ                         ἱεροῦ.στρατεία Διονυσίου ἐπὶ                     Καρχηδονίουσ, καὶ νίκη καὶ ἧττα.ὡς                     Θηβαῖοι τὴν Καδμείαν ἀνεκτήσαντο.ὡς                         Καρχηδόνιοι λοιμικῇ νόσῳ περιπεσόντες ἐκινδύνευσαν.περὶ τοῦ Βοιωτικοῦ πολέμου καὶ τῶν πραχθέντων ἐν                         αὐτῷ.Τριβαλλῶν στρατεία ἐπὶ                         ̓́αβδηρα.στρατεία Περσῶν ἐπ΄                         Αἴγυπτον.ὡς Θηβαῖοι Λακεδαιμονίους                     ἐπιφανεστάτῃ μάχῃ νικήσαντες ἐν Λεύκτροις ἀντεποιήσαντο τῆς τῶν                     ̔ελλήνων ἡγεμονίασ.τὰ πραχθέντα Θηβαίοις                     κατὰ τὰς εἰς Πελοπόννησον εἰσβολάσ.περὶ                     τῆς ̓ιφικράτους ἀγωγῆς καὶ τῶν εὑρημένων ὑπ΄ αὐτοῦ κατὰ τὰς                         στρατείασ.στρατεία Λακεδαιμονίων ἐπὶ                         Κόρκυραν.περὶ τοῦ γενομένου σεισμοῦ                     καὶ κατακλυσμοῦ περὶ τὴν Πελοπόννησον καὶ τῆς φανείσης ἐν οὐρανῷ                         λαμπάδοσ.ὡς παρὰ τοῖς ̓αργείοις                             ἐγένετο πολὺς φόνος ὁ κληθεὶς σκυταλισμόσ.περὶ ̓ιάσονος τοῦ Φερῶν τυράννου καὶ τῶν διαδόχων αὐτοῦ.Μεσσήνης συνοικισμὸς ὑπὸ Θηβαίων.στρατεία Βοιωτῶν εἰς Θετταλίαν.  παρ΄ ὅλην τὴν πραγματείαν εἰωθότες χρῆσθαι τῇ                     συνήθει τῆς ἱστορίας παρρησίᾳ, καὶ τοῖς μὲν ἀγαθοῖς ἀνδράσιν ἐπὶ                     τῶν καλῶν ἔργων τὸν δίκαιον ἐπιλέγειν ἔπαινον, τοὺς δὲ φαύλουσ,                     ὅταν ἐξαμαρτάνωσιν, ἀξιοῦν δικαίας ἐπιτιμήσεωσ, διὰ τοῦ τοιούτου                     τρόπου νομίζομεν τοὺς μὲν εὖ πεφυκότας πρὸς ἀρετὴν τῷ διὰ τῆς                     δόξης ἀθανατισμῷ προτρέψεσθαι ταῖς καλλίσταις ἐγχειρεῖν πράξεσι, τοὺς                     δὲ τὴν ἐναντίαν ἔχοντας διάθεσιν ταῖς ἁρμοττούσαις βλασφημίαις                     ἀποτρέψειν τῆς ἐπὶ τὴν κακίαν ὁρμῆσ. διὸ καὶ τῇ γραφῇ παρόντες ἐπ΄ ἐκείνους τοὺς χρόνουσ, ἐν οἷς                     Λακεδαιμόνιοι περὶ Λεῦκτρα παραδόξως ἡττηθέντες μεγάλῃ περιέπεσον                     συμφορᾷ, καὶ πάλιν περὶ Μαντίνειαν πταίσαντες ἀνελπίστως ἀπέβαλον                     τὴν τῶν ̔ελλήνων ἡγεμονίαν, ἡγούμεθα δεῖν τὴν ὑπόστασιν τῆς γραφῆς                     διαφυλάττειν καὶ τὴν ἁρμόττουσαν ἐπιτίμησιν τοῖς Λακεδαιμονίοις                     ποιήσασθαι. τίς γὰρ ἂν οὐχ ἡγήσαιτο                     κατηγορίας αὐτοὺς ἀξίους ὑπάρχειν, οἵτινες παρὰ τῶν προγόνων                     παραλαβόντες ἡγεμονίαν κάλλιστα τεθεμελιωμένην, καὶ ταύτην διὰ τὴν                     ἀρετὴν τῶν προγόνων διαφυλαχθεῖσαν ἔτη πλείω τῶν πεντακοσίων, οἱ                     τότε Λακεδαιμόνιοι διὰ τὴν ἑαυτῶν ἀβουλίαν καταλυθεῖσαν ἐπεῖδον,                     οὐκ ἀλόγωσ. οἱ μὲν γὰρ πρὸ αὐτῶν βεβιωκότες πολλοῖς πόνοις καὶ                     μεγάλοις κινδύνοις τὴν τηλικαύτην κατεκτήσαντο δόξαν, ἐπιεικῶς καὶ                     φιλανθρώπως προσφερόμενοι τοῖς ὑποτεταγμένοισ· οἱ δὲ μεταγενέστεροι                     βιαίως καὶ χαλεπῶς χρώμενοι τοῖς συμμάχοισ, ἔτι δὲ πολέμους ἀδίκους                     καὶ ὑπερηφάνους ἐνιστάμενοι πρὸς τοὺς ̔́ελληνασ, οὐκ ἀλόγως                     ἀπέβαλον τὴν ἀρχὴν διὰ τὰς ἰδίας ἀβουλίασ. ἐν γὰρ ταῖς συμφοραῖς αὐτῶν τὸ μῖσος τῶν                     ἀδικουμένων ἔλαβε καιρὸν ἀμύνασθαι τοὺς προηδικηκότασ, καὶ τοῖς ἐκ                     προγόνων ἀνικήτοις γεγονόσι τοσαύτη καταφρόνησις ἐπηκολούθησεν, ὅσην                     εἰκός ἐστι γενέσθαι κατὰ τῶν ἀναιρούντων τὰς τῶν προγόνων ἀρετάσ.                         τοιγαροῦν Θηβαῖοι μὲν οἱ πρότερον                     ἐπὶ πολλὰς γενεὰς τοῖς κρείττοσιν ὑποτεταγμένοι, τότε τούτους                     ἀνελπίστως νικήσαντες ἡγεμόνες κατέστησαν τῶν ̔ελλήνων, Λακεδαιμόνιοι                     δὲ μετὰ τὴν ἀφαίρεσιν τῆς ἡγεμονίας οὐδέποτ΄ ἐδυνήθησαν ἀναλαβεῖν                     τὸ τῶν προγόνων ἀξίωμα. ἡμεῖς δὲ                     τούτοις ἀρκούντως ἐπιτετιμηκότες ἐπὶ τὸ συνεχὲς τῆς ἱστορίας                     μεταβησόμεθα προδιορίσαντες τοὺς οἰκείους τῇ γραφῇ χρόνουσ. ἡ μὲν                     οὖν πρὸ ταύτης βύβλοσ, οὖσα τῆς ὅλης συντάξεως τεσσαρεσκαιδεκάτη,                     τὸ τέλος ἔσχε τῶν πράξεων εἰς τὸν ̔ρηγίνων ἀνδραποδισμὸν ὑπὸ                     Διονυσίου καὶ τὴν ἅλωσιν τῆς ̔ρώμης ὑπὸ Γαλατῶν, ἥτις ἐγένετο                     κατὰ τὸν προηγούμενον ἐνιαυτὸν τῆς Περσῶν στρατείας εἰς Κύπρον ἐπ΄                     Εὐαγόραν τὸν βασιλέα· ἐν ταύτῃ δὲ τὴν ἀρχὴν ἀπὸ τούτου τοῦ                     πολέμου ποιησάμενοι καταλήξομεν ἐπὶ τὸν προηγούμενον ἐνιαυτὸν τῆς                     Φιλίππου τοῦ ̓αμύντου βασιλείασ. ἐπ΄                     ἄρχοντος γὰρ ̓αθήνησι Μυστιχίδου ̔ρωμαῖοι μὲν ἀντὶ τῶν ὑπάτων                     χιλιάρχους τρεῖς κατέστησαν, Μάρκον Φούριον, ἔτι δὲ Γάιον καὶ                     Αἰμίλιον. ἐπὶ δὲ τούτων ̓αρταξέρξης ὁ τῶν Περσῶν βασιλεὺς                     ἐστράτευσεν ἐπ΄ Εὐαγόραν τὸν Κύπρου βασιλέα. πολὺν δὲ χρόνον                     ἀσχοληθεὶς περὶ τὰς εἰς τὸν πόλεμον παρασκευὰς συνεστήσατο δύναμιν                     ναυτικήν τε καὶ πεζὴν μεγάλην· τὸ μὲν γὰρ πεζὸν στράτευμα μυριάδων                     ἦν τριάκοντα σὺν ἱππεῦσι, τριήρεις δὲ κατεσκεύασε πλείους τῶν                     τριακοσίων. στρατηγοὺς δ΄ ἀπέδειξε τῆς                     πεζῆς δυνάμεως ̓ορόνταν κηδεστήν, τῆς δὲ ναυτικῆς Τιρίβαζον, ἄνδρα                     μεγάλης ἀποδοχῆς τυγχάνοντα παρὰ τοῖς Πέρσαισ. οὗτοι δὲ παραλαβόντες                     τὰς δυνάμεις ἐν Φωκαίᾳ καὶ Κύμῃ κατήντησαν εἰς Κιλικίαν, καὶ                     περαιωθέντες εἰς Κύπρον ἐνεργῶς διῴκουν τὸν πόλεμον. ὁ δ΄ Εὐαγόρασπρὸς μὲν τὸν ̓́ακοριν τὸν Αἰγυπτίων                     βασιλέα, πολέμιον ὄντα Περσῶν, συμμαχίαν ἐποιήσατο καὶ δύναμιν                     ἀξιόλογον παρ΄ αὐτοῦ προσελάβετο, παρ΄ ̔εκατόμνου δὲ τοῦ Καρίας                     δυνάστου, λάθρᾳ συμπράττοντος αὐτῷ, χρημάτων ἔλαβε πλῆθος εἰς                     διατροφὴν ξενικῶν δυνάμεων· ὁμοίως δὲ καὶ τοὺς ἄλλους τοὺς                     ἀλλοτρίως ἔχοντας πρὸς Πέρσασ, τοὺς μὲν λαθραίωσ, τοὺς δὲ καὶ                     φανερῶς ἐπεσπάσατο κοινωνήσοντας τοῦ Περσικοῦ πολέμου. ἐκυρίευε δὲ κατὰ μὲν τὴν Κύπρον τῶν πόλεων σχεδόν                     τι πασῶν, κατὰ δὲ τὴν Φοινίκην Τύρου καί τινων ἑτέρων. εἶχε δὲ                     τριήρεις μὲν ἐνενήκοντα, καὶ τούτων ὑπῆρχον Τύριαι μὲν εἴκοσι,                     Κύπριαι δ΄ ἑβδομήκοντα, στρατιώτας δ΄ ἰδίους μὲν ἑξακισχιλίουσ, παρὰ                     δὲ τῶν συμμάχων πολλῷ τούτων πλείουσ. πρὸς δὲ τούτοις μισθοφόρους                     πολλοὺς ἐξενολόγει, ἔχων χρημάτων δαψίλειαν. ἔπεμψε δ΄ αὐτῷ καὶ ὁ                     τῶν ̓αράβων βασιλεὺς στρατιώτας οὐκ ὀλίγους καὶ ἄλλοι τινὲς οἱ ἐν                     ὑποψίαις ὄντες τῷ τῶν Περσῶν βασιλεῖ. οὗτος                     μὲν οὖν τοσαύτας ἀφορμὰς ἔχων τεθαρρηκότως συγκατέβαινεν εἰς τὸν                     πόλεμον. καὶ πρῶτον μὲν λῃστρικὰς ἔχων ναῦς οὐκ ὀλίγας ἐφήδρευσε                     ταῖς κομιζομέναις τῶν πολεμίων ἀγοραῖσ, καὶ τὰς μὲν αὐτῶν διέφθειρεν                     ἐν θαλάττῃ, τὰς δὲ διεκώλυσεν, ἐνίας δὲ ἀφείλατο. διὸ καὶ τῶν                     ἐμπόρων μὴ τολμώντων εἰς τὴν Κύπρον παρακομίζειν σῖτον, μεγάλων δὲ                     δυνάμεων ἠθροισμένων εἰς τὴν νῆσον, ταχὺ σιτοδεία κατέσχε τὸ τῶν                     Περσῶν στρατόπεδον. τῆς δ΄ ἀπορίας                     γενομένης εἰς στάσιν, οἱ μισθοφόροι τῶν Περσῶν ἐπὶ τοὺς ἡγεμόνας                     ὁρμήσαντες καί τινας ἀνελόντες ταραχῆς καὶ στάσεως ἐνέπλησαν τὸ                     στρατόπεδον. μόγις δ΄ οἱ στρατηγοὶ τῶν Περσῶν καὶ ὁ τῆς ναυτικῆς                     δυνάμεως ἡγούμενοσ, ὀνομαζόμενος δὲ Γλῶσ, κατέπαυσαν τὴν στάσιν.                         πλεύσαντες δὲ τῷ παντὶ στόλῳ καὶ                     σίτου πλῆθος ἐκ τῆς Κιλικίας παρακομίσαντεσ, πολλὴν παρεῖχον τῆς                     τροφῆς δαψίλειαν. τῷ δ΄ Εὐαγόρᾳ σίτου πλῆθος ἱκανὸν ὁ βασιλεὺς                     ̓́ακορις ἐκ τῆς Αἰγύπτου παρεκόμισε, καὶ χρήματα καὶ τὴν ἄλλην                     παρασκευὴν ἱκανὴν ἐξέπεμψεν. ὁ δ΄                     Εὐαγόρας ὁρῶν ἑαυτὸν πολὺ λειπόμενον τῇ ναυτικῇ δυνάμει,                     ἑξήκοντα μὲν ναῦς ἄλλας προσεπλήρωσε, πεντήκοντα δὲ παρὰ ̓ακόριδος                     ἐξ Αἰγύπτου μετεπέμψατο, ὥστε τὰς πάσας ἔχειν τριήρεις διακοσίασ.                     ταύτας δὲ κοσμήσας πρὸς ναυμαχίαν καταπληκτικῶσ, καὶ συνεχεῖς διαπείρας                     καὶ γυμνασίας ποιούμενοσ, ἡτοιμάζετο πρὸς ναυμαχίαν. διὸ καὶ τοῦ                     βασιλικοῦ στόλου παραπλέοντος εἰς Κίτιον, ἀπροσδοκήτως ἐπιπλεύσας                     ταῖς ναυσὶ πολλὰ τῶν Περσῶν ἐπλεονέκτει. ἐπέβαλε γὰρ συντεταγμέναις ναυσὶν ἐπὶ ἀσυντάκτουσ, καὶ                     προβεβουλευμένοις ἀνδράσι πρὸς ἀπροσδοκήτους ἀγωνιζόμενος εὐθὺς ἐν                     τῇ πρώτῃ συστάσει τὴν νίκην προκατεσκεύασεν· ἀθρόαις γὰρ ταῖς                     τριήρεσιν ἐπιπλεύσας ἐπὶ διεσπαρμένας καὶ τεταραγμένασ, ἃς μὲν                     διέφθειρεν, ἃς δ΄ ἐχειροῦτο. ὅμως δὲ                     τοῦ τε ναυάρχου τῶν Περσῶν Γλῶ καὶ τῶν ἄλλων ἡγεμόνων γενναίως                     ὑποστάντων, ἐγένετο ναυμαχία καρτερά, καθ΄ ἣν ὁ Εὐαγόρας τὸ μὲν                     πρῶτον ὑπερεῖχεν, ὕστερον δὲ τοῦ Γλῶ μετὰ τοῦ βάρους ἐπενεχθέντος                     καὶ γενναίως ἀγωνισαμένου συνέβη φυγεῖν τοὺς περὶ τὸν Εὐαγόραν καὶ                     πολλὰς τῶν τριήρων ἀποβαλεῖν. οἱ δὲ Πέρσαι τῇ ναυμαχίᾳ νικήσαντες εἰς                     Κίτιον πόλιν ἀμφοτέρας τὰς δυνάμεις ἤθροισαν. ἐκ ταύτης δ΄                     ὁρμώμενοι πολιορκίαν συνεστήσαντο πρὸς τῇ Σαλαμῖνι, καὶ τὴν πόλιν                     ἐπόρθουν κατὰ γῆν ἅμα καὶ κατὰ θάλατταν. καὶ Τιρίβαζος μὲν μετὰ τὴν ναυμαχίαν διαβὰς εἰς                     Κιλικίαν, κἀκεῖθεν πορευθεὶς πρὸς τὸν βασιλέα, τήν τε νίκην                     ἀπήγγειλε καὶ δισχίλια τάλαντα πρὸς τὸν πόλεμον ἀπεκόμισεν·                     Εὐαγόρας δὲ πρὸ μὲν τῆς ναυμαχίας παρὰ θάλατταν πεζῇ συμβαλὼν                     μέρει τῆς πεζῆς δυνάμεως προετέρησε καὶ πρὸς τὸ μέλλον εὐθαρσὴς                     καθειστήκει, τῇ δὲ ναυμαχίᾳ πταίσας καὶ συγκλεισθεὶς εἰς πολιορκίαν                     ἀθύμως εἶχεν. ὅμως δὲ κρίνας ἔχεσθαι                     τοῦ πολέμου, Πνυταγόραν μὲν τὸν υἱὸν ἀπέλιπεν ἡγεμόνα τῶν ὅλων                     ποιήσας ἐν τῇ Κύπρῳ, αὐτὸς δ΄ ἀναλαβὼν δέκα τριήρεις νυκτὸς                     ἔλαθε τοὺς πολεμίους ἐκπλεύσας ἐκ τῆς Σαλαμῖνοσ. κομισθεὶς δ΄ εἰς                     τὴν Αἴγυπτον καὶ συντυχὼν τῷ βασιλεῖ, παρεκάλεσεν αὐτὸν ἐρρωμένως                     ἀντέχεσθαι τοῦ πολέμου καὶ κοινὸν ἡγεῖσθαι τὸν πρὸς τοὺς Πέρσας                     πόλεμον. ἅμα δὲ τούτοις πραττομένοις                     Λακεδαιμόνιοι μὲν ἔγνωσαν στρατεύειν ἐπὶ τὴν Μαντίνειαν, οὐδὲν                     φροντίσαντες τῶν γεγενημένων σπονδῶν, διὰ τοιαύτας αἰτίασ.                     προϋπαρχούσης τοῖς ̔́ελλησι κοινῆς εἰρήνης τῆς ἐπὶ ̓ανταλκίδου, καθ΄                     ἣν αἱ πόλεις ἅπασαι τὰς μὲν φρουρὰς ἀπετρίψαντο, τὴν δ΄ αὐτονομίαν                     καθ΄ ὁμολογίαν παρέλαβον, Λακεδαιμόνιοι φύσει φιλαρχοῦντες καὶ                     πολεμικοὶ ταῖς αἱρέσεσιν ὄντεσ, τὴν εἰρήνην ὥσπερ βαρὺ φορτίον οὐχ                     ὑπέμενον, τὴν δὲ προγεγενημένην τῆς ̔ελλάδος δυναστείαν ἐπιποθοῦντες                     μετέωροι ταῖς ὁρμαῖς ὑπῆρχον πρὸς καινοτομίαν. εὐθὺς οὖν τὰς μὲν πόλεις συνετάραττον καὶ διὰ τῶν                     ἰδίων φίλων στάσεις ἐγκατεσκεύαζον ἐν αὐταῖσ, ὧν ἔνιαι πιθανὰς                     ἀφορμὰς αὐτοῖς παρέσχοντο τῆς ταραχῆσ. ἀπολαβοῦσαι γὰρ τὰς                     αὐτονομίας λόγον ἀπῄτουν παρὰ τῶν ἐπεστατηκότων ἐπὶ τῆς                     Λακεδαιμονίων ἡγεμονίασ· πικρῶν δὲ τῶν ἐλέγχων γινομένων διὰ τὸ                     μνησικακεῖν τοὺς δήμουσ, καὶ πολλῶν φυγαδευομένων, ἀπέδειξαν ἑαυτοὺς                     βοηθοὺς τοῖς καταστασιαζομένοισ. ὑποδεχόμενοι δὲ τούτους καὶ μετὰ δυνάμεως ἐκπέμποντες ἐπὶ τὰς                     καθόδουσ, κατεδουλοῦντο τὸ μὲν πρῶτον τὰς ἀσθενεστέρας πόλεισ, μετὰ                     δὲ ταῦτα καὶ τὰς ἀξιολογωτέρας καταπολεμοῦντες ὑπηκόους ἐποίουν,                     οὐδὲ δύο ἔτη φυλάξαντες τὰς κοινὰς σπονδάσ. πλησιόχωρον δ΄ ὁρῶντες                     οὖσαν τὴν τῶν Μαντινέων πόλιν καὶ πλήθουσαν ἀνδρῶν ἀλκίμων,                     ὑπώπτευσαν αὐτῆς τὴν αὔξησιν τὴν γινομένην ἐκ τῆς εἰρήνησ, καὶ τὰ                     φρονήματα τῶν ἀνδρῶν ἔσπευδον ταπεινῶσαι. διὸ καὶ τὸ μὲν πρῶτον πρέσβεις ἀποστείλαντες πρὸς τὴν Μαντίνειαν                     προσέταττον τὰ μὲν τείχη καθελεῖν, αὐτοὺς δὲ μετοικῆσαι πάντας εἰς                     τὰς ἀρχαίας πέντε κώμασ, ἐξ ὧν εἰς τὴν Μαντίνειαν τὸ παλαιὸν                     συνῴκησαν· οὐδενὸς δὲ αὐτοῖς προσέχοντοσ, δύναμιν ἐκπέμψαντες                     ἐπολιόρκουν τὴν πόλιν. οἱ δὲ Μαντινεῖς                     εἰς τὰς ̓αθήνας πρέσβεις ἀποστείλαντες ἠξίουν ἑαυτοῖς βοηθῆσαι. οὐ                     προαιρουμένων δὲ τῶν ̓αθηναίων παραβαίνειν τὰς κοινὰς συνθήκασ, ὅμως                     καθ΄ αὑτοὺς ὑποστάντες τὴν πολιορκίαν εὐρώστως ἠμύνοντο τοὺς                     πολεμίουσ. καὶ τὰ μὲν κατὰ τὴν ̔ελλάδα τοῦτον τὸν τρόπον καινῶν                     πολέμων ἀρχὴν ἐλάμβανεν. κατὰ δὲ τὴν Σικελίαν                     Διονύσιος ὁ τῶν Συρακοσίων τύραννος ἀπολελυμένος τῶν πρὸς                     Καρχηδονίους πολέμων πολλὴν εἰρήνην καὶ σχολὴν εἶχεν. διὸ καὶ                     ποιήματα γράφειν ὑπεστήσατο μετὰ πολλῆς σπουδῆσ, καὶ τοὺς ἐν τούτοις                     δόξαν ἔχοντας μετεπέμπετο καὶ προτιμῶν αὐτοὺς συνδιέτριβε καὶ τῶν                     ποιημάτων ἐπιστάτας καὶ διορθωτὰς εἶχεν. ὑπὸ δὲ τούτων διὰ τὰς                     εὐεργεσίας τοῖς πρὸς χάριν λόγοις μετεωριζόμενος ἐκαυχᾶτο πολὺ μᾶλλον                     ἐπὶ τοῖς ποιήμασιν ἢ τοῖς ἐν πολέμῳ κατωρθωμένοισ. τῶν δὲ συνόντων αὐτῷ ποιητῶν Φιλόξενος ὁ                     διθυραμβοποιόσ, μέγιστον ἔχων ἀξίωμα κατὰ τὴν κατασκευὴν τοῦ ἰδίου                     ποιήματοσ, κατὰ τὸ συμπόσιον ἀναγνωσθέντων τῶν τοῦ τυράννου ποιημάτων                     μοχθηρῶν ὄντων ἐπηρωτήθη περὶ τῶν ποιημάτων τίνα κρίσιν ἔχοι.                     ἀποκριναμένου δ΄ αὐτοῦ παρρησιωδέστερον, ὁ μὲν τύραννος προσκόψας τοῖς                     ῥηθεῖσι, καὶ καταμεμψάμενος ὅτι διὰ φθόνον ἐβλασφήμησε, προσέταξε                     τοῖς ὑπηρέταις παραχρῆμα ἀπάγειν εἰς τὰς λατομίασ. τῇ δ΄ ὑστεραίᾳ τῶν φίλων παρακαλούντων συγγνώμην                     δοῦναι τῷ Φιλοξένῳ, διαλλαγεὶς αὐτῷ πάλιν τοὺς αὐτοὺς παρέλαβεν                     ἐπὶ τὸ συμπόσιον. προβαίνοντος δὲ τοῦ πότου, καὶ πάλιν τοῦ                     Διονυσίου καυχωμένου περὶ τῶν ἰδίων ποιημάτων, καί τινας στίχους τῶν                     δοκούντων ἐπιτετεῦχθαι προενεγκαμένου, καὶ ἐπερωτῶντος ποῖά τινά σοι                     φαίνεται τὰ ποιήματα ὑπάρχειν; ἄλλο μὲν οὐδὲν εἶπε, τοὺς δ΄                     ὑπηρέτας τοῦ Διονυσίου προσκαλεσάμενος ἐκέλευσεν αὑτὸν ἀπαγαγεῖν                     εἰς τὰς λατομίασ. τότε μὲν οὖν διὰ τὴν                     εὐτραπελίαν τῶν λόγων μειδιάσας ὁ Διονύσιος ἤνεγκε τὴν παρρησίαν,                     τοῦ γέλωτος τὴν μέμψιν ἀμβλύνοντοσ· μετ΄ ὀλίγον δὲ τῶν γνωρίμων ἅμα                     καὶ τοῦ Διονυσίου παραιτουμένων τὴν ἄκαιρον παρρησίαν, ὁ Φιλόξενος                     ἐπηγγείλατο παράδοξόν τινα ἐπαγγελίαν. ἔφη γὰρ διὰ τῆς ἀποκρίσεως                     τηρήσειν ἅμα καὶ τὴν ἀλήθειαν καὶ τὴν εὐδόκησιν τοῦ Διονυσίου,                     καὶ οὐ διεψεύσθη. τοῦ γὰρ τυράννου                     προενεγκαμένου τινὰς στίχους ἔχοντας ἐλεεινὰ πάθη, καὶ ἐρωτήσαντος                     ποῖά τινα φαίνεται τὰ ποιήματα; εἶπεν οἰκτρά, διὰ τῆς ἀμφιβολίας                     ἀμφότερα τηρήσασ. ὁ μὲν γὰρ Διονύσιος ἐδέξατο τὰ οἰκτρὰ εἶναι                     ἐλεεινὰ καὶ συμπαθείας πλήρη, τὰ δὲ τοιαῦτα εἶναι ποιητῶν ἀγαθῶν                     ἐπιτεύγματα, ὅθεν ὡς ἐπῃνεκότα αὐτὸν ἀπεδέχετο· οἱ δ΄ ἄλλοι τὴν                     ἀληθινὴν διάνοιαν ἐκδεξάμενοι πᾶν τὸ οἰκτρὸν ἀποτεύγματος φύσιν                     εἰρῆσθαι διελάμβανον. παραπλήσιον δὲ συνέβη καὶ περὶ Πλάτωνα τὸν                     φιλόσοφον γενέσθαι. μεταπεμψάμενος γὰρ τὸν ἄνδρα τοῦτον τὸ μὲν πρῶτον                     ἀποδοχῆς ἠξίου τῆς μεγίστησ, ὁρῶν αὐτὸν παρρησίαν ἔχοντα ἀξίαν                     τῆς φιλοσοφίασ· ὕστερον δ΄ ἔκ τινων λόγων προσκόψας αὐτῷ παντελῶς                     ἀπηλλοτριώθη, καὶ προαγαγὼν εἰς τὸ πρατήριον ὡς ἀνδράποδον ἀπέδοτο                     μνῶν εἴκοσι. ἀλλὰ τοῦτον μὲν οἱ φιλόσοφοι συνελθόντες ἐξηγόρασαν                     καὶ ἐξαπέστειλαν εἰς τὴν ̔ελλάδα, φιλικὴν νουθεσίαν ἐπιφθεγξάμενοι,                     διότι δεῖ τὸν σοφὸν τοῖς τυράννοις ἢ ὡς ἥκιστα ἢ ὡς ἥδιστα                     ὁμιλεῖν· ὁ δὲ Διονύσιος τῆς εἰς τὰ                     ποιήματα σπουδῆς οὐκ ἀφιστάμενος εἰς μὲν τὴν ̓ολυμπιακὴν πανήγυριν                     ἐξαπέστειλε τοὺς εὐφωνοτάτους τῶν ὑποκριτῶν διαθησομένους ἐν τοῖς                     ὄχλοις μετ΄ ᾠδῆς τὰ ποιήματα. οὗτοι δὲ τὸ μὲν πρῶτον διὰ τὴν                     εὐφωνίαν ἐξέπληττον τοὺς ἀκούοντασ, μετὰ δὲ ταῦτα ἀναθεωρήσεως                     γενομένης κατεφρονήθησαν καὶ πολὺν ἀπηνέγκαντο γέλωτα. ὁ δὲ Διονύσιος ἀκούσας τὴν τῶν ποιημάτων                     καταφρόνησιν ἐνέπεσεν εἰς ὑπερβολὴν λύπησ· αἰεὶ δὲ μᾶλλον τοῦ                     πάθους ἐπίτασιν λαμβάνοντοσ, μανιώδης διάθεσις κατέσχε τὴν ψυχὴν                     αὐτοῦ, καὶ φθονεῖν αὐτῷ φάσκων ἅπαντας τοὺς φίλους ὑπώπτευεν ὡς                     ἐπιβουλεύοντασ. καὶ πέρας ἐπὶ τοσοῦτο προῆλθε λύττης καὶ παρακοπῆσ,                     ὥστε τῶν φίλων πολλοὺς μὲν ἐπὶ ψευδέσιν αἰτίαις ἀνελεῖν, οὐκ                     ὀλίγους δὲ καὶ ἐφυγάδευσεν· ἐν οἷς ἦν Φίλιστος καὶ Λεπτίνης ὁ                     ἀδελφόσ, ἄνδρες διαφέροντες ἀνδρείᾳ καὶ πολλὰς καὶ μεγάλας χρείας                     ἐν τοῖς πολέμοις αὐτῷ παρεσχημένοι. οὗτοι μὲν οὖν φυγόντες εἰς Θουρίους τῆς ̓ιταλίασ, καὶ παρὰ τοῖς                     ̓ιταλιώταις μεγάλης ἀποδοχῆς τυγχάνοντεσ, ὕστερον δεηθέντος τοῦ                     Διονυσίου διηλλάγησαν, καὶ κατελθόντες εἰς τὰς Συρακούσας εἰς τὴν                     προϋπάρξασαν εὔνοιαν ἀποκατεστάθησαν· ὁ δὲ Λεπτίνης ἔγημε τὴν                     Διονυσίου θυγατέρα. ταῦτα μὲν οὖν ἐπράχθη κατὰ τοῦτον τὸν                     ἐνιαυτόν. ἐπ΄ ἄρχοντος δ΄ ̓αθήνησι Δεξιθέου                     ̔ρωμαῖοι κατέστησαν ὑπάτους Λεύκιον Λουκρήτιον καὶ Σερούιον                     Σουλπίκιον. ἐπὶ δὲ τούτων Εὐαγόρας μὲν ὁ τῶν Σαλαμινίων βασιλεὺς                     ἧκεν εἰς Κύπρον ἐξ Αἰγύπτου, κομίζων χρήματα παρὰ ̓ακόριδος τοῦ                     βασιλέως Αἰγύπτου ἐλάττονα τῶν προσδοκηθέντων. καταλαβὼν δὲ τὴν                     Σαλαμῖνα πολιορκουμένην ἐνεργῶσ, καὶ ὑπὸ τῶν συμμάχων καταλειπόμενοσ,                     ἠναγκάσθη πρεσβεῦσαι περὶ συλλύσεωσ. ὁ                     δὲ Τιρίβαζος τῶν ὅλων ἔχων τὴν ἡγεμονίαν ἔφησε συγχωρῆσαι τὴν                     σύλλυσιν, ἐὰν Εὐαγόρας ἐκχωρήσῃ πασῶν τῶν κατὰ τὴν Κύπρον                     πόλεων, αὐτῆς δὲ μόνης τῆς Σαλαμῖνος βασιλεύων τελῇ τῷ Περσῶν                     βασιλεῖ κατ΄ ἐνιαυτὸν φόρον ὡρισμένον καὶ ποιῇ τὸ προσταττόμενον ὡς                     δοῦλος δεσπότῃ. ὁ δ΄ Εὐαγόρασ, καίπερ                     βαρείας οὔσης τῆς αἱρέσεωσ, τὰ μὲν ἄλλα πάντα συνεχώρει, τὸ δ΄ ὡς                     δοῦλον δεσπότῃ ποιεῖν τὸ προσταττόμενον ἀντέλεγεν, ἔφη δὲ αὑτὸν ὡς                     βασιλέα βασιλεῖ δεῖν ὑποτετάχθαι. οὐ συγχωροῦντος δὲ τοῦ Τιριβάζου,                     ̓ορόντης ὁ ἕτερος στρατηγόσ, φθονῶν τῇ δόξῃ τοῦ Τιριβάζου,                     γράμματα λάθρᾳ πρὸς τὸν ̓αρταξέρξην ἔπεμψε κατὰ τοῦ Τιριβάζου.                         κατηγόρει δ΄ αὐτοῦ πρῶτον μὲν ὅτι                     δυνάμενος ἑλεῖν τὴν Σαλαμῖνα τοῦτο μὲν οὐ συντελεῖ, πρεσβείας δὲ                     προσδέχεται παρ΄ αὐτοῦ καὶ συλλαλεῖ περὶ κοινοπραγίασ, ὁμοίως δὲ καὶ                     πρὸς Λακεδαιμονίους συντίθεται συμμαχίαν ἰδίᾳ, φίλος ὢν αὐτῶν· ὡς                     καὶ Πυθώδε τινὰς ἔπεμψεν ἐρησομένους τὸν θεὸν περὶ τῆς                     ἐπαναστάσεωσ, τὸ δὲ μέγιστον, ὅτι τοὺς ἡγεμόνας τῶν δυνάμεων                     ἰδίους εὐνοίαις κατασκευάζει, τιμαῖς καὶ δωρεαῖσ, ἔτι δ΄ ἐπαγγελίαις                     προσαγόμενοσ. ὁ δὲ βασιλεὺς ἀναγνοὺς τὴν                     ἐπιστολὴν καὶ πιστεύσας ταῖς διαβολαῖσ, ἔγραψε τῷ ̓ορόντῃ                     συλλαβεῖν τὸν Τιρίβαζον καὶ πρὸς ἑαυτὸν ἀποστεῖλαι. οὗ πράξαντος                     τὸ προσταχθέν, ὁ μὲν Τιρίβαζος ἀναχθεὶς ὡς τὸν βασιλέα καὶ κρίσεως                     τυχεῖν ἀξιώσας κατὰ μὲν τὸ παρὸν παρεδόθη εἰς φυλακήν, μετὰ δὲ                     ταῦτα τοῦ βασιλέως ἔχοντος πόλεμον πρὸς Καδουσίους καὶ τὴν κρίσιν                     ἀναβαλλομένου, διείλκετο τὰ περὶ τοῦ δικαστηρίου. ὁ δ΄ ̓ορόντης                     διαδεξάμενος τὴν ἡγεμονίαν τῶν ἐν τῇ Κύπρῳ δυνάμεων, καὶ τὸν                     Εὐαγόραν πάλιν τεθαρρηκότως ὁρῶν ὑπομένοντα τὴν πολιορκίαν, πρὸς δὲ                     τούτοις τῶν στρατιωτῶν χαλεπῶς ὑπομενόντων τὴν σύλληψιν τοῦ                     Τιριβάζου, καὶ διὰ τοῦτο ἀπειθούντων καὶ τὴν πολιορκίαν                     ἐγκαταλειπόντων, δείσας ̓ορόντης τὸ τῆς περιστάσεως παράλογον,                     ἐξέπεμψε πρὸς τὸν Εὐαγόραν τοὺς διαλεξομένους περὶ τῆς συλλύσεως                     καὶ κελεύσοντας συντίθεσθαι τὴν εἰρήνην, ἐφ΄ οἷς ἐκεῖνος ἠξίου                     συντίθεσθαι πρὸς Τιρίβαζον. ὁ μὲν οὖν                     Εὐαγόρας παραδόξως ἐξωσιοῦτο τὴν ἅλωσιν, καὶ συνέθετο τὴν εἰρήνην,                     ὥστε βασιλεύειν τῆς Σαλαμῖνος καὶ τὸν ὡρισμένον διδόναι φόρον κατ΄                     ἐνιαυτὸν καὶ ὑπακούειν ὡς βασιλεὺς βασιλεῖ προστάττοντι. ὁ μὲν οὖν                     Κυπριακὸς πόλεμος δεκαετὴς σχεδὸν γεγενημένος καὶ τὸ πλέον τοῦ χρόνου                     περὶ παρασκευὰς ἀσχοληθείσ, διετῆ χρόνον τὸν ἐπὶ πᾶσι συνεχῶς                     πολεμηθεὶς τοῦτον τὸν τρόπον κατελύθη. ὁ                     δὲ τοῦ στόλου τὴν ναυαρχίαν ἔχων Γλῶσ, γεγαμηκὼς τοῦ Τιριβάζου τὴν                     θυγατέρα, περίφοβος ὢν μήποτε συνεργεῖν δόξας τῷ Τιριβάζῳ περὶ τῆς                     ὑποθέσεως τύχῃ τιμωρίας ὑπὸ τοῦ βασιλέωσ, ἔγνω καινῇ πραγμάτων                     ἐπιβολῇ τὰ καθ΄ ἑαυτὸν ἀσφαλίζεσθαι. εὐπορῶν δὲ χρημάτων καὶ                     στρατιωτῶν, ἔτι δὲ τοὺς τριηράρχους ταῖς εὐνοίαις ἰδίους                     πεποιημένοσ, διέγνω τοῦ βασιλέως ἀφίστασθαι. εὐθὺς οὖν πρὸς μὲν ̓́ακοριν τὸν βασιλέα τῶν                     Αἰγυπτίων διαπρεσβευσάμενος συμμαχίαν συνέθετο κατὰ τοῦ βασιλέωσ, πρὸς                     δὲ τοὺς Λακεδαιμονίους γράφων ἐπῇρε κατὰ τοῦ βασιλέωσ, καὶ χρημάτων                     πλῆθος ἐπηγγέλλετο δώσειν καὶ τὰς ἄλλας ἐπαγγελίας μεγάλας                     ἐποιεῖτο, ὑπισχνούμενος συμπράξειν αὐτοῖς τὰ κατὰ τὴν ̔ελλάδα καὶ                     τὴν ἡγεμονίαν αὐτοῖς τὴν πάτριον συγκατασκευάσειν. οἱ δὲ Σπαρτιᾶται καὶ πάλαι μὲν διεγνώκεισαν                     ἀνακτᾶσθαι τὴν ἡγεμονίαν, τότε δὲ συνετάραττον ἤδη τὰς πόλεις καὶ                     πᾶσιν ὑπῆρχον φανεροὶ τὰς πόλεις καταδουλούμενοι. πρὸς δὲ τούτοις                     ἀδοξοῦντες ἐπὶ τῷ δοκεῖν ἐν τῇ πρὸς τὸν βασιλέα συνθέσει τοὺς                     κατὰ τὴν ̓ασίαν ̔́ελληνας ἐκδότους πεποιηκέναι, μετεμέλοντο τοῖς                     πεπραγμένοις καὶ πρόφασιν εὔλογον ἐζήτουν τοῦ πρὸς τὸν ̓αρταξέρξην                     πολέμου. διόπερ ἄσμενοι συνέθεντο πρὸς τὸν Γλῶ τὴν συμμαχίαν.                         ̓αρταξέρξης δὲ καταλύσας τὸν πρὸς                     Καδουσίους πόλεμον προέθηκε κρίσιν Τιριβάζῳ, καὶ δικαστὰς τρεῖς                     ἀπέδωκε τῶν μάλιστα εὐδοκιμούντων παρὰ τοῖς Πέρσαισ. κατὰ τούτους                     δὲ τοὺς χρόνους ἕτεροι δικασταὶ δόξαντες κακῶς κρίνειν ζῶντες                     ἐξεδάρησαν, καὶ ὑπὲρ τῶν δικαστικῶν δίφρων περιταθέντων τῶν δερμάτων                     ἐπὶ τούτων ἐδίκαζον οἱ δικασταί, παρ΄ ὀφθαλμοὺς ἔχοντες παράδειγμα                     τῆς ἐν τῷ κακῶς κρίνειν τιμωρίασ. οἱ                     μὲν οὖν κατηγοροῦντες τὴν ἐπιστολὴν ἀναγνόντες τὴν πεμφθεῖσαν ὑπὸ                     τοῦ ̓ορόντου, ταύτην ἱκανῶς ἔφασαν ἔχειν πρὸς κατηγορίαν· ὁ δὲ                     Τιρίβαζος πρὸς μὲν τὴν κατὰ τὸν Εὐαγόραν διαβολὴν τὴν ὑπ΄                     ̓ορόντου γεγενημένην συνθήκην τὸν Εὐαγόραν ὑπακούσειν ὡς βασιλέα                     βασιλεῖ προήνεγκεν· ἑαυτὸν δὲ τὴν εἰρήνην συντεθεῖσθαι, ὥστε                     ὑπακούειν Εὐαγόραν τῷ βασιλεῖ ὡς δοῦλον δεσπότῃ· περὶ δὲ τῶν                     χρησμῶν ἔφησε μὴ χρηματίζειν τὸν θεὸν καθόλου περὶ θανάτου, καὶ                     τούτου μάρτυρας παρείχετο πάντας τοὺς παρόντας ̔́ελληνασ. περὶ δὲ τῆς                     φιλίας τῆς πρὸς Λακεδαιμονίους ἀπελογεῖτο, λέγων οὐκ ἐπὶ τῷ ἰδίῳ                     συμφέροντι, ἀλλ΄ ἐπὶ τῷ τοῦ βασιλέως λυσιτελεῖ πεποιῆσθαι τὴν                     φιλίαν· καὶ διὰ ταύτης παρεδείκνυε τῶν μὲν Λακεδαιμονίων παρῃρῆσθαι                     τοὺς κατὰ τὴν ̓ασίαν ̔́ελληνασ, τῷ δὲ βασιλεῖ παραδεδόσθαι                     ἐκδότουσ. ἐπὶ τελευτῆς δὲ τῆς ἀπολογίας ὑπέμνησε τοὺς δικαστὰς ὧν                     τὸν βασιλέα πρότερον ἦν εὐεργετηκώσ. λέγεται δὲ πολλὰς μὲν καὶ ἄλλας χρείας ἐνδεδεῖχθαι τῷ βασιλεῖ,                     μίαν δὲ μεγίστην, ἐξ ἧς αὐτὸν θαυμασθῆναι συνέβη καὶ μέγιστον                     γενέσθαι φίλον· κατὰ γάρ τινα κυνηγίαν ἐφ΄ ἅρματος ὀχουμένου τοῦ                     βασιλέως δύο λέοντας ἐπ΄ αὐτὸν ὁρμῆσαι, καὶ τῶν μὲν ἵππων τῶν ἐν                     τῷ τεθρίππῳ δύο διασπάσαι, τὴν δ΄ ὁρμὴν ἐπ΄ αὐτὸν ποιεῖσθαι τὸν                     βασιλέα· καθ΄ ὃν δὴ καιρὸν ἐπιφανέντα τὸν Τιρίβαζον τοὺς μὲν                     λέοντας ἀποκτεῖναι, τὸν δὲ βασιλέα ἐκ τῶν κινδύνων ἐξελέσθαι.                         ἔν τε τοῖς πολέμοις ἀνδρείᾳ                     διενεγκεῖν φασὶν αὐτὸν καὶ κατὰ τὰς συμβουλὰς οὕτως εὐστοχεῖν,                     ὥστε τὸν βασιλέα χρώμενον ταῖς ἐκείνου παραγγελίαις μηδέποτε                     διαμαρτεῖν. τοιαύτῃ δ΄ ἀπολογίᾳ χρησάμενος ὁ Τιρίβαζος ἀπελύθη τῶν                     ἐγκλημάτων ὡμολογημένως ὑπὸ πάντων τῶν δικαστῶν. ὁ δὲ βασιλεὺς καθ΄ ἕνα                     τῶν δικαστῶν προσκαλούμενος ἐπηρώτησε, τίσι δικαίοις προσσχὼν ἕκαστος                     ἀπέλυσε τὸν κατηγορούμενον. ὁ μὲν οὖν πρῶτος ἔφησε, θεωρῶν τὰ μὲν                     ἐγκλήματα ἀμφισβητούμενα, τὰς δ΄ εὐεργεσίας ὁμολογουμένας οὔσασ· ὁ                     δὲ δεύτερος ἔφησε, καὶ τιθεμένων ἀληθινῶν τῶν ἐγκλημάτων, ὅμως τὰς                     εὐεργεσίας μείζους εἶναι τῆς ἁμαρτίασ· ὁ δὲ τρίτος εἶπεν ὅτι τὰς                     μὲν εὐεργεσίας οὐ τίθεται πρὸς λόγον διὰ τὸ τὰς περὶ αὐτῶν χάριτας                     καὶ τιμὰς πολλαπλασίας ἀπειληφέναι παρὰ τοῦ βασιλέως τὸν Τιρίβαζον,                     αὐτῶν δὲ τῶν ἐγκλημάτων κατ΄ ἰδίαν θεωρουμένων μὴ φαίνεσθαι τούτοις                     ἔνοχον εἶναι τὸν κατηγορούμενον. ὁ δὲ                     βασιλεὺς τοὺς μὲν δικαστὰς ἐπῄνεσεν, ὡς δικαίως κεκρικότασ, τὸν δὲ                     Τιρίβαζον ταῖς νομιζομέναις μεγίσταις τιμαῖς ἐκόσμησεν. τοῦ δὲ                     ̓ορόντου καταγνοὺς ὡς ψευδῆ κατηγορίαν πεπλακότος ἔκ τε τῶν φίλων                     ἐξέκρινε καὶ ταῖς ἐσχάταις ἀτιμίαις περιέβαλεν. καὶ τὰ μὲν κατὰ                     τὴν ̓ασίαν ἐν τούτοις ἦν. κατὰ δὲ τὴν                     ̔ελλάδα Λακεδαιμονίων πορθούντων Μαντίνειαν, τὸ μὲν θέρος διετέλεσαν                     οἱ Μαντινεῖς γενναίως ἀγωνιζόμενοι πρὸς τοὺς πολεμίουσ· ἐδόκουν γὰρ                     ἀνδρείᾳ διαφέρειν τῶν ̓αρκάδων, καὶ διὰ τοῦθ΄ οἱ Λακεδαιμόνιοι                     πρότερον εἰώθεισαν ἐν ταῖς μάχαις τούτους παραστάτας ἔχειν καὶ                     πιστοτάτους τῶν συμμάχων· τοῦ δὲ χειμῶνος ἐνστάντοσ, καὶ τοῦ παρὰ                     τὴν Μαντίνειαν ποταμοῦ μεγάλην αὔξησιν ἐκ τῶν ὄμβρων λαβόντοσ, οἱ                     Λακεδαιμόνιοι τὸ ῥεῦμα τοῦ ποταμοῦ διαλαβόντες μεγάλοις χώμασιν                     ἀπέστρεψαν τὸν ποταμὸν εἰς τὴν πόλιν καὶ πάντα τὸν σύνεγγυς τόπον                     ἐποίησαν λιμνάζειν. διὸ καὶ τῶν οἰκιῶν                     πιπτουσῶν καταπλαγέντες οἱ Μαντινεῖς ἠναγκάσθησαν τὴν πόλιν παραδοῦναι                     τοῖς Λακεδαιμονίοισ. οἱ δὲ παραλαβόντες ἄλλο μὲν οὐθὲν κακὸν                     εἰργάσαντο τοὺς Μαντινεῖσ, προσέταξαν δὲ εἰς τὰς ἀρχαίας κώμας                     μετοικισθῆναι. διόπερ ἠναγκάσθησαν τὴν μὲν ἰδίαν πατρίδα κατασκάπτειν,                     εἰς δὲ τὰς κώμας μετοικῆσαι. ἅμα δὲ τούτοις                     πραττομένοις κατὰ τὴν Σικελίαν Διονύσιος ὁ τῶν Συρακοσίων τύραννος                     ἔγνω κατὰ τὸν ̓αδρίαν πόλεις οἰκίζειν. τοῦτο δὲ ἔπραττε                     διανοούμενος τὸν ̓ιόνιον καλούμενον πόρον ἰδιοποιεῖσθαι, ἵνα τὸν                     ἐπὶ τὴν ̓́ηπειρον πλοῦν ἀσφαλῆ κατασκευάσῃ καὶ πόλεις ἔχῃ ἰδίας                     εἰς τὸ δύνασθαι ναυσὶ καθορμισθῆναι. ἔσπευδε γὰρ ἄφνω μεγάλαις                     δυνάμεσιν ἐπιπλεῦσαι τοῖς κατὰ τὴν ̓́ηπειρον τόποις καὶ συλῆσαι τὸ                     ἐν Δελφοῖς τέμενοσ, γέμον πολλῶν χρημάτων. διὸ καὶ πρὸς ̓ιλλυριοὺς ἐποιήσατο συμμαχίαν δι΄                     ̓αλκέτου τοῦ Μολοττοῦ, ὃς ἐτύγχανε φυγὰς ὢν καὶ διατρίβων ἐν                     ταῖς Συρακούσαισ. τῶν δ΄ ̓ιλλυριῶν ἐχόντων πόλεμον, ἐξαπέστειλεν                     αὐτοῖς συμμάχους στρατιώτας δισχιλίους καὶ πανοπλίας ̔ελληνικὰς                     πεντακοσίασ. οἱ δ΄ ̓ιλλυριοὶ τὰς μὲν πανοπλίας ἀνέδωκαν τοῖς                     ἀρίστοις τῶν στρατιωτῶν, τοὺς δὲ στρατιώτας κατέμιξαν τοῖς ἰδίοις                     στρατιώταισ. πολλὴν δὲ δύναμιν                     ἀθροίσαντες ἐνέβαλον εἰς τὴν ̓́ηπειρον καὶ κατῆγον τὸν ̓αλκέταν                     ἐπὶ τὴν τῶν Μολοττῶν βασιλείαν. οὐδενὸς δ΄ αὐτοῖς προσέχοντοσ, τὸ                     μὲν πρῶτον ἐπόρθησαν τὴν χώραν, μετὰ δὲ ταῦτα τῶν Μολοττῶν                     ἀντιταττομένων ἐγένετο μάχη καρτερά, καθ΄ ἣν νικήσαντες οἱ                     ̓ιλλυριοὶκατέκοψαν τῶν Μολοττῶν πλείους τῶν μυρίων πεντακισχιλίων.                     τοιαύτῃ δὲ συμφορᾷ τῶν ̓ηπειρωτῶν περιπεσόντων, Λακεδαιμόνιοι                     πυθόμενοι τὰ συμβεβηκότα συμμαχίαν ἐξέπεμψαν τοῖς Μολοττοῖσ, δι΄ ἧς                     τοῦ πολλοῦ θράσους ἔπαυσαν τοὺς βαρβάρουσ. ἅμα δὲ τούτοις πραττομένοις Πάριοι κατά τινα                     χρησμὸν ἀποικίαν ἐκπέμψαντες εἰς τὸν ̓αδρίαν ἔκτισαν ἐν αὐτῷ                     νῆσον τὴν ὀνομαζομένην Φάρον, συμπράξαντος αὐτοῖς Διονυσίου τοῦ                     τυράννου. οὗτος γὰρ ἀποικίαν ἀπεσταλκὼς εἰς τὸν ̓αδρίαν οὐ πολλοῖς                     πρότερον ἔτεσιν ἐκτικὼς ἦν τὴν πόλιν τὴν ὀνομαζομένην Λίσσον.                         ἐκ ταύτης οὖν ὁρμώμενος Διονύσιος                       σχολὴν ἄγων κατεσκεύασε νεώρια διακοσίαις τριήρεσι, καὶ τεῖχος                     περιέβαλε τῇ πόλει τηλικοῦτο τὸ μέγεθοσ, ὥστε τῇ πόλει γενέσθαι                     τὸν περίβολον μέγιστον τῶν ̔ελληνίδων πόλεων. κατεσκεύασε δὲ καὶ                     γυμνάσια μεγάλα παρὰ τὸν ̓́αναπον ποταμόν, θεῶν τε ναοὺς κατεσκεύασε                     καὶ τἄλλα τὰ συντείνοντα πρὸς αὔξησιν πόλεως καὶ δόξαν. τοῦ δ΄ ἐνιαυσίου χρόνου διεληλυθότος ̓αθήνησι μὲν                     ἦρχε Διοτρέφησ, ἐν ̔ρώμῃ δ΄ ὕπατοι κατεστάθησαν Λεύκιος                     Οὐαλέριος καὶ Αὖλος Μάλλιοσ, παρὰ δ΄ ̓ηλείοις ̓ολυμπιὰς ἤχθη                     ἐνενηκοστὴ ἐνάτη, καθ΄ ἣν ἐνίκα στάδιον Δίκων Συρακόσιοσ. ἐπὶ δὲ                     τούτων Πάριοι μὲν τὴν Φάρον οἰκίσαντες τοὺς τε προενοικοῦντας                     βαρβάρους ἔν τινι χωρίῳ καθ΄ ὑπερβολὴν ὀχυρῷ ὄντι εἴασαν                     κατοικεῖν ἀσινεῖσ, αὐτοὶδὲ παρὰ θάλατταν κτίσαντες πόλιν ἐτείχισαν.                         μετὰ δὲ ταῦτα τῶν προοικούντων ἐν                     τῇ νήσῳ βαρβάρων δυσχεραινόντων ἐπὶ τῇ παρουσίᾳ τῶν ̔ελλήνων,                     καὶ μεταπεμπομένων τοὺς πέραν κατοικοῦντας ̓ιλλυριούσ, μικροῖς πλοίοις                     πολλοῖς διέβησαν εἰς τὴν Φάρον, ὄντες ὑπὲρ τοὺς μυρίουσ, καὶ τοὺς                     ̔́ελληνας πορθοῦντες πολλοὺς ἀνῄρουν. ὁ δ΄ ἐν τῇ Λίσσῳ                     καθεσταμένος ἔπαρχος ὑπὸ Διονυσίου τριήρεις πλείους ἔχων ἐπέπλευσε                     τοῖς τῶν ̓ιλλυριῶν πλοιαρίοισ, καὶ τὰ μὲν βυθίσασ, τὰ δὲ                     χειρωσάμενοσ, ἀπέκτεινε τῶν βαρβάρων πλείους τῶν πεντακισχιλίων,                     ἐζώγρησε δὲ περὶ δισχιλίουσ. Διονύσιος                     δὲ χρημάτων ἀπορούμενος ἐστράτευσεν ἐπὶ Τυρρηνίαν, ἔχων τριήρεις                     ἑξήκοντα, πρόφασιν μὲν φέρων τὴν τῶν λῃστῶν κατάλυσιν, τῇ δ΄                     ἀληθείᾳ συλήσων ἱερὸν ἅγιον, γέμον μὲν ἀναθημάτων πολλῶν,                     καθιδρυμένον δ΄ ἐν ἐπινείῳ πόλεως ̓αγύλλης Τυρρηνίδοσ· τὸ δ΄                     ἐπίνειον ὠνομάζετο Πύργοι. καταπλεύσας                     δὲ νυκτὸς καὶ τὴν δύναμιν ἐκβιβάσασ, ἅμ΄ ἡμέρᾳ προσπεσὼν ἐκράτησε                     τῆς ἐπιβολῆσ· ὀλίγων γὰρ ὄντων ἐν τῷ χωρίῳ φυλάκων, βιασάμενος                     αὐτοὺς ἐσύλησε τὸ ἱερὸν καὶ συνήθροισεν οὐκ ἔλαττον ταλάντων                     χιλίων. τῶν δὲ ̓αγυλλαίων ἐκβοηθησάντων, μάχῃ τε ἐκράτησεν αὐτῶν                     καὶ πολλοὺς αἰχμαλώτους λαβὼν καὶ τὴν χώραν πορθήσας ἐπανῆλθεν εἰς                     τὰς Συρακούσασ. ἀποδόμενος δὲ τὰ λάφυρα συνήγαγεν οὐκ ἐλάττω                     ταλάντων πεντακοσίων. εὐπορήσας δὲ χρημάτων, ἐμισθοῦτο στρατιωτῶν                     παντοδαπῶν πλῆθοσ, καὶ δύναμιν ἀξιόλογον συστησάμενος φανερὸς ἦν                     πολεμήσων Καρχηδονίοισ. ταῦτα μὲν οὖν ἐπράχθη κατὰ τοῦτον τὸν                     ἐνιαυτόν. ἐπ΄ ἄρχοντος δ΄ ̓αθήνησι Φανοστράτου                     ̔ρωμαῖοι κατέστησαν ἀντὶ τῶν ὑπάτων χιλιάρχους τέτταρασ, Λεύκιον                     Λοκρήτιον, Σέντιον Σολπίκιον, Λεύκιον Αἰμίλιον, Λεύκιον Φούριον.                     ἐπὶ δὲ τούτων Διονύσιος ὁ τῶν Συρακοσίων τύραννος παρασκευασάμενος                     πολεμεῖν Καρχηδονίοισ, ἐζήτει λαβεῖν πρόφασιν εὔλογον τοῦ πολέμου.                     ὁρῶν οὖν τὰς ὑπὸ Καρχηδονίους τεταγμένας πόλεις οἰκείως ἐχούσας                     πρὸς ἀπόστασιν, προσεδέχετο τὰς βουλομένας ἀφίστασθαι, καὶ συμμαχίαν                     πρὸς αὐτὰς συντιθέμενος ἐπιεικῶς προσεφέρετο ταύταισ. οἱ δὲ Καρχηδόνιοι τὸ μὲν πρῶτον πρέσβεις                     ἀποστέλλοντες πρὸς τὸν δυνάστην ἀπῄτουν τὰς πόλεισ, μὴ προσέχοντος                     δὲ αὐτοῦ συνέβη ταύτην ἀρχὴν γενέσθαι τοῦ πολέμου. Καρχηδόνιοι μὲν                     οὖν πρὸς τοὺς ̓ιταλιώτας συμμαχίαν ποιησάμενοι κοινῇ τὸν πόλεμον                     ἐπανείλαντο πρὸς τὸν τύραννον· προορώμενοι δ΄ ἐμφρόνως τὸ μέγεθος τοῦ                     πολέμου, τῶν τε πολιτῶν τοὺς εὐθέτους κατέλεγον στρατιώτας καὶ                     χρημάτων προχειρισάμενοι πλῆθος ξενικὰς δυνάμεις μεγάλας ἐμισθοῦντο.                     καταστήσαντες δὲ στρατηγὸν Μάγωνα τὸν βασιλέα, πολλὰς μυριάδας                     στρατιωτῶν ἐπεραίωσαν εἰς τὴν Σικελίαν καὶ τὴν ̓ιταλίαν, διαπολεμεῖν                     ἐξ ἀμφοτέρας βουλόμενοι. ὁ δὲ Διονύσιος                     καὶ αὐτὸς τὰς δυνάμεις διελόμενοσ, τῷ μὲν ἑνὶ μέρει πρὸς τοὺς                     ̓ιταλιώτας διηγωνίζετο, τῷ δὲ ἑτέρῳ πρὸς τοὺς Φοίνικασ. πολλαὶ                     μὲν οὖν κατὰ μέρος ἐγίνοντο μάχαι τοῖς στρατοπέδοις καὶ συμπλοκαὶ                     μικραὶ καὶ συνεχεῖσ, ἐν αἷς οὐδὲν ἀξιόλογον ἔργον συνετελέσθη, δύο                     δὲ παρατάξεις ἐγένοντο μεγάλαι καὶ περιβόητοι. καὶ τῇ μὲν πρώτῃ                     Διονύσιος θαυμαστῶς ἀγωνισάμενος περὶ τὰ καλούμενα Κάβαλα προετέρησε,                     καὶ πλείους μὲν τῶν μυρίων ἀνεῖλε τῶν βαρβάρων, οὐκ ἐλάττους δὲ                     τῶν πεντακισχιλίων ἐζώγρησε· τὸ δ΄ ἄλλο πλῆθος ἠνάγκασε καταφυγεῖν                     ἐπί τινα λόφον ἐρυμνὸν καὶ ἄνυδρον παντελῶσ. ἔπεσε δὲ καὶ Μάγων                     ὁ βασιλεὺς αὐτῶν ἀγωνισάμενος λαμπρῶσ. οἱ δὲ Φοίνικες καταπλαγέντες τὸ μέγεθος τῆς συμφορᾶς εὐθὺς                     διεπρεσβεύσαντο περὶ διαλύσεων. ὁ δὲ Διονύσιος ἀπεφήνατο                     τῷ μίαν αὐτοῖς εἶναι σύλλυσιν, ἐὰν ἐκχωρήσωσι                     τῶν κατὰ τὴν Σικελίαν πόλεων καὶ τὰ δαπανηθέντα χρήματα κατὰ τὸν                     πόλεμον ἐκτίσωσιν. βαρείας δὲ καὶ ὑπερηφάνου τῆς ἀποκρίσεως δοκούσης                     ὑπάρχειν, οἱ Καρχηδόνιοι τῇ συνήθει πανουργίᾳ κατεστρατήγησαν τὸν                     Διονύσιον. προσποιηθέντες οὖν εὐδοκεῖσθαι ταῖς ὁμολογίαισ, ἔφησαν                     αὐτοὺς μὲν μὴ ὑπάρχειν κυρίους τῆς τῶν πόλεων παραδόσεωσ, ἵνα δὲ                     τοῖς ἄρχουσι διαλεχθῶσι περὶ τούτων, ἠξίωσαν τὸν Διονύσιον ὀλίγας                     ἡμέρας ἀνοχὰς ποιήσασθαι. συγχωρήσαντος                     δὲ τοῦ δυνάστου καὶ τῶν ἀνοχῶν γενομένων, ὁ μὲν Διονύσιος περιχαρὴς                     ἦν, ὡς αὐτίκα μάλα τὴν Σικελίαν πᾶσαν παραληψόμενοσ, οἱ δὲ                     Καρχηδόνιοι Μάγωνα μὲν τὸν βασιλέα μεγαλοπρεπῶς ἔθαψαν, ἀντὶ δ΄                     ἐκείνου στρατηγὸν κατέστησαν τὸν υἱὸν αὐτοῦ, νέον μὲν παντελῶς                     ὄντα, φρονήματος δὲ γέμοντα καὶ διάφορον ἀνδρείᾳ. οὗτος δὲ πάντα                     τὸν τῶν ἀνοχῶν χρόνον διετέλεσε διατάσσων καὶ γυμνάζων τὴν δύναμιν,                     διὰ δὲ τῆς τῶν ἔργων ἀθλήσεως καὶ τῆς τῶν λόγων παρακλήσεως καὶ                     γυμνασίας ἐν τοῖς ὅπλοις εὐπειθῆ καὶ δυνατὴν ἐποίησε τὴν στρατιάν.                         ὡς δ΄ ὁ τῆς ὁμολογίας διῆλθε χρόνοσ,                     ἀμφότεροι τὰς δυνάμεις ἐκτάξαντες συγκατέβησαν προθύμως ἐπὶ τὴν                     μάχην. γενομένης δὲ παρατάξεως ἰσχυρᾶς περὶ τὸ καλούμενον Κρόνιον,                     τὸ δαιμόνιον ἐναλλὰξ τῇ νίκῃ τὴν ἧτταν τῶν Καρχηδονίων                     διωρθώσατο· οἱ μὲν γὰρ προνενικηκότες διὰ τὴν προγεγενημένην εὐημερίαν                     μεγαλαυχοῦντες παραδόξως ἐσφάλησαν, οἱ δὲ διὰ τὴν ἧτταν πεπτωκότες                     ταῖς ἐλπίσιν, ἀπροσδόκητον καὶ μεγάλην εὐημερίαν ἀπηνέγκαντο.                         Λεπτίνης μὲν γὰρ ἐπὶ θατέρου κέρως τεταγμένος καὶ διαφέρων                     ἀνδρείᾳ, μαχόμενος ἡρωικῶς καὶ πολλοὺς ἀνελὼν τῶν Καρχηδονίων                     ἐπιφανῶς κατέστρεψε τὸν βίον· τούτου δὲ πεσόντος οἱ Φοίνικες                     θαρρήσαντες καὶ βιασάμενοι τοὺς ἀντιτεταγμένους ἐτρέψαντο. Διονύσιος δὲ τὸ μὲν πρῶτον ἔχων ἐπιλέκτους                     τοὺς συντεταγμένους προετέρει τῶν ἀντιτεταγμένων· ὡς δ΄ ὁ τοῦ                     Λεπτίνου θάνατος ἐγνώσθη καὶ τὸ ἕτερον κέρας συνετέτριπτο,                     κατεπλάγησαν οἱ τοῦ Διονυσίου καὶ πρὸς φυγὴν ὥρμησαν. τροπῆς δὲ παντελοῦς γενομένησ, οἱ μὲν Καρχηδόνιοι                     φιλοτιμότερον καταδιώξαντες παρήγγελλον ἀλλήλοις μηδένα ζωγρεῖν· διὸ                     καὶ πάντων τῶν περικαταλαμβανομένων ἀναιρουμένων πᾶς ὁ πλησίον τόπος                     νεκρῶν ἐπληρώθη. τοσοῦτος δ΄ ἐγένετο                     φόνοσ, μνησικακούντων τῶν Φοινίκων, ὥστε τοὺς ἀναιρεθέντας εὑρεθῆναι                     τῶν Σικελιωτῶν πλείους τῶν μυρίων καὶ τετρακισχιλίων. οἱ δὲ                     περιλειφθέντες καταφυγόντες εἰς τὴν παρεμβολὴν τῆς νυκτὸς ἐπιγενομένης                     διεσώθησαν. οἱ δὲ Καρχηδόνιοι μεγάλῃ παρατάξει νικήσαντες ἀνεχώρησαν                     εἰς Πάνορμον. ἀνθρωπίνως δὲ τὴν                     εὐημερίαν ἐνεγκόντες ἀπέστειλαν πρεσβευτάσ, δόντες ἐξουσίαν τῷ                     Διονυσίῳ καταλύσασθαι τὸν πόλεμον. ἀσμένως δὲ τοῦ τυράννου                     προσδεξαμένου τοὺς λόγους ἐγένοντο διαλύσεισ, ὥστ΄ ἔχειν ἀμφοτέρους                     ὧν πρότερον ὑπῆρχον κύριοι· ἐξαίρετον δ΄ ἔλαβον οἱ Καρχηδόνιοι τὴν                     τῶν Σελινουντίων πόλιν τε καὶ χώραν καὶ τῆς ̓ακραγαντίνης μέχρι τοῦ                     ̔αλύκου καλουμένου ποταμοῦ. ἔτισε δὲ Διονύσιος τοῖς Καρχηδονίοις                     τάλαντα χίλια. καὶ τὰ μὲν κατὰ Σικελίαν ἐν τούτοις ἦν. κατὰ δὲ τὴν ̓ασίαν Γλῶς ὁ ναυαρχήσας τῶν Περσῶν ἐν                     τῷ Κυπριακῷ πολέμῳ, ἀποστάτης ὢν τοῦ βασιλέως καὶ τούς τε                     Λακεδαιμονίους καὶ τὸν Αἰγυπτίων βασιλέα παρακεκληκὼς εἰς τὸν πρὸς                     Πέρσας πόλεμον, δολοφονηθεὶς ὑπό τινων οὐ συνετέλεσε τὴν προαίρεσιν.                     μετὰ δὲ τὴν τούτου τελευτὴν Ταχὼς διαδεξάμενος τὰς τούτου πράξεις                     συνεστήσατο περὶ αὑτὸν δύναμιν, καὶ πόλιν ἔκτισε πλησίον τῆς                     θαλάσσης ἐπί τινος κρημνοῦ τὴν ὀνομαζομένην Λεύκην, ἔχουσαν ἱερὸν                     ἅγιον ̓απόλλωνοσ. μετ΄ ὀλίγον δὲ χρόνον                     αὐτοῦ τελευτήσαντος ἠμφισβήτησαν τῆς πόλεως ταύτης Κλαζομένιοι καὶ                     Κυμαῖοι. τὸ μὲν οὖν πρῶτον ἐπεχείρησαν αἱ πόλεις πολέμῳ                     διακρίνεσθαι, μετὰ δὲ ταῦτα εἰπόντος τινὸς ἐρωτῆσαι τὸν θεόν,                     ποτέραν τῶν πόλεων κρίνει κυρίαν εἶναι δεῖν τῆς Λεύκησ, ἔκρινεν ἡ                     Πυθία ταύτην ὑπάρχειν, ἥτις ἂν πρώτη θύσῃ ἐν τῇ Λεύκῃ·                     ὁρμηθῆναι δὲ ἐκ τῆς ἰδίας πόλεως ἅμ΄ ἡλίῳ ἀνιόντι κατὰ τὴν                     ἡμέραν, ἣν ἀμφότεροι συμφώνως ὑποστήσονται. ταχθείσης δὲ τῆς ἡμέρασ, οἱ μὲν Κυμαῖοι                     ὑπελάμβανον ἑαυτοὺς πλεονεκτεῖν διὰ τὸ τὴν αὑτῶν πόλιν ἐγγυτέρω                     κεῖσθαι, οἱ δὲ Κλαζομένιοι, διάστημα πλέον ἀπέχοντεσ, τεχνάζονταί τι                     τοιοῦτο πρὸς τὴν νίκην· κληρώσαντες ἐξ ἑαυτῶν ἀποίκους ἔκτισαν                     πλησίον τῆς Λεύκης πόλιν, ἐξ ἧς ὁρμηθέντες ἅμ΄ ἡλίῳ ἀνατέλλοντι                     ἔφθασαν τοὺς Κυμαίους τὴν θυσίαν ἐπιτελέσαντεσ. τούτῳ δὲ τῷ φιλοτεχνήματι γενόμενοι κύριοι τῆς                     Λεύκησ, ἐπώνυμον ἑορτὴν ἄγειν κατ΄ ἐνιαυτὸν ἐνεστήσαντο, τὴν                     πανήγυριν ὀνομάσαντες προφθάσειαν. τούτων δὲ πραχθέντων αἱ μὲν κατὰ                     τὴν ̓ασίαν ἐπαναστάσεις αὐτομάτως κατελύθησαν. Λακεδαιμόνιοι δὲ μετὰ τὸν τοῦ Γλῶ καὶ τοῦ Ταχῶ                     θάνατον τὰς μὲν κατὰ τὴν ̓ασίαν πράξεις ἀπέγνωσαν, τὰ δὲ κατὰ τὴν                     ̔ελλάδα συσκευαζόμενοι, καὶ τῶν πόλεων ἃς μὲν πειθοῖ προσαγόμενοι,                     ἃς δὲ διὰ τῆς τῶν φυγάδων καθόδου βίᾳ χειρούμενοι, φανερῶς ἤδη                     τὴν ἡγεμονίαν τῆς ̔ελλάδος εἰς ἑαυτοὺς μεθίστασαν παρὰ τὰς κοινὰς                     συνθήκας τὰς ἐπ΄ ̓ανταλκίδου γενομένας συνεπιλαβομένου τοῦ Περσῶν                     βασιλέωσ. κατὰ δὲ τὴν Μακεδονίαν                     ̓αμύντου τοῦ βασιλέως ἡττηθέντος ὑπὸ ̓ιλλυριῶν καὶ τὰ κατὰ τὴν                     ἀρχὴν ἀπογνόντοσ, πρὸς δὲ τούτοις τῷ δήμῳ τῶν ̓ολυνθίων                     δωρησαμένου πολλὴν τῆς ὁμόρου χώρας διὰ τὴν ἀπόγνωσιν τῆς ἑαυτοῦ                     δυναστείασ, τὸ μὲν πρῶτον ὁ δῆμος ὁ τῶν ̓ολυνθίων τὰς προσόδους                     ἐλάμβανε τὰς ἐκ τῆς δοθείσης χώρασ, μετὰ δὲ ταῦτ΄ ἀνελπίστως τοῦ                     βασιλέως ἀναλαβόντος ἑαυτὸν καὶ τὴν ὅλην ἀρχὴν ἀνακτησαμένου οἱ                     μὲν ̓ολύνθιοι τὴν χώραν ἀπαιτηθέντες οὐχ οἷοι ἦσαν ἀποδιδόναι.                         διόπερ ̓αμύντας ἰδίαν τε δύναμιν                     συνεστήσατο καὶ τοὺς Λακεδαιμονίους ποιησάμενος συμμάχους ἔπεισεν                     ἐξαποστεῖλαι στρατηγὸν καὶ δύναμιν ἀξιόλογον ἐπὶ τοὺς ̓ολυνθίουσ.                     οἱ δὲ Λακεδαιμόνιοι κρίναντες ἀντέχεσθαι τῶν ἐπὶ Θρᾴκης τόπων,                     κατέλεξαν στρατιώτας ἔκ τε τῶν πολιτῶν καὶ παρὰ τῶν συμμάχων τοὺς                     ἅπαντας ὑπὲρ μυρίουσ· παραδόντες δὲ τὴν δύναμιν Φοιβίδᾳ τῷ                     Σπαρτιάτῃ προσέταξαν συμμαχεῖν τῷ ̓αμύντᾳ καὶ μετ΄ ἐκείνου                     πολεμῆσαι τοὺς ̓ολυνθίουσ. ἑτέραν δὲ δύναμιν ἐπὶ Φλιουντίους                     ἐκπέμψαντες καὶ μάχῃ νικήσαντες ἠνάγκασαν ὑποταγῆναι τοὺς                     Φλιουντίους τοῖς Λακεδαιμονίοισ. κατὰ δὲ                     τοῦτον τὸν χρόνον οἱ βασιλεῖς τῶν Λακεδαιμονίων διεφέροντο πρὸς                     ἀλλήλους ταῖς αἱρέσεσιν· ̓αγησίπολις μὲν γάρ, εἰρηνικὸς ὢν καὶ                     δίκαιοσ, ἔτι δὲ καὶ συνέσει διαφέρων, ἔφη δεῖν ἐμμένειν τοῖς                     ὅρκοις καὶ παρὰ τὰς κοινὰς συνθήκας μὴ καταδουλοῦσθαι τοὺς ̔́ελληνασ·                     ἀδοξεῖν γὰρ ἀπεφήνατο τὴν Σπάρτην τοῖς μὲν Πέρσαις ἐκδότους                     πεποιημένην τοὺς κατὰ τὴν ̓ασίαν ̔́ελληνασ, αὐτὴν δὲ συσκευαζομένην                     τὰς κατὰ τὴν ̔ελλάδα πόλεισ, ἐν ταῖς κοιναῖς συνθήκαις ὀμόσασαν                     τηρήσειν αὐτονόμουσ. ὁ δ΄ ̓αγησίλαοσ, ὢν φύσει δραστικόσ, φιλοπόλεμος                     ἦν καὶ τῆς τῶν ̔ελλήνων δυναστείας ἀντείχετο. ἐπ΄ ἄρχοντος δ΄ ̓αθήνησιν Εὐάνδρου ̔ρωμαῖοι                     κατέστησαν ἀντὶ τῶν ὑπάτων χιλιάρχους ἕξ, Κόιντον Σολπίκιον,                     Γάιον Φάβιον, Κόιντον Σερουίλιον, Πόπλιον Κορνήλιον. ἐπὶ δὲ                     τούτων Λακεδαιμόνιοι κατελάβοντο τὴν Καδμείαν ἐν ταῖς Θήβαις διά                     τινας τοιαύτας αἰτίασ. ὁρῶντες τὴν Βοιωτίαν ἔχουσαν πόλεών τε                     πλῆθος καὶ τοὺς κατοικοῦντας αὐτὴν ἄνδρας ὑπάρχοντας ἀνδρείᾳ                     διαφόρουσ, ἔτι δὲ τὰς Θήβας ἐχούσας παλαιὸν ἀξίωμα καὶ τὸ σύνολον                     ὥσπερ ἀκρόπολίν τινα τῆς Βοιωτίας οὖσαν, εὐλαβοῦντο μήποτε καιροῦ                     παραφανέντος οἰκείου τῆς ἡγεμονίας ἀντιποιήσηται· διόπερ τοῖς ἡγεμόσιν οἱ Σπαρτιᾶται παρήγγελλον ἐν                     ἀπορρήτοισ, ἵν΄ ἐάν ποτε καιρὸν λάβωσι, καταλάβωνται τὴν Καδμείαν.                     τοιαύτης δὲ γενομένης παραγγελίασ, Φοιβίδας ὁ Σπαρτιάτησ, τεταγμένος                     ἐπί τινος ἡγεμονίας καὶ δύναμιν ἄγων ἐπὶ ̓ολυνθίουσ, κατελάβετο                     τὴν Καδμείαν. ἀγανακτούντων δὲ τῶν Θηβαίων καὶ μεθ΄ ὅπλων                     συνδραμόντων, συνάψας μάχην αὐτοῖς καὶ νικήσας τριακοσίους μὲν τοὺς                     ἐπιφανεστάτους τῶν Θηβαίων ἐφυγάδευσε, τοὺς δὲ λοιποὺς καταπληξάμενος                     καὶ φρουρὰν ἰσχυρὰν ἐγκαταστησάμενοσ, ἐπὶ τὰς ἰδίας πράξεις                     ἀπηλλάγη. οἱ δὲ Λακεδαιμόνιοι διὰ τὴν πρᾶξιν ταύτην ἀδοξοῦντες παρὰ                     τοῖς ̔́ελλησι, τὸν μὲν Φοιβίδαν ἐζημίωσαν χρήμασι, τὴν δὲ φρουρὰν                     οὐκ ἐξῆγον ἐκ τῶν Θηβῶν· οἱ μὲν οὖν                     Θηβαῖοι τοῦτον τὸν τρόπον τὴν αὐτονομίαν ἀποβαλόντες ἠναγκάσθησαν                     ὑποταγῆναι τοῖς Λακεδαιμονίοισ· τῶνδ΄ ̓ολυνθίων διαπολεμούντων πρὸς                     ̓αμύνταν τὸν τῶν Μακεδόνων βασιλέα, Λακεδαιμόνιοι τὸν μὲν Φοιβίδαν                     ἀπέστησαν τῆς ἡγεμονίασ, Εὐδαμίδαν δὲ τὸν ἀδελφὸν τοῦ Φοιβίδα                     κατέστησαν στρατηγόν. δόντες δ΄ αὐτῷ τρισχιλίους ὁπλίτας ἐξαπέστειλαν                     διαπολεμήσοντα τὸν πρὸς ̓ολυνθίους πόλεμον. οὗτος δ΄ ἐμβαλὼν εἰς                     τὴν χώραν τῶν ̓ολυνθίων, κοινῇ μετ΄ ̓αμύντου διεπολέμει πρὸς                     ̓ολυνθίουσ. εἶθ΄ οἱ μὲν ̓ολύνθιοι δύναμιν ἀξιόλογον ἠθροικότες                     ἐπλεονέκτουν ἐν ταῖς μάχαισ, στρατιώτας πλείους ἔχοντες τῶν πολεμίων·                     οἱ δὲ Λακεδαιμόνιοι δύναμιν ἀξιόλογον προχειρισάμενοι κατέστησαν                     στρατηγὸν ἐπ΄ αὐτῆς Τελευτίαν. οὗτος δ΄ ἦν ἀδελφὸς μὲν ̓αγησιλάου                     τοῦ βασιλέωσ, θαυμαζόμενος δ΄ ἐπ΄ ἀρετῇ παρὰ τοῖς πολίταισ. ἀναζεύξας οὖν μετὰ δυνάμεως ἐκ τῆς                     Πελοποννήσου καὶ καταντήσας πλησίον τῆς ̓ολυνθίων παρέλαβε τοὺς μετὰ                     Εὐδαμίδου στρατιώτασ. γενόμενος δὲ ἀξιόμαχος τὸ μὲν πρῶτον τὴν τῶν                     ̓ολυνθίων χώραν ἐδῄωσε, καὶ συναγαγὼν πλῆθος λείας ἐμέρισε τοῖς                     στρατιώταισ. τῶν δὲ ̓ολυνθίων μετὰ τῶν συμμάχων πανδημεὶ παραταξαμένων                     συνῆψε μάχην. καὶ τὸ μὲν πρῶτον ἰσορρόπου τοῦ κινδύνου γενομένου                     διεχωρίσθησαν· μετὰ δὲ ταῦτα γενομένης μάχης ἰσχυρᾶσ, αὐτός τε ὁ                     Τελευτίας ἔπεσε λαμπρῶς ἀγωνισάμενοσ, καὶ τῶν Λακεδαιμονίων                     ἀνῃρέθησαν πλείους τῶν χιλίων καὶ διακοσίων. τηλικαύτης δ΄ εὐημερίας γενομένης τοῖς ̓ολυνθίοισ,                     οἱ μὲν Λακεδαιμόνιοι, βουλόμενοι διορθώσασθαι τὸ γεγονὸς ἐλάττωμα,                     δυνάμεις ἁδροτέρας ἐκπέμπειν παρεσκευάζοντο, οἱ δὲ ̓ολύνθιοι,                     νομίζοντες μείζοσι δυνάμεσιν ἥξειν τοὺς Σπαρτιάτας καὶ τὸν πόλεμον                     ἔσεσθαι πολυχρόνιον, σίτου τε παρασκευὰς ἀξιολόγους ἐποιοῦντο καὶ                     παρὰ τῶν συμμάχων στρατιώτας προσελαμβάνοντο. ἐπ΄ ἄρχοντος δ΄ ̓αθήνησι Δημοφίλου ̔ρωμαῖοι ἀντὶ                     τῶν ὑπάτων χιλιάρχους κατέστησαν Πόπλιον Κορνήλιον, Λεύκιον                     Οὐεργίνιον, Λεύκιον Παπίριον, Μάρκον Φούριον, Οὐαλέριον, Αὖλον                     Μάλλιον, Λεύκιον καὶ Ποστούμιον. ἐπὶ                     δὲ τούτων Λακεδαιμόνιοι μὲν στρατηγὸν προχειρισάμενοι ̓αγησίπολιν τὸν                     βασιλέα, καὶ δύναμιν ἱκανὴν παραδόντεσ, ἐψηφίσαντο πρὸς ̓ολυνθίους                     πολεμεῖν. οὗτος δὲ καταντήσας εἰς τὴν τῶν ̓ολυνθίων χώραν καὶ                     παραλαβὼν τοὺς προϋπάρχοντας ἐν τῇ παρεμβολῇ στρατιώτας διεπολέμει                     πρὸς τοὺς ἐγχωρίουσ. οἱ δ΄ ̓ολύνθιοι μεγάλην μὲν μάχην οὐδεμίαν                     κατὰ τοῦτον τὸν ἐνιαυτὸν συνεστήσαντο, ἀκροβολισμοὺς δὲ καὶ βραχείας                     συμπλοκὰς ποιούμενοι διετέλεσαν, καταπεπληγμένοι τὴν μετὰ τοῦ βασιλέως                     δύναμιν. τοῦ δ΄ ἐνιαυσίου χρόνου διεληλυθότος                     ̓αθήνησι μὲν ἦν ἄρχων Πυθέασ, ἐν ̔ρώμῃ δ΄ ἀντὶ τῶν ὑπάτων                     χιλίαρχοι ἓξ κατεστάθησαν, Τίτος Κοί̈νκτιοσ, Λεύκιος Σερουίλιοσ,                     Λεύκιος ̓ιούλιοσ, ̓ακύλλιοσ, Λεύκιος Λοκρήτιοσ, Σερούιος                     Σουλπίκιοσ, παρὰ δὲ ̓ηλείοις ̓ολυμπιὰς ἤχθη ἑκατοστή, καθ΄ ἣν                     ἐνίκα στάδιον Διονυσόδωρος Ταραντῖνοσ. ἐπὶ δὲ τούτων ̓αγησίπολις ὁ τῶν Λακεδαιμονίων βασιλεὺς ἐτελεύτησε                     νόσῳ, βασιλεύσας ἔτη δεκατέσσαρα· τὴν δὲ ἀρχὴν διαδεξάμενος                     Κλεόμβροτος ὁ ἀδελφὸς ἐβασίλευσεν ἔτη ἐννέα. Λακεδαιμόνιοι δὲ                     Πολυβιάδαν στρατηγὸν καταστήσαντες ἐξαπέστειλαν εἰς τὸν πρὸς                     ̓ολυνθίους πόλεμον. οὗτος δὲ παραλαβὼν                     τὰς δυνάμεισ, καὶ τὸν πόλεμον ἐνεργῶς ἅμα καὶ στρατηγικῶς διοικῶν,                     ἐποίει πολλὰ προτερήματα. αἰεὶ δὲ μᾶλλον εὐημερῶν καὶ πλείοσι                     μάχαις νικήσας συνέκλεισε τοὺς ̓ολυνθίους εἰς πολιορκίαν· τέλος δὲ                     καταπληξάμενος τοὺς πολεμίους προσέταξεν ὑποταγῆναι Λακεδαιμονίοισ.                     ἐγγραφέντων δὲ τῶν ̓ολυνθίων εἰς τὴν τῶν Σπαρτιατῶν συμμαχίαν,                     πολλαὶ καὶ τῶν ἄλλων πόλεων ἔσπευσαν εἰς τὴν τῶν Λακεδαιμονίων                     ἡγεμονίαν καταλεχθῆναι. διὸ καὶ κατὰ τούτους τοὺς καιροὺς πλεῖστον                     ἴσχυσαν Λακεδαιμόνιοι, καὶ τῆς ̔ελλάδος ἔσχον τὴν ἡγεμονίαν κατὰ                     γῆν ἅμα καὶ κατὰ θάλατταν. Θηβαῖοι μὲν                     γὰρ ὑπῆρχον ἔμφρουροι, Κορίνθιοι δὲ καὶ ̓αργεῖοι διὰ τοὺς                     προγεγονότας πολέμους ὑπῆρχον τεταπεινωμένοι, ̓αθηναῖοι δὲ διὰ τὰς                     τῶν καταπολεμουμένων κληρουχίας ἠδόξουν ἐν τοῖς ̔́ελλησιν· οἱ δὲ                     Λακεδαιμόνιοι τῆς τε πολυανθρωπίας καὶ τῆς ἐν τοῖς ὅπλοις μελέτης                     πολλὴν πρόνοιαν ἐπεποίηντο, καὶ φοβεροὶ πᾶσιν ὑπῆρχον διὰ τὴν                     δύναμιν τῆς ἡγεμονίασ. διόπερ οἱ                     μέγιστοι τῶν τότε δυναστῶν, λέγω δὲ τὸν Περσῶν βασιλέα καὶ τὸν                     Σικελίας δυνάστην Διονύσιον, ἐθεράπευον τὴν Σπαρτιατῶν ἡγεμονίαν                     καὶ συμμαχίαν ἔσπευδον συντίθεσθαι πρὸς αὐτούσ. ἐπ΄ ἄρχοντος δ΄ ̓αθήνησι Νίκωνος ̔ρωμαῖοι χιλιάρχους                     ἓξ ἀντὶ τῶν ὑπάτων κατέστησαν, Λεύκιον Παπίριον, Γάιον                     Σερουίλιον, Λεύκιον Κοί̈νκτιον, Λεύκιον Κορνήλιον, Λεύκιον                     Οὐαλέριον Αὖλον Μάλλιον. ἐπὶ δὲ τούτων Καρχηδόνιοι στρατεύσαντες                     εἰς τὴν ̓ιταλίαν τοῖς μὲν ̔ιππωνιάταις ἐκπεπτωκόσιν ἐκ τῆς πατρίδος                     ἀποκατέστησαν τὴν πόλιν, καὶ πάντας τοὺς πεφευγότας συναγαγόντες                     πολλὴν ἐπιμέλειαν αὐτῶν ἐποιήσαντο. μετὰ δὲ ταῦτα λοιμικῆς νόσου τοῖς κατοικοῦσι τὴν Καρχηδόνα                     γενομένησ, καὶ τῆς νόσου πολλὴν ἐπίτασιν ἐχούσησ, πολλοὶ τῶν                     Καρχηδονίων διεφθάρησαν, καὶ τὴν ἡγεμονίαν ἐκινδύνευσαν ἀποβαλεῖν·                     οἵ τε γὰρ Λίβυες καταφρονήσαντες αὐτῶν ἀπέστησαν, οἵ τε τὴν                     Σαρδόνα κατοικοῦντεσ, νομίσαντες ἔχειν καιρὸν κατὰ τῶν Καρχηδονίων,                     ἀπέστησαν ἀπ΄ αὐτῶν καὶ συμφρονήσαντες ἐπέθεντο τοῖς Καρχηδονίοισ.                         ἐγένετο δὲ περὶ τὸν αὐτὸν καιρὸν                     θεόπεμπτός τις ἀτυχία κατὰ τὴν Καρχηδόνα. ταραχαὶ γὰρ καὶ φόβοι καὶ                     πανικοὶ θόρυβοι συνεχεῖς ἐγίνοντο κατὰ τὴν πόλιν παράδοξοι, καὶ                     πολλοὶ μὲν μετὰ τῶν ὅπλων ἐξεπήδων ἐκ τῶν οἰκιῶν, ὡς πολεμίων                     εἰσπεπτωκότων εἰς τὴν πόλιν, καὶ πρὸς ἀλλήλους ὡς πολεμίους                     διαπολεμοῦντεσ, οὓς μὲν ἀνῄρουν, οὓς δὲ κατετραυμάτιζον. τέλος δὲ                     θυσίαις τὸ θεῖον ἐξιλασάμενοι καὶ μόγις τῶν κακῶν ἀπαλλαγέντεσ, ταχὺ                     καὶ τοὺς Λίβυας κατεπολέμησαν καὶ τὴν νῆσον ἀνεκτήσαντο. ἐπ΄ ἄρχοντος δ΄ ̓αθήνησι Ναυσινίκου ̔ρωμαῖοι                     χιλιάρχους τέσσαρας ἀντὶ τῶν ὑπάτων κατέστησαν, Μάρκον Κορνήλιον                     καὶ Κόιντον Σερουίλιον, Μάρκον Φούριον καὶ Λεύκιον Κοί̈νκτιον.                     ἐπὶ δὲ τούτων ὁ κληθεὶς Βοιωτικὸς πόλεμος ἐνέστη Λακεδαιμονίοις                     πρὸς Βοιωτοὺς διὰ τοιαύτας αἰτίασ. τὴν Καδμείαν φρουρούντων                     Λακεδαιμονίων ἀδίκως καὶ πολλοὺς τῶν ἀξιολόγων ἀνδρῶν                     πεφυγαδευκότων, συνεστράφησαν οἱ φυγάδεσ, καὶ συνεπιλαβομένων ̓αθηναίων                     κατῆλθον εἰς τὴν πατρίδα νυκτόσ. καὶ                     πρῶτον μὲν τοὺς τὰ Λακεδαιμονίων φρονοῦντας ἐν ταῖς ἰδίαις οἰκίαις                     ἐφόνευσαν, ἔτι κοιμωμένους καταλαβόντεσ· ἔπειτα τοὺς πολίτας ἐπὶ                     τὴν ἐλευθερίαν παρακαλέσαντες συνεργοὺς ἔσχον ἅπαντας τοὺς Θηβαίουσ.                     ταχὺ δὲ τοῦ πλήθους συνδραμόντος μετὰ τῶν ὅπλων, ἅμ΄ ἡμέρᾳ τὴν                     Καδμείαν πολιορκεῖν ἐπεχείρησαν. οἱ δὲ                     φρουροῦντες τὴν ἄκραν Λακεδαιμόνιοι, μετὰ τῶν συμμάχων ὄντες οὐκ                     ἐλάττους τῶν χιλίων καὶ πεντακοσίων, εἰς μὲν τὴν Σπάρτην ἐξέπεμψαν                     τοὺς δηλώσοντας τὴν τῶν Θηβαίων ἐπανάστασιν καὶ βοηθεῖν τὴν ταχίστην                     παρακαλέσοντασ, αὐτοὶ δ΄ ἐκ τόπων ὑπερδεξίων ἀμυνόμενοι τοὺς                     πολιορκοῦντας πολλοὺς μὲν ἀνῄρουν, οὐκ ὀλίγους δὲ κατετραυμάτιζον.                         οἱ δὲ Θηβαῖοι μεγάλην δύναμιν                     προσδοκῶντες ἥξειν ἐκ τῆς ̔ελλάδος Λακεδαιμονίοισ, ἐξέπεμψαν                     πρεσβευτὰς εἰς τὰς ̓αθήνασ, ὑπομιμνήσκοντες μὲν ὅτι καὶ αὐτοὶ                     συγκατήγαγον τὸν δῆμον τῶν ̓αθηναίων καθ΄ ὃν καιρὸν ὑπὸ τῶν                     τριάκοντα τυράννων κατεδουλώθησαν, ἀξιοῦντες δὲ πανδημεὶ βοηθῆσαι καὶ                     πρὸ τῆς τῶν Λακεδαιμονίων παρουσίας συνεκπολεμῆσαι τὴν Καδμείαν.                         ὁ δὲ                     δῆμος τῶν ̓αθηναίων διακούσας τῶν πρέσβεων ἐψηφίσατο παραχρῆμα                     δύναμιν ὡς πλείστην ἀποστεῖλαι τὴν ἐλευθερώσουσαν τὰς Θήβασ, ἅμα                     μὲν τῆς εὐεργεσίας ἀποδιδοὺς τὰς χάριτασ, ἅμα δὲ βουλόμενος τοὺς                     Βοιωτοὺς ἐξιδιώσασθαι καὶ συναγωνιστὰς ἰσχυροὺς ἔχειν κατὰ τῆς                     Λακεδαιμονίων ὑπεροχῆσ· τὸ γὰρ ἔθνος τοῦτο καὶ πλήθει τῶν ἀνδρῶν                     καὶ ἀνδρείᾳ κατὰ πόλεμον οὐδενὸς τῶν ̔ελληνικῶν ἐδόκει λείπεσθαι.                         τέλος δὲ Δημοφῶν κατασταθεὶς                     στρατηγόσ, καὶ παραχρῆμα πεντακισχιλίους ὁπλίτας καὶ πεντακοσίους                     ἱππεῖς καταλέξασ, τῇ ὑστεραίᾳ τὴν δύναμιν ἅμ΄ ἡμέρᾳ προήγαγεν                     ἐκ τῆς πόλεωσ, καὶ δρομαῖος ἠπείγετο, φθάσαι σπεύδων τοὺς                     Λακεδαιμονίουσ· οὐδὲν δ΄ ἧττον ὁ δῆμος παρεσκευάζετο πανδημεὶ                     στρατεύειν εἰς τὴν Βοιωτίαν, ἐὰν ᾖ χρεία. ὁ δὲ Δημοφῶν συντόμοις ταῖς ὁδοῖς χρησάμενος                     παραδόξως ἐπεφάνη τοῖς Θηβαίοισ. ὁμοίως δὲ καὶ ἐκ τῶν ἄλλων                     πόλεων τῶν κατὰ τὴν Βοιωτίαν πολλῶν στρατιωτῶν συνδραμόντων, ταχὺ                     μεγάλη δύναμις ἠθροίσθη τοῖς Θηβαίοισ. ὁπλῖται μὲν γὰρ συνῆλθον οὐκ ἐλάττους τῶν μυρίων καὶ δισχιλίων,                     ἱππεῖς δὲ πλείους τῶν δισχιλίων. πάντων δὲ προθύμως ἐπὶ τὴν                     πολιορκίαν ὁρμησάντων διελόμενοι τὰ πλήθη τὰς προσβολὰς ἐκ διαδοχῆς                     ἐποιοῦντο, προσκαρτεροῦντες τοῖς κινδύνοις συνεχῶς καὶ καθ΄ ἡμέραν καὶ                     νυκτόσ. οἱ                     δ΄ ἐν τῇ Καδμείᾳ φρουροῦντες παρακληθέντες ὑπὸ τῶν ἡγεμόνων                     εὐρώστως ἠμύνοντο τοὺς πολεμίουσ, ἐλπίζοντες συντόμως ἥξειν τοὺς                     Λακεδαιμονίους μετὰ μεγάλης δυνάμεωσ. ἕως μὲν οὖν εἶχον τροφὰς                     ἱκανάσ, ἐνεκαρτέρουν τοῖς δεινοῖσ, καὶ πολλοὺς τῶν πολιορκούντων                     ἀπέκτεινον καὶ κατετραυμάτιζον, συνεργὸν ἔχοντες τὴν τῆς ἀκροπόλεως                     ὀχυρότητα· ὡς δ΄ ἡ μὲν τῶν ἀναγκαίων σπάνις ἐπέτεινεν, οἱ                     Λακεδαιμόνιοι δὲ περὶ τὰς παρασκευὰς ὄντες ἐχρόνιζον, ἐστασίαζον                     πρὸς ἀλλήλουσ. οἱ μὲν γὰρ Λακεδαιμόνιοι                     μέχρι θανάτου καρτερεῖν ᾤοντο δεῖν, οἱ δὲ ἀπὸ τῶν συμμαχίδων                     πόλεων συστρατεύσαντεσ, ὄντες πολλαπλάσιοι, παραδιδόναι τὴν Καδμείαν                     ἀπεφήναντο· συνηναγκάσθησαν δὲ καὶ οἱ ἐξ αὐτῆς τῆς Σπάρτησ, ὄντες                     ὀλίγοι, παραχωρῆσαι τῆς ἀκροπόλεωσ. διόπερ οὗτοι μὲν ὑπόσπονδοι καθ΄                     ὁμολογίαν ἀφεθέντες εἰς τὴν Πελοπόννησον ἀπηλλάγησαν, οἱ δὲ Λακεδαιμόνιοι δυνάμεσιν ἀξιολόγοις προσιόντες                     ἐπὶ τὰς Θήβασ, καὶ βραχὺ τῶν καιρῶν ὑστερήσαντεσ, ἄπρακτον ἔσχον                     τὴν ἐπιβολήν. τοὺς δὲ ἡγεμόνας τῆς φρουρᾶς τρεῖς ὄντας μετέστησαν                     εἰς κρίσιν, καὶ τοὺς μὲν δύο κατεδίκασαν θανάτῳ, τὸν μέντοι τρίτον                     τοσούτῳ πλήθει χρημάτων, ὥστε μὴ δύνασθαι τὴν οὐσίαν αὐτοῦ τοσαῦτα                     χρήματα ἐκτῖσαι. μετὰ δὲ ταῦτ΄                     ̓αθηναῖοι μὲν ἐπανῆλθον εἰς τὴν πατρίδα, Θηβαῖοι δὲ Θεσπιὰς                     πολιορκήσαντες ἄπρακτον ἔσχον τὴν ἐπιβολήν.ἅμα δὲ τούτοις πραττομένοις ̔ρωμαῖοι μὲν ἐπὶ ἀτελείᾳ                     πεντακοσίους ἀποίκους εἰς Σαρδονίαν ἀπέστειλαν. ἐπ΄ ἄρχοντος δ΄ ̓αθήνησι Καλλέου ̔ρωμαῖοι χιλιάρχους                     ἀντὶ τῶν ὑπάτων κατέστησαν τέτταρασ, Λεύκιον Παπίριον, Μάρκον                     Πόπλιον, Τίτον Κορνήλιον, Κόιντον Λεύκιον. ἐπὶ δὲ τούτων,                     Λακεδαιμονίων ἐπταικότων περὶ τὰς Θήβασ, οἱ μὲν Βοιωτοὶ θαρρήσαντες                     συνεστράφησαν, καὶ κοινὴν συμμαχίαν ποιησάμενοι, δύναμιν ἀξιόλογον                     συνεστήσαντο, προσδοκῶντες ἥξειν τοὺς Λακεδαιμονίους μεγάλαις δυνάμεσιν                     εἰς τὴν Βοιωτίαν. ̓αθηναῖοι δὲ πρέσβεις                     τοὺς ἀξιολογωτάτους τῶν παρ΄ αὐτοῖς ἐξέπεμψαν ἐπὶ τὰς ὑπὸ                     τοὺς Λακεδαιμονίους τεταγμένας πόλεισ, παρακαλοῦντες                     ἀντέχεσθαι τῆς κοινῆς ἐλευθερίασ. οἱ γὰρ Λακεδαιμόνιοι διὰ τὸ                     μέγεθος τῆς περὶ αὐτοὺς δυνάμεως ὑπεροπτικῶς καὶ βαρέως ἦρχον τῶν                     ὑποτεταγμένων· διόπερ πολλοὶ τῶν ὑπ΄ αὐτοὺς τεταγμένων ἀπέκλινον                     πρὸς τοὺς ̓αθηναίουσ. πρῶτοι δὲ πρὸς                     τὴν ἀπόστασιν ὑπήκουσαν Χῖοι καὶ Βυζάντιοι, καὶ μετὰ τούτους                     ̔ρόδιοι καὶ Μυτιληναῖοι καὶ τῶν ἄλλων τινὲς νησιωτῶν· αἰεὶ δὲ                     μᾶλλον αὐξομένης τῆς τῶν ̔ελλήνων ὁρμῆς πολλαὶ πόλεις προσέθεντο                     τοῖς ̓αθηναίοισ. ὁ δὲ δῆμος μετεωρισθεὶς ἐπὶ τῇ τῶν πόλεων                     εὐνοίᾳ κοινὸν συνέδριον ἁπάντων τῶν συμμάχων συνεστήσαντο, καὶ                     συνέδρους ἀπέδειξαν ἑκάστης πόλεωσ. ἐτάχθη δ΄ ἀπὸ τῆς κοινῆς γνώμης τὸ μὲν συνέδριον ἐν ταῖς                     ̓αθήναις συνεδρεύειν, πόλιν δὲ ἐπ΄ ἴσης καὶ μεγάλην καὶ μικρὰν μιᾶς                     ψήφου κυρίαν εἶναι, πάσας δ΄ ὑπάρχειν αὐτονόμουσ, ἡγεμόσι χρωμένας                     ̓αθηναίοισ. οἱ δὲ Λακεδαιμόνιοι τὴν ὁρμὴν τῶν πόλεων ὁρῶντες                     ἀκατάσχετον οὖσαν πρὸς τὴν ἀπόστασιν, ὅμως πρεσβείαις καὶ λόγοις                     φιλανθρώποισ, ἔτι δ΄ ἐπαγγελίαις εὐεργετικαῖς ἐφιλοτιμοῦντο                     διορθοῦσθαι τὰς ἀλλοτριότητας τῶν ἀνθρώπων. ὁμοίως δὲ καὶ τῆς εἰς τὸν πόλεμον παρασκευῆς                     ἐποιοῦντο πολλὴν φροντίδα, προσδοκῶντες μέγαν καὶ πολυχρόνιον αὑτοῖς                     ἔσεσθαι τὸν Βοιωτικὸν πόλεμον, συμμαχούντων τοῖς Θηβαίοις τῶν                     ̓αθηναίων καὶ τῶν ἄλλων ̔ελλήνων τῶν κοινωνούντων τοῦ συνεδρίου.                         ἅμα δὲ τούτοις πραττομένοις ̓́ακορις                     ὁ τῶν Αἰγυπτίων βασιλεύσ, ἀλλοτρίως διακείμενος πρὸς τὸν Περσῶν                     βασιλέα, δυνάμεις ξενικὰς ἀξιολόγους ἤθροισε· μεγάλους γὰρ μισθοὺς                     τοῖς ὑπακούουσι προτιθείσ, συχνοὺς δ΄ εὐεργετῶν, ταχὺ πολλοὺς ἔσχε                     τῶν ̔ελλήνων ὑπακούοντας πρὸς τὴν στρατείαν. οὐκ ἔχων δὲ στρατηγὸν ἀξιόχρεων, μετεπέμψατο                     Χαβρίαν τὸν ̓αθηναῖον, ἄνδρα καὶ φρονήσει καὶ συνέσει στρατηγικῇ                     διάφορον καὶ δόξαν ἐπ΄ ἀρετῇ μεγάλην περιπεποιημένον. οὗτος μὲν                     οὖν ἄνευ τῆς τοῦ δήμου γνώμης προσδεξάμενος τὴν στρατηγίαν ἀφηγεῖτο                     τῶν κατ΄ Αἴγυπτον δυνάμεων, καὶ μετὰ πολλῆς σπουδῆς παρεσκευάζετο                     πολεμεῖν πρὸς τοὺς Πέρσασ. Φαρνάβαζος δ΄                     ὑπὸ τοῦ βασιλέως ἀναδεδειγμένος στρατηγὸς ἐπὶ τῆς Περσικῆς δυνάμεως                     παρασκευὰς μεγάλας ἐποιήσατο τῶν πρὸς τὸν πόλεμον χρησίμων· ἐξέπεμψε                     δὲ καὶ πρὸς ̓αθηναίους πρέσβεισ, κατηγορῶν μὲν Χαβρίου, ὅτι τῶν                     Αἰγυπτίων ἡγούμενος ἀπαλλοτριοῖ τὴν τοῦ βασιλέως εὔνοιαν ἀπὸ τοῦ                     δήμου, παρακαλῶν δὲ στρατηγὸν ̓ιφικράτην αὑτῷ δοῦναι. οἱ δ΄ ̓αθηναῖοι, σπεύδοντες τὸν βασιλέα τῶν Περσῶν                     εἰς εὔνοιαν προσαγαγέσθαι καὶ τὸν Φαρνάβαζον ἰδιοποιήσασθαι, ταχέως                     τόν τε Χαβρίαν ἐξ Αἰγύπτου μετεπέμψαντο καὶ τὸν ̓ιφικράτην                     στρατηγὸν ἐξαπέστειλαν συμμαχήσοντα τοῖς Πέρσαισ. τοῖς δὲ Λακεδαιμονίοις                     καὶ τοῖς ̓αθηναίοις σπονδὰς πεποιημένοις ἐν τοῖς ἐπάνω χρόνοις                     συνέβαινε μένειν τὴν εἰρήνην μέχρι τῶνδε τῶν καιρῶν. μετὰ δὲ ταῦτα                     Σφοδριάδου τοῦ Σπαρτιάτου τεταγμένου μὲν ἐφ΄ ἡγεμονίασ, φύσει δ΄                     ὄντος μετεώρου καὶ προπετοῦσ, ἔπεισεν αὐτὸν Κλεόμβροτος ὁ βασιλεὺς                     τῶν Λακεδαιμονίων ἄνευ τῆς γνώμης τῶν ἐφόρων καταλαβέσθαι τὸν                     Πειραιᾶ. ὁ δὲ Σφοδριάδης ἔχων                     στρατιώτας πλείους τῶν μυρίων ἐπεβάλετο μὲν τῆς νυκτὸς καταλαβέσθαι                     τὸν Πειραιᾶ· καταφανὴς δὲ γενόμενος ̓αθηναίοις καὶ διαμαρτὼν τῆς                     ἐπιβολῆς ἄπρακτος ἐπανῆλθεν. κατηγορηθεὶς δ΄ ἐν τῷ συνεδρίῳ τῶν                     Σπαρτιατῶν, καὶ συναγωνιστὰς ἔχων τοὺς βασιλεῖσ, ἀδίκως ἀπελύθη.                         διόπερ οἱ ̓αθηναῖοι χαλεπῶς φέροντες                     ἐπὶ τοῖς γεγονόσιν, ἐψηφίσαντο λελύσθαι τὰς σπονδὰς ὑπὸ                     Λακεδαιμονίων. κρίναντες δὲ πολεμεῖν αὐτοῖσ, στρατηγοὺς τρεῖς εἵλαντο                     τοὺς ἐπιφανεστάτους τῶν πολιτῶν, Τιμόθεον καὶ Χαβρίανκαὶ                     Καλλίστρατον. ἐψηφίσαντο δὲ στρατιώτας μὲν ὁπλίτας καταλέξαι                     δισμυρίουσ, ἱππεῖς δὲ πεντακοσίουσ, ναῦς δὲ πληρῶσαι διακοσίασ.                     προσελάβοντο δὲ καὶ τοὺς Θηβαίους ἐπὶ τὸ κοινὸν συνέδριον ἐπὶ τοῖς                     ἴσοις πᾶσιν. ἐψηφίσαντο δὲ καὶ τὰς                     γενομένας κληρουχίας ἀποκαταστῆσαι τοῖς πρότερον κυρίοις γεγονόσι, καὶ                     νόμον ἔθεντο μηδένα τῶν ̓αθηναίων γεωργεῖν ἐκτὸς τῆς ̓αττικῆσ. διὰ                     δὲ ταύτης τῆς φιλανθρωπίας ἀνακτησάμενοι τὴν παρὰ τοῖς ̔́ελλησιν                     εὔνοιαν, ἰσχυροτέραν ἐποιήσαντο τὴν ἰδίαν ἡγεμονίαν. πολλαὶ μὲν οὖν καὶ τῶν ἄλλων πόλεων διὰ τὴν                     εἰρημένην αἰτίαν προεκλήθησαν πρὸς τοὺς ̓αθηναίους ἀποκλῖναι, πρῶται                     δὲ καὶ προθυμότατα συνεμάχησαν αἱ κατὰ τὴν Εὔβοιαν οἰκοῦσαι χωρὶς                     ̔εστιαίασ· αὕτη γὰρ εὐηργετημένη μὲν ὑπὸ Λακεδαιμονίων μεγάλα,                     πεπολεμημένη δὲ δεινῶς ὑπὸ ̓αθηναίων, εὐλόγως πρὸς μὲν ̓αθηναίους                     ἀδιάλυτον ἐφύλαττε τὴν ἔχθραν, πρὸς δὲ τοὺς Σπαρτιάτας βεβαίαν τὴν                     πίστιν διεφύλαττεν. οὐ μὴν ἀλλὰ τοῖς                     ̓αθηναίοις εἰς συμμαχίαν συνέβησαν ἑβδομήκοντα πόλεις καὶ μετέσχον                     ἐπ΄ ἴσης τοῦ κοινοῦ συνεδρίου· διὸ καὶ τοῖς ̓αθηναίοις αἰεὶ μᾶλλον                     τῆς δυνάμεως αὐξομένησ, τοῖς δὲ Λακεδαιμονίοις ταπεινουμένησ,                     ἐφάμιλλον τὴν ἰσχὺν τῶν πόλεων συνέβαινε γίνεσθαι. οἱ δ΄ ̓αθηναῖοι,                     τῶν πραγμάτων αὐτοῖς κατὰ νοῦν προχωρούντων, δύναμιν ἐξέπεμψαν εἰς                     τὴν Εὔβοιαν τὴν παραφυλάξουσαν μὲν τοὺς συμμάχουσ, καταπολεμήσουσαν                     δὲ τοὺς ἐναντίουσ. κατὰ δὲ τὴν                     Εὔβοιαν βραχὺ μὲν πρὸ τούτων τῶν χρόνων Νεογένης τις ὄνομα μετ΄                     ̓ιάσονος τοῦ Φεραίου συλλέξας στρατιώτας κατελάβετο τήν τε ἀκρόπολιν                     τῶν ̔εστιαιέων, καὶ τύραννον ἑαυτὸν ἀπέδειξε ταύτης τῆς χώρας καὶ                     τῆς τῶν ̓ωρειτῶν πόλεωσ. ἄρχοντος δ΄ αὐτοῦ βιαίως καὶ ὑπερηφάνως                     Λακεδαιμόνιοι Θηριπίδην ἀπέστειλαν ἐπ΄ αὐτόν. ὁ δὲ τὸ μὲν πρῶτον ἐπεχείρει λόγοις τὸν τύραννον                     ἐκχωρεῖν ἐκ τῆς ἀκροπόλεωσ· ὡς δ΄ οὐ προσεῖχε, παρακαλέσας τοὺς                     ἐγχωρίους πρὸς τὴν ἐλευθερίαν ἐξεπολιόρκησε τὸ χωρίον καὶ τοῖς                     ̓ωρείταις τὴν ἐλευθερίαν ἀποκατέστησεν, δι΄ ἣν αἰτίαν οἱ τὴν                     ̔εστιαιέων καλουμένην χώραν οἰκοῦντες οἰκείως διετέθησαν πρὸς τοὺς                     Σπαρτιάτασ, καὶ βεβαίως ἐτήρουν τὴν φιλίαν. τῆς δ΄ ὑπὸ τῶν ̓αθηναίων ἐκπεμφθείσης δυνάμεως                     ἡγούμενος Χαβρίας ἐπόρθησε τὴν ̔εστιαιῶτιν χώραν, καὶ τὴν                     καλουμένην μὲν Μητρόπολιν, κειμένην δ΄ ἐπί τινος ἐρυμνοῦ λόφου,                     τειχίσασ, ἀπέλιπεν ἐν αὐτῇ φρουράν, αὐτὸς δὲ ταῖς Κυκλάσι νήσοις                     ἐπιπλέων προσηγάγετο Πεπάρηθον καὶ Σκίαθον καί τινας ἄλλας                     τεταγμένας ὑπὸ Λακεδαιμονίοισ. οἱ δὲ ὁρῶντες τὴν τῶν συμμάχων ὁρμὴν πρὸς                     τὴν ἀπόστασιν ἀκατάσχετον οὖσαν, ἐπαύσαντο τῆς προϋπαρχούσης                     βαρύτητος καὶ ταῖς πόλεσι φιλανθρώπως προσεφέροντο. τοιαύταις δ΄                     ὁμιλίαις καὶ εὐεργεσίαις χρησάμενοι εὐνουστέρους ἅπαντας τοὺς                     συμμάχους κατεσκεύασαν. ὁρῶντες δὲ τὸν πόλεμον αὐξόμενον καὶ πολλῆς                     ἐπιμελείας ἐπιδεόμενον, τάς τε ἄλλας παρασκευὰς ἐποιοῦντο φιλοτίμως                     καὶ τὴν διάταξιν καὶ τὴν διαίρεσιν τῶν στρατιωτῶν καὶ λειτουργιῶν                     περιττότερον ἐξειργάσαντο. τάς τε γὰρ                     πόλεις καὶ τοὺς καταλεγομένους στρατιώτας εἰς τὸν πόλεμον διεῖλαν εἰς                     δέκα μέρη· τούτων δὲ πρώτην ἐπεῖχον μερίδα Λακεδαιμόνιοι, δευτέραν                     δὲ καὶ τρίτην ̓αρκάδεσ, τετάρτην δ΄ ̓ηλεῖοι, πέμπτην δ΄ ̓αχαιοί· καὶ                     τὴν μὲν ἕκτην ἐπλήρουν Κορίνθιοι καὶ Μεγαρεῖσ, τὴν δ΄ ἑβδόμην                     Σικυώνιοι καὶ Φλιάσιοι καὶ οἱ τὴν ̓ακτὴν καλουμένην οἰκοῦντεσ, τὴν                     δ΄ ὀγδόην ̓ακαρνᾶνεσ, ἐνάτην δὲ Φωκεῖς καὶ Λοκροί, τὴν δ΄ ἐπὶ                     πᾶσιν ̓ολύνθιοι καὶ οἱ ἐπὶ Θρᾴκης κατοικοῦντες σύμμαχοι. ἦν δ΄                     αὐτοῖς ὁ μὲν ὁπλίτης πρὸς δύο ψιλοὺς τεταγμένοσ, ὁ δ΄ ἱππεὺς πρὸς                     τέτταρας ὁπλίτας ἰσαζόμενοσ. τοιαύτης δὲ                     τῆς συντάξεως οὔσησ, ἡγεῖτο τῆς στρατιᾶς ̓αγησίλαος ὁ βασιλεύσ·                     περιβόητος δ΄ ἦν ἐπ΄ ἀνδρείᾳ καὶ στρατηγικῇ συνέσει καὶ σχεδὸν                     ἀνίκητος γεγονὼς ἐν τοῖς ἐπάνω χρόνοισ. ἔν τε γὰρ τοῖς λοιποῖς                     πολέμοις ἐθαυμάσθη, καὶ καθ΄ ὃν καιρὸν Λακεδαιμόνιοι ἐπολέμουν τοῖς                     Πέρσαισ, παραταξάμενος καὶ πολλαπλασίονα δύναμιν νικήσασ, πολλὴν τῆς                     ̓ασίας ἐπῆλθε κρατῶν τῶν ὑπαίθρων, καὶ πέρασ, εἰ μὴ μετεπέμψαντο                     αὐτὸν οἱ Σπαρτιᾶται διά τινας πολιτικὰς χρείασ, σχεδὸν ἂν καὶ τὴν                     ὅλην τῶν Περσῶν βασιλείαν εἰς τοὺς ἐσχάτους κινδύνους κατέστησεν.                         ἦν γὰρ ὁ ἀνὴρ οὗτος δραστικὸς καὶ                     μετὰ συνέσεως πολλῆς θρασὺς καὶ παραβόλοις πράξεσι χρώμενοσ. διὸ καὶ                     τότε θεωροῦντες οἱ Σπαρτιᾶται τὸ μέγεθος τοῦ πολέμου προσδεόμενον                     ἡγεμόνος ἀξιολόγου, τοῦτον τοῦ πολέμου παντὸς ἡγεμόνα κατέστησαν.                         ὁ δ΄ ̓αγησίλαος προαγαγὼν τὴν                     δύναμιν, ἧκεν εἰς τὴν Βοιωτίαν, ἔχων τοὺς σύμπαντας στρατιώτας                     πλείους τῶν μυρίων ὀκτακισχιλίων, ὧν ἦσαν αἱ Λακεδαιμονίων πέντε                     μόραι· τὴν δὲ μόραν ἀναπληροῦσιν ἄνδρες πεντακόσιοι. ὁ δὲ Σκιρίτης                     καλούμενος λόχος παρὰ τοῖς Σπαρτιάταις οὐ συντάττεται μετὰ τῶν                     ἄλλων, ἀλλ΄ ἰδίαν ἔχων σύστασιν μετὰ τοῦ βασιλέως ἵσταται, καὶ                     παραβοηθεῖ τοῖς αἰεὶ θλιβομένοις μέρεσι· συνεστὼς δ΄ ἐξ ἐπιλέκτων                     ἀνθρώπων μεγάλας ποιεῖται ῥοπὰς ἐν ταῖς παρατάξεσι καὶ κατὰ τὸ                     πλεῖστον αἴτιος γίνεται τῆς νίκησ. ἱππεῖς δ΄ εἶχεν ὁ ̓αγησίλαος                     χιλίους καὶ πεντακοσίουσ. οὗτος μὲν οὖν                     παραγενόμενος εἰς πόλιν Θεσπιάσ, φρουρουμένην ὑπὸ Λακεδαιμονίων,                     πλησίον ταύτης κατεστρατοπέδευσε, καὶ τοὺς στρατιώτας ἐφ΄ ἡμέρας τινὰς                     ἀνελάμβανεν ἐκ τῆς κακοπαθείασ. ̓αθηναῖοι δὲ πυθόμενοι τὴν τῶν                     Λακεδαιμονίων παρουσίαν εἰς τὴν Βοιωτίαν, εὐθὺς ἐβοήθουν εἰς τὰς                     Θήβασ, ἔχοντες πεζοὺς μὲν πεντακισχιλίουσ, ἱππεῖς δὲ διακοσίουσ.                         τούτων δὲ τῶν δυνάμεων ἀθροισθεισῶν                     εἰς ἕνα τόπον, οἱ μὲν Θηβαῖοι λόφον τινὰ κατελάβοντο παραμήκη,                     σταδίους ἀπέχοντα τῆς πόλεως εἴκοσι, καὶ πρόβλημα ποιησάμενοι τὰς                     δυσχωρίας ἀνέμενον τὴν τῶν πολεμίων ἔφοδον· τὴν γὰρ ̓αγησιλάου                     δόξαν καταπεπληγμένοι, τὸν ἐν τοῖς πεδίοις ἐξ ἴσου κίνδυνον                     ὑπομένειν εὐλαβοῦντο. ὁ δ΄ ̓αγησίλαος                     συντεταγμένῃ τῇ δυνάμει προάγων ἐπὶ τοὺς Βοιωτούσ, ὡς ἤγγισε τοῖς                     πολεμίοισ, τὸ μὲν πρῶτον τοὺς ψιλοὺς ἐπαφῆκε τοῖς ἐναντίοισ,                     πειρώμενος πῶς ἔχουσι πρὸς τὴν μάχην. ἀποκρουσαμένων δὲ αὐτοὺς τῶν                     Θηβαίων ῥᾳδίως ἐκ τόπων ὑπερδεξίων, ἐπήγαγε πᾶσαν ἐπ΄ αὐτοὺς τὴν                     δύναμιν συντεταγμένην καταπληκτικῶσ. Χαβρίας δ΄ ὁ ̓αθηναῖος τῶν μισθοφόρων ἀφηγούμενος παρήγγειλε τοῖς                     στρατιώταις δέχεσθαι τοὺς πολεμίους καταπεφρονηκότως ἅμα καὶ                     τεταγμένωσ, καὶ τὰς ἀσπίδας πρὸς τὸ γόνυ κλίναντας ὀρθῷ τῷ δόρατι                     μένειν. ὧν ποιησάντων τὸ προσταχθὲν                     ὥσπερ ἀφ΄ ἑνὸς παρακελεύσματοσ, ὁ ̓αγησίλαος θαυμάσας τήν τε                     εὐταξίαν τῶν πολεμίων καὶ τὴν καταφρόνησιν, τὸ μὲν βιάζεσθαι πρὸς                     ὑπερδεξίους τόπους καὶ συναναγκάζειν τοὺς ἐναντίους ἄνδρας ἀγαθοὺς                     γίνεσθαι πρὸς τὸν ἐκ χειρὸς κίνδυνον οὐκ ἔκρινε, πεῖραν δὲ λαβὼν                     ὅτι τολμήσουσιν ἀναγκαζόμενοι διαγωνίσασθαι περὶ τῆς νίκησ, ἐν τῷ                     πεδίῳ προεκαλεῖτο. οὐ συγκαταβαινόντων δὲ τῶν Θηβαίων, τὴν μὲν                     φάλαγγα τῶν πεζῶν ἀπήγαγε, τοὺς δ΄ ἱππεῖς καὶ τὰ ψιλικὰ τῶν                     ταγμάτων ἐξαποστείλας ἐπόρθησε τὴν χώραν ἀδεῶς καὶ πολλῶν λαφύρων                     ἐγκρατὴς ἐγένετο. οἱ δὲ συνόντες τῷ ̓αγησιλάῳ Σπαρτιᾶται σύμβουλοι                     καὶ οἱ τὰς ἡγεμονίας ἔχοντες ἐθαύμαζον, πῶς δραστικὸς εἶναι δοκῶν                     ̓αγησίλαος καὶ μείζονα καὶ δυναμικωτέραν ἔχων τὴν δύναμιν οὐ                     διηγωνίσατο πρὸς τοὺς πολεμίουσ. πρὸς οὓς ὁ ̓αγησίλαος ἀπεκρίθη,                     νῦν μὲν ἀκινδύνως τοὺς Λακεδαιμονίους νενικηκέναι· πορθουμένῃ γὰρ                     τῇ χώρᾳ μὴ τετολμηκέναι τοὺς Βοιωτοὺς βοηθῆσαι· εἰ δ΄ αὐτῶν τῶν                     πολεμίων παρακεχωρηκότων τῆς νίκης ἐβιάσατο τοὺς πολεμίους ὑπομένειν                     τὸ δεινόν, ἴσως ἂν διὰ τὸ παράλογον τῆς τύχης δύναιντο καὶ πταῖσαι                     κατὰ τὸν κίνδυνον οἱ Λακεδαιμόνιοι. τότε                     μὲν οὖν διὰ τῆς ἀποκρίσεως ταύτης ἔδοξε μετρίως κατεστοχάσθαι τὸ                     δυνάμενον ἀποβῆναι, ὕστερον δὲ διὰ τῶν ἀποτελεσμάτων ἔδοξεν οὐκ                     ἀνθρωπίνην ἀπόφασιν, ἀλλὰ θεῖόν τινα χρησμὸν εἰρηκέναι. οἱ γὰρ                     Λακεδαιμόνιοι μετὰ πολλῆς δυνάμεως στρατεύσαντες ἐπὶ Θηβαίουσ, καὶ                     συναναγκάσαντες αὐτοὺς ὑπὲρ τῆς ἐλευθερίας ἀγωνίσασθαι, μεγάλῃ                     συμφορᾷ περιέπεσον. τὸ μὲν γὰρ πρῶτον                     ἐν Λεύκτροις ἡττηθέντες πολλοὺς ἀπώλεσαν τῶν πολιτῶν, ἐν οἷς καὶ                     ὁ βασιλεὺς αὐτῶν Κλεόμβροτος ἔπεσε· μετὰ δὲ ταῦτα περὶ Μαντίνειαν                     πολεμήσαντες τοῖς ὅλοις ἐσφάλησαν καὶ τὴν ἡγεμονίαν ἀνελπίστως                     ἀπέβαλον. ἀγαθὴ γὰρ ἡ τύχη τοὺς μέγα φρονοῦντας παραδόξως σφῆλαι                     καὶ διδάξαι μηδὲν ἄγαν κατελπίζειν. ὁ γοῦν ̓αγησίλαος ἐχεφρόνως                     ἀρκεσθεὶς τῷ πρώτῳ προτερήματι, τὴν δύναμιν ἀσινῆ διεφύλαξεν.                         μετὰ δὲ                     ταῦτα ὁ μὲν ̓αγησίλαος μετὰ τῆς δυνάμεως ἐπανῆλθεν εἰς τὴν                     Πελοπόννησον, οἱ δὲ Θηβαῖοι διὰ τὴν Χαβρίου στρατηγίαν σωθέντες                     ἐθαύμασαν τἀνδρὸς τὴν ἐν τῷ στρατηγήματι ἀγχίνοιαν. ὁ δὲ Χαβρίασ,                     πολλῶν καὶ καλῶν αὐτῷ πεπραγμένων κατὰ πόλεμον, ἐπὶ τούτῳ μάλιστα                     ἐσεμνύνετο τῷ στρατηγήματι, καὶ τὰς εἰκόνας τὰς ὑπὸ τοῦ δήμου                     δοθείσας αὐτῷ καθίστανεν ἐχούσας τοῦτο τὸ σχῆμα. οἱ δὲ Θηβαῖοι μετὰ τὴν ἀπαλλαγὴν τὴν ̓αγησιλάου                     στρατεύσαντες ἐπὶ Θεσπιὰς τὴν μὲν προφυλακήν, οὖσαν ἀνδρῶν                     διακοσίων, ἀνεῖλον, τῇ δὲ πόλει προσβολὰς συνεχεῖς ποιούμενοι, καὶ                     μηδὲν ἀξιόλογον πράξαντεσ, ἀπῆγον τὴν δύναμιν εἰς τὰς Θήβασ.                         Φοιβίδας δὲ ὁ Λακεδαιμόνιοσ, ἔχων                     ἀξιόλογον φρουρὰν ἐν ταῖς Θεσπιαῖσ, ἐκχυθεὶς ἐκ τῆς πόλεως καὶ                     προπετῶς τοῖς ἀποχωροῦσι Θηβαίοις ἐπιθέμενοσ, τῶν μὲν στρατιωτῶν                     ἀπέβαλε πλείους τῶν πεντακοσίων, αὐτὸς δὲ λαμπρῶς ἀγωνισάμενος καὶ                     πολλοῖς ἐναντίοις τραύμασι περιπεσὼν ἡρωικῶς κατέστρεψε τὸν βίον.                         οὐ                     πολλῷ δ΄ ὕστερον χρόνῳ πάλιν τῶν Λακεδαιμονίων τῇ αὐτῇ δυνάμει                     στρατευσάντων ἐπὶ τὰς Θήβασ, οἱ μὲν Θηβαῖοι δυσχωρίας τινὰς ἑτέρας                     καταλαμβανόμενοι διεκώλυον μὲν τοὺς πολεμίους λεηλατεῖν τὴν χώραν, κατὰ                     στόμα δὲ πρὸς ἅπασαν τὴν δύναμιν ἐν τοῖς πεδίοις οὐκ ἐτόλμων                     παρατάξασθαι. τοῦ δ΄ ̓αγησιλάου                     προσμαχομένου συγκατέβησαν ἐκ τοῦ κατ΄ ὀλίγον πρὸς τὸν ἀγῶνα.                     γενομένης δὲ μάχης ἐπὶ πολὺν χρόνον ἰσχυρᾶσ, τὸ μὲν πρῶτον οἱ περὶ                     τὸν ̓αγησίλαον προετέρουν, μετὰ δὲ ταῦτα τῶν ἐκ τῆς πόλεως Θηβαίων                     ἐκχυθέντων πανδημεί, θεωρῶν τὸ πλῆθος τῶν ἐπιρρεόντων ὁ ̓αγησίλαος                     ἀνεκαλέσατο τῇ σάλπιγγι τοὺς στρατιώτας ἀπὸ τῆς μάχησ. οἱ δὲ                     Θηβαῖοι, δόξαντες τότε πρώτως μὴ καταδεεστέρους ἑαυτοὺς εἶναι                     Λακεδαιμονίων, τρόπαιόν τε ἔστησαν καὶ τὸ λοιπὸν κατεθάρρησαν τῆς                     τῶν Σπαρτιατῶν δυνάμεωσ. τὰ μὲν οὖν περὶ τὰς πεζὰς δυνάμεις τοιοῦτον ἔσχε τὸ                     τέλοσ· τῶν δὲ ναυτικῶν κατὰ τοὺς αὐτοὺς καιροὺς ἐγένετο μεγάλη                     ναυμαχία μεταξὺ Νάξου καὶ Πάρου διὰ τοιαύτας αἰτίασ. Πόλλις ὁ τῶν                     Λακεδαιμονίων ναύαρχοσ, πυθόμενος σίτου πλῆθος ἐν ὁλκάσι                     παρακομίζεσθαι τοῖς ̓αθηναίοισ, ἐφήδρευε καὶ παρετήρει τὸν κατάπλουν                     τῆς κομιζομένης ἀγορᾶσ, διανοούμενος ἐπιθέσθαι ταῖς ὁλκάσιν. ἃ δὴ                     πυθόμενος ὁ δῆμος τῶν ̓αθηναίων ἐξέπεμψε στόλον παραφυλάξοντα τὴν                     σιτοπομπίαν, ὃς καὶ διέπεμψεν εἰς τὸν Πειραιέα τὴν κομιζομένην                     ἀγοράν. μετὰ δὲ ταῦτα Χαβρίας μὲν ὁ                     τῶν ̓αθηναίων ναύαρχος μετὰ τοῦ στόλου παντὸς πλεύσας ἐπὶ τὴν                     Νάξον συνεστήσατο πολιορκίαν. προσαγαγὼν δὲ τοῖς τείχεσι μηχανάσ, καὶ                     διὰ τούτων σαλεύσας τὰ τείχη, σπουδὴν εἰσεφέρετο βίᾳ κρατῆσαι τῆς                     πόλεωσ. ἅμα δὲ τούτοις πραττομένοις Πόλλις ὁ τῶν Λακεδαιμονίων                     ναύαρχος κατέπλευσε βοηθήσων τοῖς Ναξίοισ. γενομένης δὲ φιλοτιμίας                     ἀμφότεροι συγκατέβησαν εἰς ναυμαχίαν, καὶ τὰς ναῦς διατάξαντες                     ἐπέπλεον ἀλλήλοισ. εἶχε δὲ τριήρεις ὁ                     μὲν Πόλλις ἑξήκοντα καὶ πέντε, ὁ δὲ Χαβρίας ὀγδοήκοντα καὶ τρεῖσ.                     ἐπιπλεουσῶν δὲ τῶν νεῶν ἀλλήλαισ, Πόλλις μὲν ἡγούμενος τοῦ δεξιοῦ                     κέρως πρῶτος ἐνέβαλε ταῖς ἀντιτεταγμέναις τριήρεσιν ἐπὶ τοῦ λαιοῦ                     κέρατοσ, ὧν ἡγεῖτο Κήδων ὁ ̓αθηναῖοσ· ἀγωνισάμενος δὲ λαμπρῶς                     αὐτόν τε τὸν Κήδωνα διέφθειρε καὶ τὴν ναῦν κατεβύθισεν· ὁμοίως δὲ                     καὶ ταῖς ἄλλαις συμβαλὼν καὶ τοῖς ἐμβόλοις ἀναρρήττων, ἃς μὲν                     διέφθειρεν, ἃς δὲ φυγεῖν ἠνάγκασεν. ἃ δὴ κατιδὼν ὁ Χαβρίασ, καὶ                     μέρος τῶν περὶ αὐτὸν νεῶν ἐκπέμψασ, ἐβοήθησε τοῖς πιεζομένοις καὶ                     τὴν ἧτταν τῶν ἰδίων διωρθώσατο, αὐτὸς δ΄ ἔχων τὸ κράτιστον τοῦ                     στόλου καὶ γενναίως ἀγωνισάμενος πολλὰς μὲν τριήρεις διέφθειρεν, οὐκ                     ὀλίγας δ΄ αἰχμαλώτους ἔλαβεν. γενόμενος δ΄ ἐπὶ τοῦ προτερήματοσ, καὶ πάσας                     τὰς τῶν πολεμίων ναῦς φυγεῖν ἀναγκάσασ, ἀπέσχετο παντελῶς τοῦ                     διωγμοῦ· ἀναμνησθεὶς γὰρ τῆς ἐν ̓αργινούσαις ναυμαχίασ, ἐν ᾗ τοὺς                     νικήσαντας στρατηγοὺς ὁ δῆμος ἀντὶ μεγάλης εὐεργεσίας θανάτῳ                     περιέβαλεν, αἰτιασάμενος ὅτι τοὺς τετελευτηκότας κατὰ τὴν ναυμαχίαν                     οὐκ ἔθαψαν, εὐλαβήθη μήποτε τῆς περιστάσεως ὁμοίας γενομένης                     κινδυνεύσῃ παθεῖν παραπλήσια. διόπερ ἀποστὰς τοῦ διώκειν ἀνελέγετο                     τῶν πολιτῶν τοὺς διανηχομένουσ, καὶ τοὺς μὲν ἔτι ζῶντας διέσωσε,                     τοὺς δὲ τετελευτηκότας ἔθαψεν. εἰ δὲ μὴ περὶ ταύτην ἐγένετο τὴν                     ἐπιμέλειαν, ῥᾳδίως ἂν ἅπαντα τὸν τῶν πολεμίων στόλον διέφθειρε.                         κατὰ δὲ τὴν ναυμαχίαν τῶν μὲν                     ̓αθηναίων διεφθάρησαν τριήρεις ὀκτωκαίδεκα, τῶν δὲ Λακεδαιμονίων                     διεφθάρησαν μὲν εἴκοσι καὶ τέτταρεσ, αὔτανδροι δ΄ ἐλήφθησαν ὀκτώ.                     Χαβρίας μὲν οὖν ἐπιφανῆ ναυμαχίαν νικήσας κατέπλευσε μετὰ πολλῶν                     λαφύρων εἰς τὸν Πειραιέα, καὶ μεγάλης ἀποδοχῆς ἔτυχε παρὰ τοῖς                     πολίταισ. μετὰ γὰρ τὸν Πελοποννησιακὸν πόλεμον ̓αθηναῖοι ταύτην                     πρώτην ναυμαχίαν ἐνίκησαν· τὴν γὰρ περὶ Κνίδον οὐκ ἰδίᾳ                     διηγωνίσαντο, τῷ δὲ βασιλικῷ στόλῳ χρησάμενοι προετέρησαν. ἅμα δὲ τούτοις                     πραττομένοις κατὰ τὴν ̓ιταλίαν ἐν τῇ ̔ρώμῃ Μάρκος Μάνλιος                     ἐπιβαλόμενος τυραννίδι καὶ κρατηθεὶς ἀνῃρέθη. ἐπ΄ ἄρχοντος δ΄ ̓αθήνησι Χαρισάνδρου ̔ρωμαῖοι μὲν                     ἀντὶ τῶν ὑπάτων χιλιάρχους κατέστησαν τέτταρασ, Σερούιον Σουλπίκιον,                     Λεύκιον Παπίριον, Τίτον Κοί̈νκτιον, ̓ηλεῖοι δ΄ ἤγαγον ̓ολυμπιάδα                     πρώτην πρὸς ταῖς ἑκατόν, καθ΄ ἣν ἐνίκα στάδιον Δάμων Θούριοσ.                     ἐπὶ δὲ τούτων ἐν τῇ Θρᾴκῃ Τριβαλλοὶ σιτοδείᾳ πιεζόμενοι                     πανδημεὶ στρατείαν ἐποιήσαντο πρὸς τὴν ὑπερόριον χώραν, καὶ τὰς                     τροφὰς ἐκ τῆς ἀλλοτρίας γῆς ἐπορίζοντο. ὄντες δὲ πλείους τῶν τρισμυρίων ἐπῆλθον τήν τε ὅμορον Θρᾴκην                     καὶ τὴν τῶν ̓αβδηριτῶν χώραν ἐπόρθησαν ἀδεῶσ· πολλῆς δὲ ὠφελείας                     κυριεύσαντες καταπεφρονηκότως καὶ ἀτάκτως τὴν ἐπάνοδον ἐποιοῦντο. οἱ                     δ΄ ̓αβδηρῖται πανδημεὶ στρατεύσαντες ἐπ΄ αὐτοὺς σποράδην καὶ ἀτάκτως                     τὴν ἐπάνοδον ποιουμένους πλείους τῶν δισχιλίων ἀνεῖλον. οἱ δὲ βάρβαροι παροξυνθέντες ἐπὶ τοῖς                     συμβεβηκόσι,καὶ βουλόμενοι τοὺς ̓αβδηρίτας τιμωρήσασθαι, πάλιν                     ἐνέβαλον αὐτῶν εἰς τὴν χώραν. οἱ δὲ προνενικηκότες ἐπαρθέντες τῷ                     προτερήματι, καὶ τῶν πλησιοχώρων Θρᾳκῶν συμμαχίαν ἀποστειλάντων                     αὐτοῖσ, παρετάξαντο τοῖς βαρβάροισ. γενομένης δὲ μάχης ἰσχυρᾶσ, καὶ τῶν Θρᾳκῶν μεταβαλομένων ἄφνω,                     μονωθέντες οἱ ̓αβδηρῖται καὶ κυκλωθέντες ὑπὸ τοῦ πλήθους τῶν                     βαρβάρων, σχεδὸν ἅπαντες οἱ τῆς μάχης μετεσχηκότες κατεκόπησαν.                     τηλικαύτῃ δὲ συμφορᾷ τῶν ̓αβδηριτῶν περιπεπτωκότων καὶ μελλόντων                     πολιορκεῖσθαι, Χαβρίας ὁ ̓αθηναῖος ἐπιφανεὶς μετὰ δυνάμεως ἐξείλατο                     τῶν κινδύνων τοὺς ̓αβδηρίτασ, καὶ τοὺς μὲν βαρβάρους ἐξήλασεν ἐκ                     τῆς χώρασ, ἐν δὲ τῇ πόλει φρουρὰν ἀξιόλογον καταλιπὼν αὐτὸς ὑπό                     τινων ἐδολοφονήθη. Τιμόθεος δὲ παραλαβὼν                     τὴν ναυαρχίαν καὶ πλεύσας εἰς τὴν Κεφαληνίαν, τάς τ΄ ἐν αὐτῇ                     πόλεις προσηγάγετο καὶ τὰς κατὰ τὴν ̓ακαρνανίαν ὁμοίως ἔπεισεν                     ἀποκλῖναι πρὸς ̓αθηναίουσ. ̓αλκέταν τε τὸν Μολοττῶν βασιλέα φίλον                     κατασκευάσασ, καὶ καθόλου τὰς χώρας τὰς τῶν περὶ τοὺς τόπους                     ἐκείνους πόλεων ἐξιδιοποιησάμενοσ, ἐνίκησε ναυμαχίᾳ τοὺς                     Λακεδαιμονίους περὶ Λευκάδα. ταῦτα δὲ                     πάντα ταχέως καὶ ῥᾳδίως ἐπετέλεσε, πείθων μὲν διὰ τῆς τοῦ λόγου                     δυνάμεωσ, νικῶν δὲ δι΄ ἀνδρείαν καὶ στρατηγίαν. διόπερ οὐ μόνον παρὰ                     τοῖς πολίταισ, ἀλλὰ καὶ παρὰ τοῖς ἄλλοις ̔́ελλησι μεγάλης ἐτύγχανεν                     ἀποδοχῆσ. καὶ τὰ μὲν περὶ Τιμόθεον ἐν τούτοις ἦν. ἅμα δὲ τούτοις πραττομένοις Θηβαῖοι μὲν ἐστράτευσαν                     ἐπ΄ ̓ορχομενὸν ἐπιλέκτοις ἀνδράσι πεντακοσίοισ, καὶ συνετέλεσαν                     πρᾶξιν ἀξίαν μνήμησ· φρουρούντων γὰρ τὸν ̓ορχομενὸν Λακεδαιμονίων                     πολλοῖς στρατιώταισ, καὶ τοῖς Θηβαίοις ἀντιταξαμένων, ἐγενήθη μάχη                     καρτερά, καθ΄ ἣν οἱ Θηβαῖοι πρὸς διπλασίους συμβαλόντες ἐνίκησαν                     τοὺς Λακεδαιμονίουσ. οὐδέποτε γὰρ τοῦτο συνέβη γενέσθαι κατὰ τοὺς                     ἐπάνω χρόνουσ, ἀλλ΄ ἀγαπητὸν ὑπάρχειν ἐδόκει τὸ πολλοὺς ὀλίγους                     νικῆσαι. διὸ καὶ φρονήματος ἐπίμπλαντο                     Θηβαῖοι, καὶ τὴν ἀνδρείαν εἶχον μᾶλλον περιβόητον, καὶ φανεροὶ                     καθειστήκεισαν ἀμφισβητήσοντες τῆς τῶν ̔ελλήνων ἡγεμονίασ. τῶν δὲ συγγραφέων                     ̔ερμείας ὁ Μεθυμναῖος τὴν τῶν Σικελικῶν σύνταξιν εἰς τοῦτον τὸν                     ἐνιαυτὸν κατέστροφε, γράψας βύβλους δέκα, ὡς δέ τινες διαιροῦσι,                     δώδεκα. ἐπ΄ ἄρχοντος δ΄ ̓αθήνησιν ̔ιπποδάμου                     ̔ρωμαῖοι χιλιάρχους ἀντὶ τῶν ὑπάτων κατέστησαν τέτταρασ, Λεύκιον                     Οὐαλέριον, Λεύκιον Μάλλιον, Σερούιον Σουλπίκιον, Λοκρήτιον. ἐπὶ                     δὲ τούτων ̓αρταξέρξησὁ τῶν Περσῶν βασιλεὺς μέλλων πολεμεῖν πρὸς                     Αἰγυπτίους καὶ σπεύδων ξενικὴν δύναμιν ἀξιόλογον συστήσασθαι, διέγνω                     συλλύσασθαι τοὺς κατὰ τὴν ̔ελλάδα πολέμουσ· οὕτως γὰρ μάλιστ΄                     ἤλπιζε τοὺς ̔́ελληνας ἀπολελυμένους τῶν οἰκείων πολέμων ἑτοιμοτέρους                     ἔσεσθαι πρὸς τὰς ξενολογίασ. διόπερ πρέσβεις ἐξέπεμψεν εἰς τὴν                     ̔ελλάδα τοὺς παρακαλέσοντας τὰς πόλεις κοινὴν εἰρήνην συνθέσθαι.                         τῶν δ΄ ̔ελλήνων ἀσμένως προσδεξαμένων                     τοὺς λόγους διὰ τὸ κάμνειν τῇ συνεχείᾳ τῶν πολέμων, συνέθεντο                     πάντες τὴν εἰρήνην, ὥστε πάσας τὰς πόλεις αὐτονόμους καὶ                     ἀφρουρήτους εἶναι. καὶ κατέστησαν οἱ ̔́ελληνες ἐξαγωγεῖσ, οἳ κατὰ                     πόλιν ἑκάστην ἐπελθόντες ἐξήγαγον ἁπάσας τὰς φρουράσ. μόνων δὲ Θηβαίων οὐ προσδεξαμένων κατὰ πόλιν                     γίνεσθαι τὰς σπονδάσ, ἀλλὰ τὴν Βοιωτίαν ἅπασαν ὑπὸ τὴν τῶν                     Θηβαίων συντέλειαν ταττόντων, καὶ ̓αθηναίων μὲν ἀντειπόντων                     φιλοτιμότατα, Καλλιστράτου τοῦ δημαγωγοῦ τὸν λόγον διαθεμένου, ὑπὲρ                     δὲ τῶν Θηβαίων ̓επαμεινώνδου διαθεμένου λόγον θαυμαστῶς ἐν τῷ                     κοινῷ συνεδρίῳ, τοῖς μὲν ἄλλοις ̔́ελλησι πᾶσι συμφώνως αἱ σπονδαὶ                     συνετελέσθησαν, μόνοι δὲ Θηβαῖοι κριθέντες ἔκσπονδοι, καὶ τοῦ                     ̓επαμεινώνδου διὰ τῆς ἰδίας ἀρετῆς ἐμποιοῦντος φρόνημα τοῖς                     πολίταισ, ἐθάρρησαν τοῖς ἁπάντων δόγμασιν ἀντιβαίνειν. Λακεδαιμόνιοι μὲν γὰρ καὶ ̓αθηναῖοι, διὰ πάντων                     περὶ τῆς ἡγεμονίας διαφιλοτιμούμενοι, παρεχώρουν ἀλλήλοισ, οἱ μὲν τῆς                     κατὰ γῆν, οἱ δὲ τῆς κατὰ θάλατταν ἀρχῆς ἄξιοι κρινόμενοι. διόπερ                     τὴν ἐκ τρίτου προσώπου ἀναφερομένην ἡγεμονίαν χαλεπῶς ἔφερον, καὶ                     τὰς κατὰ Βοιωτίαν πόλεις ἀπέσπων τῆς τῶν Θηβαίων συντελείασ.                         οἱ δὲ                     Θηβαῖοι, τῇ τε ῥώμῃ τῶν σωμάτων καὶ ταῖς ἀλκαῖς διαφέροντες καὶ                     πολλαῖς μάχαις προνενικηκότες τοὺς Λακεδαιμονίουσ, μετέωροι τοῖς                     φρονήμασιν ὑπῆρχον καὶ τῆς κατὰ γῆν ἡγεμονίας ἠμφισβήτουν. οὐ                     διεψεύσθησαν δὲ τῆς ἐλπίδος διὰ τὰς εἰρημένας αἰτίας καὶ διὰ τὸ                     πλείονας ἔχειν ἀγαθοὺς ἡγεμόνας καὶ στρατηγοὺς κατὰ τοὺς                     ὑποκειμένους χρόνουσ. ἐπιφανέστατοι δ΄                     ἦσαν Πελοπίδας καὶ Γοργίδας καὶ ̓επαμεινώνδασ· οὗτος γὰρ οὐ μόνον                     τῶν ὁμοεθνούντων, ἀλλὰ καὶ πάντων ̔ελλήνων πολὺ προέσχεν ἀνδρείᾳ                     τε καὶ στρατηγικῇ συνέσει. μετέσχε γὰρ ἐπὶ πολὺ πάσης παιδείασ, καὶ                     μάλιστα τῆς Πυθαγορικῆς φιλοσοφίασ· πρὸς δὲ τούτοις φυσικοῖς                     προτερήμασι κεχορηγημένοσ, εἰκότως καὶ πράξεις ἐπιφανεστάτας                     συνετέλεσεν. διὸ καὶ συναναγκασθεὶς ὀλίγοις πολιτικοῖς στρατιώταις πρὸς                     πάσας τὰς τῶν Λακεδαιμονίων καὶ τῶν συμμάχων δυνάμεις ἀγωνίσασθαι,                     τοσοῦτον ὑπερέσχε τῶν ἀνικήτων στρατιωτῶν, ὥστε τὸν βασιλέα τῶν                     Σπαρτιατῶν Κλεόμβροτον ἀνελεῖν, τὸ δὲ πλῆθος τῶν ἀντιταχθέντων                     ἄρδην σχεδὸν κατακόψαι. καὶ τὰ τηλικαῦτα                     παραδόξως διεπράξατο διὰ τὴν ἀγχίνοιαν καὶ τὴν ἐκ παιδείας αὐτῷ                     περιγεγενημένην ἀρετήν. ἀλλὰ περὶ μὲν τούτων μικρὸν ὕστερον ἐν τοῖς                     κατὰ μέρος ἐκτεθεῖσι σαφέστερον δηλώσομεν, νῦν δ΄ ἐπὶ τὸ συνεχὲς τῆς                     ἱστορίας τρεψόμεθα. μετὰ γὰρ τὴν                     συγχωρηθεῖσαν τοῖς δήμοις αὐτονομίαν αἱ πόλεις ἐνέπιπτον εἰς ταραχὰς                     μεγάλας καὶ στάσεισ, μάλιστα δὲ αἱ κατὰ τὴν Πελοπόννησον.                     ὀλιγαρχικοῖς γὰρ πολιτεύμασι κεχρημέναι, καὶ ταῖς τῆς δημοκρατίας                     ἐξουσίαις ἀπειραγάθως χρώμεναι, πολλοὺς τῶν ἀγαθῶν ἀνδρῶν                     ἐφυγάδευον καὶ κρίσεις ἐπιβάλλουσαι συκοφαντώδεις κατεδίκαζον. διόπερ                     εἰς στάσεις ἐμπίπτουσαι φυγὰς καὶ δημεύσεις οὐσιῶν ἐποιοῦντο,                     μάλιστα δὲ πρὸς τοὺς ἐπὶ τῆς Λακεδαιμονίων ἡγεμονίας προεστηκότας                     τῶν πατρίδων. ἐν γὰρ τοῖς τότε χρόνοις                     ἐπιτακτικῶς ἐκείνων τοῖς πολίταις προσενηνεγμένων, ὕστερον ὁ                     δημοτικὸς ὄχλος ἀπολαβὼν τὴν ἐλευθερίαν ἐμνησικάκει. πρῶτον δὲ τῶν                     Φιαλέων οἱ φυγάδες συστραφέντες κατελάβοντο τὴν καλουμένην ̔ηραίαν,                     χωρίον ὀχυρόν. ἐκ ταύτης δ΄ ὁρμηθέντες παρεισέπεσον εἰς τὴν                     Φιάλειαν, καὶ Διονυσίαν κατὰ τύχην ὄντων ἐπιπεσόντες ἀπροσδοκήτως                     τοῖς ἐν τῷ θεάτρῳ καθημένοισ, καὶ πολλοὺς ἀποσφάξαντεσ, οὐκ                     ὀλίγους δὲ καὶ συναπονοήσασθαι πείσαντεσ, ἀνεχώρησαν εἰς τὴν                     Σπάρτην. οἱ δὲ τῆς Κορίνθου φυγάδεσ,                     συχνοὶ διατρίβοντες παρὰ τοῖς ̓αργείοισ, ἐπεχείρησαν κατιέναι·                     παραδεχθέντες δ΄ ἐπὶ τὴν πόλιν ὑπό τινων οἰκείων καὶ φίλων,                     διαβληθέντες ἐγένοντο περικατάληπτοι· μέλλοντες δὲ συναρπάζεσθαι, καὶ                     φοβούμενοι τὴν ἐκ τῆς ἁλώσεως αἰκίαν, ἀλλήλους ἀπέκτειναν. οἱ δὲ                     Κορίνθιοι πολλοὺς τῶν πολιτῶν αἰτιασάμενοι μετεσχηκέναι τοῖς φυγάσι                     τῆς ἐπιθέσεωσ, οὓς μὲν ἀπέκτειναν, οὓς δ΄ ἐφυγάδευσαν. ἐν δὲ τῇ πόλει τῶν Μεγαρέων ἐπιχειρήσαντές                     τινες μεταστῆσαι τὴν πολιτείαν, καὶ κρατηθέντες ὑπὸ τοῦ δήμου, πολλοὶ                     μὲν ἀνῃρέθησαν, οὐκ ὀλίγοι δ΄ ἐξέπεσον. ὁμοίως δὲ καὶ παρὰ τοῖς                     Σικυωνίοις τινὲς νεωτερίζειν ἐπιβαλόμενοι καὶ σφαλέντες ἀνῃρέθησαν.                         παρὰ δὲ τοῖς Φλιασίοις πολλῶν                     φυγαδευομένων, καὶ καταλαβομένων ἐπὶ τῆς χώρας φρούριον ὀχυρὸν καὶ                     πλῆθος μισθοφόρων ἀθροισάντων, ἐγένετο μάχη πρὸς τοὺς ἐκ τῆς πόλεωσ,                     καὶ νικησάντων τῶν φυγάδων ἀνῃρέθησαν τῶν Φλιασίων ὑπὲρ τοὺς                     τριακοσίουσ. ὕστερον δὲ προδόντων τῶν φυλάκων τοὺς φυγάδασ,                     κρατήσαντες οἱ Φλιάσιοι τῶν φυγάδων ἀνεῖλον πλείους τῶν ἑξακοσίων,                     τοὺς δὲ λοιποὺς ἐκβαλόντες ἐκ τῆς χώρας ἠνάγκασαν φυγεῖν εἰς                     ̓́αργοσ. αἱ μὲν οὖν κατὰ Πελοπόννησον πόλεις ἐν τοιαύταις συμφοραῖς                     ἦσαν. ἐπ΄ ἄρχοντος δ΄ ̓αθήνησι Σωκρατίδου                     ̔ρωμαῖοι ἀντὶ τῶν ὑπάτων χιλιάρχους κατέστησαν τέτταρασ, Κόιντον                     Σερουίλιον, Σερούιον Κορνήλιον, ἔτι δὲ Σπόριον Παπίριον. ἐπὶ δὲ                     τούτων ̓αρταξέρξης ὁ βασιλεὺς ἐστράτευσεν ἐπ΄ Αἰγυπτίους                     ἀφεστηκότας ἀπὸ Περσῶν. ἡγοῦντο δὲ τῶν δυνάμεων Φαρνάβαζος μὲν                     τῶν βαρβαρικῶν, ̓ιφικράτης δ΄ ὁ ̓αθηναῖος τῶν μισθοφόρων, ὄντων                     δισμυρίων. ὁ δ΄ ἀνὴρ οὗτος μετάπεμπτος ἐπὶ τὴν στρατηγίαν ὑπὸ τοῦ                     βασιλέως ἐτάχθη διὰ τὴν ἐν τῷ στρατηγεῖν ἀρετήν. ἔτη δὲ πλείω τοῦ Φαρναβάζου κατανηλωκότος περὶ τὰς                     παρασκευάσ, ὁ μὲν ̓ιφικράτης ὁρῶν αὐτὸν ἐν μὲν τῷ λέγειν ὄντα                     δεινόν, ἐν δὲ τοῖς πραττομένοις νωχελῆ, παρρησίᾳ πρὸς αὐτὸν                     ἐχρήσατο, φήσας θαυμάζειν πῶς ἐν μὲν τοῖς λόγοις ἐστὶν ὀξύσ, ἐν                     δὲ τοῖς ἔργοις βραδύσ. ὁ δὲ Φαρνάβαζος ἀπεκρίθη, διότι τῶν μὲν                     λόγων αὐτὸς κύριός ἐστι, τῶν δ΄ ἔργων ὁ βασιλεύσ. τῆς δὲ τῶν Περσῶν δυνάμεως ἀθροισθείσης εἰς πόλιν                     ̓́ακην, ἠριθμήθησαν τῶν μὲν βαρβάρων εἴκοσι μυριάδεσ, ὧν ἦρχε                     Φαρνάβαζοσ· τῶν δὲ μισθοφόρων ̔ελλήνων ̓ιφικράτης ἡγεῖτο δισμυρίων.                     καὶ ναῦς ἠριθμήθησαν τριήρεις μὲν τριακόσιαι, τριακόντοροι δὲ                     διακόσιαι· τῶν δὲ τὴν ἀγορὰν καὶ τὴν ἄλλην παρασκευὴν κομιζουσῶν                     πολὺς ἦν ἀριθμόσ. ἀρχομένου δὲ τοῦ                     θέρους ἀνέζευξαν οἱ τοῦ βασιλέως στρατηγοὶ μετὰ πάσης τῆς δυνάμεωσ,                     καὶ τοῦ στόλου συμπαραπλέοντος προῆγον ἐπὶ τὴν Αἴγυπτον. ὡς δ΄                     ἧκον πλησίον τοῦ Νείλου, κατέλαβον τοὺς Αἰγυπτίουσφανερῶς                     παρεσκευασμένους τὰ πρὸς τὸν πόλεμον. ὁ                     γὰρ Φαρνάβαζος βραδεῖαν τὴν στρατείαν ἐποιεῖτο, καὶ πολὺν χρόνον                     ἐδεδώκει τοῖς πολεμίοις εἰς τὴν παρασκευήν. ὡς ἐπίπαν γὰρ οἱ τῶν                     Περσῶν στρατηγοί, τῶν ὅλων οὐκ ὄντες αὐτοκράτορεσ, περὶ πάντων                     ἀναφέρουσι τῷ βασιλεῖ, καὶ προσαναμένουσι τὰς περὶ ἑκάστων                     ἀποκρίσεισ. ὁ δὲ τῶν Αἰγυπτίων βασιλεὺς                     Νεκτάνεβις ἐπυνθάνετο μὲν τὸ μέγεθος τῶν Περσικῶν δυνάμεων, ἐθάρρει                     δὲ μάλιστα μὲν τῇ τῆς χώρας ὀχυρότητι, δυσπροσίτου παντελῶς οὔσης                     τῆς Αἰγύπτου, ἔπειτα καὶ τῷ πεφράχθαι καλῶς πάσας εἰσβολὰς τάς τε                     ἀπὸ γῆς καὶ τὰς ἀπὸ θαλάττησ. ἑπτὰ                     στόμασι γὰρ τοῦ Νείλου τὰς εἰς τὸ Αἰγύπτιον πέλαγος ἐκβολὰς                     ποιουμένου, καθ΄ ἕκαστον τῶν στομάτων πόλις κατεσκεύαστο πύργους                     μεγάλους ἔχουσα καθ΄ ἑκάτερον τοῦ ῥείθρου καὶ ξυλίνην γέφυραν τοῦ                     εἴσπλου κυριεύουσαν. μάλιστα δὲ τὸ Πηλουσιακὸν στόμα κατεσκεύασε διὰ                     τὸ κεῖσθαι μὲν αὐτὸ πρῶτον πρὸς τοὺς ἀπὸ Συρίας πορευομένους καὶ                     δοκεῖν διὰ τούτου μάλιστ΄ ἂν ποιεῖσθαι τὴν ἔφοδον τοὺς πολεμίουσ.                         τοῦτο γὰρ ἀπετάφρευσε, καὶ διετείχισε                     τοὺς εἴσπλους κατὰ τοὺς εὐκαιροτάτους τόπουσ, καὶ τῶν προσόδων τὰς                     μὲν κατὰ γῆν πορευτὰς ἐποίησε λιμνάζειν, τὰς δὲ πλωτὰς χώμασιν                     ἐνέφραττεν. διόπερ οὐκ ἦν ῥᾳδίως οὔτε ταῖς ναυσὶν εἰσπλέειν                     οὔτε τοῖς ἱππεῦσι προσπελάσαι οὔτε τοῖς πεζοῖς προσελθεῖν. οἱ δὲ περὶ τὸν Φαρνάβαζον στρατηγοί,                     καταλαβόντες τὸ Πηλουσιακὸν στόμα θαυμαστῶς ὠχυρωμένον καὶ στρατιωτῶν                     πλήθει φυλαττόμενον, τὸ μὲν διὰ τούτου βιάζεσθαι παντελῶς                     ἀπεδοκίμασαν, δι΄ ἑτέρου δὲ στόματος ἔγνωσαν ποιεῖσθαι τὸν εἴσπλουν.                     διὸ πλεύσαντες πελάγιοι πρὸς τὸ μὴ καθορᾶσθαι τὰς ναῦς ὑπὸ τῶν                     πολεμίων, κατέπλευσαν πρὸς τὸ στόμα τὸ καλούμενον Μενδήσιον, ἔχον                     ἠιόνα παρήκουσαν ἐφ΄ ἱκανὸν τόπον. εἰς ταύτην ἀποβάντες μετὰ                     στρατιωτῶν τρισχιλίων ὅ τε Φαρνάβαζος καὶ ὁ ̓ιφικράτης προῆγον ἐπὶ                     τὸ τετειχισμένον ἐπὶ τοῦ στόματος πολισμάτιον. ἐκβοηθησάντων δὲ τῶν Αἰγυπτίων ἱππεῦσί τε καὶ                     πεζοῖς τρισχιλίοισ, γενομένης τε μάχης ἰσχυρᾶς καὶ τοῖς Πέρσαις                     πολλῶν ἐκ τῶν νεῶν προσγεγενημένων, κυκλωθέντες οἱ Αἰγύπτιοι, πολλοὶ                     μὲν ἀπέθανον, οὐκ ὀλίγοι δ΄ ἐζωγρήθησαν· οἱ δὲ περιλειφθέντες εἰς                     τὴν πόλιν συνεδιώχθησαν. οἱ δὲ περὶ τὸν ̓ιφικράτην συνεισπεσόντες                     τοῖς φρουροῦσιν ἐντὸς τῶν τειχῶν, καὶ κρατήσαντες τοῦ φρουρίου, τοῦτο                     μὲν κατέσκαψαν, τοὺς δ΄ ἐνοικοῦντας ἐξηνδραποδίσαντο. μετὰ δὲ ταῦτα τοῖς στρατηγοῖς ἐνέπεσε στάσισ, δι΄ ἣν                     τῆς ἐπιβολῆς ἐσφάλησαν. ὁ μὲν γὰρ ̓ιφικράτης παρὰ τῶν αἰχμαλώτων                     πυθόμενος ἔρημον εἶναι τὴν Μέμφιν, ἐπικαιροτάτην οὖσαν πόλιν τῶν                     κατ΄ Αἴγυπτον, συνεβούλευεν ἐξαυτῆς ἀναπλεῖν ἐπὶ τὴν Μέμφιν πρὸ                     τοῦ παραγενέσθαι τὰς τῶν Αἰγυπτίων δυνάμεισ· οἱ δὲ περὶ τὸν                     Φαρνάβαζον ᾦντο δεῖν ἀναμένειν τὴν ὅλην δύναμιν τῶν Περσῶν·                     ἀσφαλεστέραν γὰρ ἔσεσθαι τὴν στρατείαν ἐπὶ τὴν Μέμφιν. τοῦ δ΄ ̓ιφικράτους ἀξιοῦντος αὑτῷ δοθῆναι                     τοὺς παρόντας μισθοφόρουσ, καὶ μετ΄ ἐκείνων ἐπαγγελλομένου κρατήσειν                     τῆς πόλεωσ, τό τε θράσος αὐτοῦ καὶ τὴν ἀρετὴν ὑπώπτευσε, μὴ κατ΄                     ἰδίαν κατάσχῃ τὴν Αἴγυπτον. διόπερ οὐ συγχωροῦντος τοῦ Φαρναβάζου,                     ὁ ̓ιφικράτης διεμαρτύρατο, λέγων ὡς ἐὰν παρῶσι τὴν ὀξύτητα τῶν                     καιρῶν, ἄπρακτον ποιήσουσι τὴν ὅλην στρατιάν. στρατηγοὶ μὲν οὖν                     τινες ἐφθόνουν αὐτῷ καὶ διαβολὰς ἀδίκους προσῆπτον. οἱ δ΄ Αἰγύπτιοι πολλὴν ἀναστροφὴν λαβόντεσ, εἰς                     μὲν τὴν Μέμφιν ἐξέπεμψαν τὴν ἱκανὴν φυλακήν, ἐπὶ δὲ τὸ                     πεπορθημένον πολισμάτιον πάσαις ταῖς δυνάμεσι παραγενόμενοι, καὶ πολλὰ                     πλεονεκτοῦντες διὰ τὴν τῶν τόπων ὀχυρότητα, συμπλοκὰς ἐποιοῦντο τοῖς                     πολεμίοις συνεχεῖσ. αἰεὶ δὲ μᾶλλον ἐπισχύοντες πολλοὺς ἀνῄρουν τῶν                     Περσῶν καὶ κατεθάρρουν τῶν πολεμίων. χρονιζούσης δὲ τῆς περὶ τὸ πολισμάτιον τοῦτο στρατείασ, καὶ τῶν                     ἐτησίων ἤδη γενομένων, ὁ Νεῖλος πληρούμενος καὶ πάντα τόπον ἐπέχων                     τῷ πλήθει τοῦ ῥεύματος αἰεὶ μᾶλλον ὠχύρου τὴν Αἴγυπτον. οἱ δὲ                     τῶν Περσῶν ἡγεμόνεσ, ἀντιπραττούσης αὐτοῖς αἰεὶ τῆς περιστάσεωσ,                     ἔγνωσαν ἐκ τῆς Αἰγύπτου τὴν ἀπαλλαγὴν ποιήσασθαι. διόπερ ἐπανιόντων αὐτῶν εἰς τὴν ̓ασίαν, καὶ                     γενομένης διαφορᾶς τῷ Φαρναβάζῳ πρὸς τὸν ̓ιφικράτην, ὑποπτεύσας ὁ                     ̓ιφικράτης μὴ συλληφθῇ καὶ τιμωρίας τύχῃ, καθάπερ Κόνων ἔπαθεν ὁ                     ̓αθηναῖοσ, ἔκρινε λάθρᾳ φεύγειν ἐκ τοῦ στρατοπέδου· διὸ καὶ                     παρασκευασάμενος πλοῖον ἔλαθε νυκτὸς ἀπαλλαγεὶς καὶ καταπλεύσας εἰς                     τὰς ̓αθήνασ. ὁ δὲ Φαρνάβαζος πρέσβεις                     ἐκπέμψας κατηγόρησε τοῦ ̓ιφικράτους ὡς αἰτίου γεγονότος τοῦ μὴ                     ληφθῆναι τὴν Αἴγυπτον. οἱ δὲ ̓αθηναῖοι τοῖς μὲν Πέρσαις ἀπόκρισιν                     ἔδωκαν, ὅτι ἐὰν εὕρωσιν αὐτὸν ἠδικηκότα, κολάσουσι κατὰ τὴν                     ἀξίαν, αὐτοὶ δὲ μετ΄ ὀλίγον χρόνον στρατηγὸν κατέστησαν τὸν                     ̓ιφικράτην ἐπὶ τὸ ναυτικόν. οὐκ ἀνοίκειον δ΄                     ἐστὶ τὰ περὶ τῆς ̓ιφικράτους ἀρετῆς ἱστορούμενα παραθεῖναι. οὗτος                     γὰρ παραδέδοται στρατηγικήν τε ἀγχίνοιαν ἐσχηκέναι καὶ πρὸς πᾶσαν                     ἐπίνοιαν ἀγαθὴν φύσει κεχρῆσθαι διαφόρῳ. προσλαβόμενον οὖν αὐτὸν                     τὴν ἐν τῷ Περσικῷ πολέμῳ πολυχρόνιον ἐμπειρίαν τῶν στρατιωτικῶν                     ἔργων, ἐπινοήσασθαι πολλὰ τῶν εἰς τὸν πόλεμον χρησίμων, καὶ μάλιστα                     περὶ τὸν καθοπλισμὸν φιλοτιμηθῆναι. τῶν                     γὰρ ̔ελλήνων μεγάλαις ἀσπίσι χρωμένων καὶ διὰ τοῦτο δυσκινήτων                     ὄντων, συνεῖλε τὰς ἀσπίδας καὶ κατεσκεύασε πέλτας συμμέτρουσ,                     ἀμφοτέρων εὖ στοχασάμενοσ, τοῦ τε σκέπειν ἱκανῶς τὰ σώματα καὶ τοῦ                     δύνασθαι τοὺς χρωμένους ταῖς πέλταις διὰ τὴν κουφότητα παντελῶς                     εὐκινήτους ὑπάρχειν. διὰ δὲ τῆς πείρας                     τῆς εὐχρηστίας ἀποδοχῆς τυγχανούσησ, οἱ μὲν                     πρότερον ἀπὸ τῶν ἀσπίδων ὁπλῖται καλούμενοι τότε                     δὲ ἀπὸ τῆς πέλτης πελτασταὶ μετωνομάσθησαν. ἐπὶ δὲ                     τοῦ δόρατος καὶ τοῦ ξίφους εἰς τοὐναντίον τὴν μετάθεσιν ἐποιήσατο·                     ηὔξησε γὰρ τὰ μὲν δόρατα ἡμιολίῳ μεγέθει, τὰ δὲ ξίφη σχεδὸν                     διπλάσια κατεσκεύασεν. τὴν δὲ δοκιμασίαν ἡ χρεία διαβεβαιοῦσα τὴν                     ἐπίνοιαν τοῦ στρατηγοῦ τῷ τῆς πείρας ἐπιτεύγματι δόξης ἠξίωσεν.                         τάς τε ὑποδέσεις τοῖς στρατιώταις                     εὐλύτους καὶ κούφας ἐποίησε, τὰς μέχρι τοῦ νῦν ἰφικρατίδας ἀπ΄                     ἐκείνου καλουμένασ. πολλὰ δὲ καὶ ἄλλα τῶν χρησίμων εἰς τὰς                     στρατείας κατέδειξε, περὶ ὧν μακρὸν ἂν εἴη γράφειν. ἡ μὲν οὖν                     ἐπ΄ Αἴγυπτον στρατεία τῶν Περσῶν, μεγάλης τυχοῦσα παρασκευῆσ, παρ΄                     ἐλπίδας ἄπρακτον ἔσχε τὸ τέλοσ. κατὰ δὲ                     τὴν ̔ελλάδα ταραττομένων τῶν πόλεων διὰ τὴν ἀσυνήθη πολιτείαν, καὶ                     πολλῶν ἐπανισταμένων διὰ τὴν κοινὴν ἀναρχίαν, τοῖς μὲν τὰς                     ὀλιγαρχίας κατασκευάζουσιν ἐβοήθουν οἱ Λακεδαιμόνιοι, τοῖς δὲ τῆς                     δημοκρατίας ἀντεχομένοις συνεμάχουν οἱ ̓αθηναῖοι. ἀμφότεραι γὰρ αἱ πόλεις αὗται χρόνον ὀλίγον                     διετήρησαν τὰς σπονδάσ, μετὰ δὲ ταῦτα συμπράττουσαι ταῖς οἰκείαις                     πόλεσιν ἐπολέμουν, οὐδὲν ἔτι φροντίζοντες τῆς κοινῆς συντεθείσης                     εἰρήνησ. διόπερ ἐν Ζακύνθῳ τοῖς ἐπὶ τῆς Λακεδαιμονίων ἐπιστασίας                     κυρίοις γεγονόσι τοῦ πολιτεύματος ὁ δῆμος χαλεπῶς ἔχων καὶ μνησικακῶν                     ἐφυγάδευσε πάντας  οὗτοι δὲ πρὸς Τιμόθεον τὸν ̓αθηναίων                     ἡγούμενον τοῦ ναυτικοῦ καταφυγόντες συνέπλεον αὐτῷ καὶ συνεμάχουν.                         τοῦτον οὖν παραστησάμενοι συνεργόν,                     καὶ διαβιβασθέντες εἰς τὴν νῆσον ὑπ΄ αὐτοῦ, κατελάβοντο χωρίον                     ὀχυρὸν παρὰ θάλατταν, ὃ προσηγόρευον ̓αρκαδίαν. ἐκ τούτου δ΄                     ὁρμώμενοι, καὶ βοηθὸν ἔχοντες τὸν Τιμόθεον, ἐκακοποίουν τοὺς ἐν                     τῇ πόλει. τῶν δὲ Ζακυνθίων τοὺς                     Λακεδαιμονίους ἀξιούντων βοηθῆσαι, τὸ μὲν πρῶτον εἰς τὰς ̓αθήνας                     ἀποστείλαντες πρέσβεις κατηγόρουν τοῦ Τιμοθέου· ὡς δ΄ ἐθεώρουν τὸν                     δῆμον ἀποκλίνοντα πρὸς τοὺς φυγάδασ, συνεστήσαντο ναυτικόν, καὶ                     πληρώσαντες τριήρεις εἴκοσι καὶ πέντε ἐξέπεμψαν τοῖς Ζακυνθίοις                     συμμαχίαν, δόντες τὴν ἡγεμονίαν ̓αριστοκράτει. ἅμα δὲ τούτοις πραττομένοις τῶν ἐκ Κορκύρας τινὲς                     φίλοι Λακεδαιμονίων ἐπαναστάντες τῷ δήμῳ, παρεκάλεσαν τοὺς                     Σπαρτιάτας ἀποστεῖλαι ναυτικὴν δύναμιν, ὑπισχνούμενοι παραδώσειν                     αὐτοῖς τὴν Κόρκυραν. οἱ δὲ Λακεδαιμόνιοι, τὴν Κόρκυραν εἰδότες                     μεγάλην ῥοπὴν ἔχουσαν τοῖς ἀντεχομένοις τῆς θαλάττησ, ἔσπευσαν                     κύριοι γενέσθαι ταύτης τῆς πόλεωσ. εὐθὺς                     οὖν ἔπεμψαν εἰς τὴν Κόρκυραν τριήρεις εἴκοσι καὶ δύο, τὴν                     ἡγεμονίαν ̓αλκίδᾳ παραδόντεσ. τοῦτον δὲ τὸν στόλον προσεποιήθησαν                     εἰς Σικελίαν ἀποστεῖλαι, ἵνα ὡς φίλοι προσδεχθέντες ὑπὸ τῶν                     Κορκυραίων κατάσχωσι τὴν πόλιν μετὰ τῶν φυγάδων. οἱ δὲ Κορκυραῖοι γνόντες τῶν Σπαρτιατῶν τὴν                     ἐπίνοιαν, τὴν μὲν πόλιν ἐπιμελῶς ἐφύλαττον, εἰς δὲ τὰς ̓αθήνας                     πρέσβεις ἐξέπεμψαν περὶ βοηθείασ. οἱ δ΄ ̓αθηναῖοι ψηφισάμενοι βοηθεῖν                     τοῖς Κορκυραίοις καὶ Ζακυνθίων τοῖς φυγάσιν, εἰς μὲν τὴν Ζάκυνθον                     ἐξέπεμψαν Κτησικλέα στρατηγόν, ἡγούμενον τῶν φυγάδων, εἰς δὲ τὴν                     Κόρκυραν παρεσκευάζοντο ναυτικὴν δύναμιν ἐκπέμπειν. ἅμα δὲ τούτοις                     πραττομένοις κατὰ τὴν Βοιωτίαν Πλαταιεῖς ἀντεχόμενοι τῆς ̓αθηναίων                     συμμαχίας μετεπέμποντο στρατιώτασ, κεκρικότες τοῖς ̓αθηναίοις παραδοῦναι                     τὴν πόλιν. ἐπὶ δὲ τούτοις οἱ βοιωτάρχαι χαλεπῶς διατεθέντες πρὸς                     τοὺς Πλαταιεῖσ, καὶ σπεύδοντες φθάσαι τὴν παρὰ τῶν ̓αθηναίων                     συμμαχίαν, εὐθὺς ἐπ΄ αὐτοὺς δύναμιν ἀξιόλογον ἦγον. παραγενόμενοι δὲ πλησίον τῆς τῶν Πλαταιέων πόλεωσ,                     ἀπροσδοκήτου τῆς ἐπιθέσεως γενομένησ, οἱ πλεῖστοι μὲν τῶν Πλαταιέων                     ἐπὶ τῆς χώρας καταληφθέντες ὑπὸ τῶν ἱππέων συνηρπάγησαν, οἱ δὲ                     λοιποὶ καταφυγόντες εἰς τὴν πόλιν, καὶ συμμάχων ὄντες ἔρημοι,                     συνηναγκάσθησαν ὁμολογίας συνθέσθαι τοῖς πολεμίοις εὐαρέστουσ· ἔδει                     γὰρ αὐτοὺς τὰ ἔπιπλα λαβόντας ἀπελθεῖν ἐκ τῆς πόλεως καὶ μηκέτι                     τῆς Βοιωτίας ἐπιβαίνειν. μετὰ δὲ ταῦτα                     οἱ μὲν Θηβαῖοι τὰς Πλαταιὰς κατασκάψαντες καὶ Θεσπιὰς ἀλλοτρίως                     πρὸς αὐτοὺς διακειμένας ἐξεπόρθησαν, οἱ δὲ Πλαταιεῖς εἰς ̓αθήνας                     μετὰ τέκνων καὶ γυναικῶν φυγόντες τῆς ἰσοπολιτείας ἔτυχον διὰ τὴν                     χρηστότητα τοῦ δήμου. καὶ τὰ μὲν κατὰ Βοιωτίαν ἐν τούτοις ἦν.                         Λακεδαιμόνιοι δὲ στρατηγὸν                     καταστήσαντες Μνάσιππον ἐξαπέστειλαν ἐπὶ τὴν Κόρκυραν, ἔχοντα                     τριήρεις μὲν ἑξήκοντα καὶ πέντε, στρατιώτας δὲ χιλίους καὶ                     πεντακοσίουσ. οὗτος δὲ καταπλεύσας εἰς τὴν νῆσον καὶ προσλαβόμενος                     τοὺς φυγάδας εἰσέπλευσεν εἰς τὸν λιμένα, καὶ τεττάρων μὲν νεῶν                     ἐκυρίευσε, τῶν δὲ ὑπολοίπων τριῶν νεῶν φυγουσῶν πρὸς τὴν γῆν,                     αὗται μὲν ἐνεπρήσθησαν ὑπὸ τῶν Κορκυραίων, ἵνα μὴ τοῖς πολεμίοις                     ὑποχείριοι γένωνται. ἐνίκησε δὲ καὶ πεζῇ τοὺς ἐπὶ τῇ γῇ λόφον                     τινὰ κατειλημμένουσ, καὶ καθόλου πολὺν φόβον τοῖς Κορκυραίοις                     ἐπέστησεν. ̓αθηναῖοι δὲ καὶ πάλαι μὲν                     ἀπεστάλκεισαν Τιμόθεον τὸν Κόνωνος ἐπὶ βοήθειαν τοῖς Κορκυραίοις                     μετὰ νεῶν ἑξήκοντα· οὗτος δὲ πρὸ τῆς συμμαχίας ταύτης πλεύσας ἐπὶ                     Θρᾴκησ, καὶ πολλὰς πόλεις ἐπὶ συμμαχίαν προκαλεσάμενοσ, προσέθηκε                     τριάκοντα τριήρεισ· τότε δὲ καθυστερῶν                     τῆς τῶν Κορκυραίων συμμαχίας τὸ μὲν πρῶτον ἀπέβαλε τὴν στρατηγίαν,                     τοῦ δήμου χαλεπῶς πρὸς αὐτὸν διατεθέντοσ· ὡς δὲ παρέπλευσεν εἰς τὰς                     ̓αθήνασ, ἄγων πρέσβεων πλῆθος τῶν τὴν συμμαχίαν συντιθεμένων καὶ                     τριάκοντα τριήρεις προστεθεικώσ, πάντα δὲ τὸν στόλον εὖ κατεσκευακὼς                     πρὸς τὸν πόλεμον, μετενόησεν ὁ δῆμος καὶ πάλιν αὐτῷ τὴν στρατηγίαν                     ἀποκατέστησεν. προσκατεσκεύαζον δὲ καὶ                     ἄλλας τριήρεις τετταράκοντα, ὥστε τὰς πάσας γίνεσθαι ἑκατὸν καὶ                     τριάκοντα· ἐποιοῦντο δὲ καὶ σίτου καὶ βελῶν καὶ τῶν ἄλλων τῶν εἰς                     πόλεμον χρησίμων ἀξιολόγους παρασκευάσ. κατὰ δὲ τὸ παρὸν στρατηγὸν                     ἑλόμενοι Κτησικλέα μετὰ στρατιωτῶν πεντακοσίων ἐξέπεμψαν βοηθήσοντα                     τοῖς Κορκυραίοισ. οὗτος δὲ λάθρᾳ                     νυκτὸς ἔλαθε τοὺς πολιορκοῦντας εἰσπλεύσας εἰς Κόρκυραν· καὶ                     καταλαβὼν τοὺς ἐν τῇ πόλει πρὸς μὲν ἀλλήλους στασιάζοντασ, τὰ δὲ                     κατὰ τὸν πόλεμον κακῶς διοικοῦντασ, τὰς μὲν στάσεις διέλυσε, τῆς δὲ                     πόλεως πολλὴν ἐπιμέλειαν ποιησάμενος εὐθαρσεῖς ἐποίησε τοὺς                     πολιορκουμένουσ. καὶ τὸ μὲν πρῶτον                     ἀπροσδοκήτως τοῖς πολιορκοῦσιν ἐπιθέμενος ἀνεῖλεν αὐτῶν περὶ                     διακοσίουσ, ὕστερον δὲ μεγάλης μάχης γενομένης τόν τε Μνάσιππον                     ἀνεῖλε καὶ τῶν ἄλλων οὐκ ὀλίγουσ· τέλος δὲ τοὺς πολιορκοῦντας εἰς                     πολιορκίαν συγκλείσας μεγάλων ἐπαίνων ἔτυχεν. τοῦ δὲ περὶ τὴν Κόρκυραν πολέμου σχεδὸν ἤδη τέλος                     ἔχοντος κατέπλευσεν ὁ στόλος τῶν ̓αθηναίων εἰς τὴν Κόρκυραν, ἔχων                     στρατηγοὺς Τιμόθεον καὶ ̓ιφικράτην. οὗτοι δὲ τῶν καιρῶν ὑστερηκότες                     ἄλλο μὲν οὐδὲν ἔπραξαν μνήμης ἄξιον, τριήρεσι δὲ Σικελικαῖς                     περιτυχόντεσ, ἃς Διονύσιος ἦν ἀπεσταλκὼς Λακεδαιμονίοις ἐπὶ                     συμμαχίαν, ὧν ἡγοῦντο Κισσίδης καὶ Κρίνιπποσ, αὐτάνδρους εἷλαν,                     οὔσας ἐννέα· τοὺς δ΄ ἁλόντας λαφυροπωλήσαντεσ, καὶ πλείω τῶν                     ἑξήκοντα ταλάντων ἀθροίσαντεσ, ἐμισθοδότησαν τὴν δύναμιν. ἅμα δὲ τούτοις                     πραττομένοις κατὰ μὲν τὴν Κύπρον Νικοκλῆς ὁ εὐνοῦχος ἐδολοφόνησεν                     Εὐαγόραν τὸν βασιλέα καὶ τῆς τῶν Σαλαμινίων βασιλείας ἐκυρίευσε,                     κατὰ δὲ τὴν ̓ιταλίαν ̔ρωμαῖοι πρὸς Πραινεστίνους παραταξάμενοι καὶ                     νικήσαντες τοὺς πλείστους τῶν ἀντιταξαμένων κατέκοψαν. ἐπ΄ ἄρχοντος δ΄ ̓αθήνησιν ̓αστείου ̔ρωμαῖοι                     κατέστησαν ἀντὶ τῶν ὑπάτων χιλιάρχους ἕξ, Μάρκον Φούριον καὶ                     Λεύκιον Φούριον, ἔτι δὲ Αὖλον Ποστόμιον καὶ Λεύκιον Λοκρήτιον                     καὶ Μάρκον Φάβιον καὶ Λεύκιον Ποστόμιον. ἐπὶ δὲ τούτων κατὰ τὴν                     Πελοπόννησον ἐγένοντο σεισμοὶ μεγάλοι καὶ κατακλυσμοὶ χώρας καὶ                     πόλεων ἄπιστοι· οὐδέποτε γὰρ ἐν τοῖς ἐπάνω χρόνοις ἐγένοντο πάθη                     τοιαῦτα περὶ πόλεις ̔ελληνίδασ, οὔτε τῶν πόλεων αὐτάνδρων                     ἀφανισμόσ, θείας τινὸς ἐνεργείας τὴν ἀπώλειαν καὶ φθορὰν τῶν                     ἀνθρώπων μηχανησαμένησ. ἐπέτεινε δὲ τὸ                     μέγεθος τῆς συμφορᾶς ὁ καιρόσ· οὐ γὰρ ἡμέρας συνέβη γενέσθαι τὸν                     σεισμόν, ἐν ᾗ δυνατὸν ἦν τοὺς κινδυνεύοντας βοηθεῖν ἑαυτοῖσ, ἀλλὰ                     νυκτὸς τοῦ πάθους συμβάντος αἱ μὲν οἰκίαι διὰ τὸ μέγεθος τοῦ                     σεισμοῦ καταρριπτούμεναι συνεχέοντο, οἱ δὲ ἄνθρωποι διά τε τὸ σκότος                     καὶ τὸ τῆς περιστάσεως ἀπροσδόκητον καὶ παράδοξον ἀδυνάτως εἶχον                     ἀντιλαμβάνεσθαι τῆς σωτηρίασ. οἱ μὲν                     οὖν πλείους ἐναποληφθέντες τοῖς πτώμασι τῶν οἰκιῶν ἠφανίσθησαν·                     ἐπιλαβούσης δ΄ ἡμέρας τινὲς ἐξεπήδων ἐκ τῶν οἰκιῶν, καὶ δόξαντες                     ἐκπεφευγέναι τὸν κίνδυνον μείζονι καὶ παραδοξοτέρᾳ συμφορᾷ                     περιέπεσον· τῆς γὰρ θαλάσσης μετεωρισθείσης ἐπὶ πολὺ καὶ κύματος                     ὑψηλοῦ ἐξαιρομένου κατεκλύσθησαν ἅπαντες σὺν ταῖς πατρίσιν                     ἀφανισθέντεσ. ἐγένετο δὲ τοῦτο τὸ πάθος τῆς ̓αχαί̈ας περὶ δύο                     πόλεισ, ̔ελίκην τε καὶ Βοῦραν, ὧν τὴν ̔ελίκην συνέβαινε μέγιστον                     τῶν κατὰ τὴν ̓αχαί̈αν πόλεων ἔχειν ἀξίωμα πρὸ τοῦ σεισμοῦ.                         περὶ δὲ τῶν συμπτωμάτων μεγάλης                     οὔσης ζητήσεωσ, οἱ μὲν φυσικοὶ πειρῶνται τὰς αἰτίας τῶν τοιούτων                     παθῶν οὐκ εἰς τὸ θεῖον ἀναφέρειν, ἀλλ΄ εἰς φυσικάς τινας καὶ                     κατηναγκασμένας περιστάσεισ, οἱ δ΄ εὐσεβῶς διακείμενοι πρὸς τὸ θεῖον                     πιθανάς τινας αἰτίας ἀποδιδοῦσι τοῦ συμβάντοσ, ὡς διὰ θεῶν μῆνιν                     γεγενημένης τῆς συμφορᾶς τοῖς εἰς τὸ θεῖον ἀσεβήσασι· περὶ ὧν καὶ                     ἡμεῖς ἀκριβῶς ἀναγράψαι πειρασόμεθα τῇ κατὰ μέρος ἱστορίᾳ.                         κατὰ                     τὴν ̓ιωνίαν ἐννέα πόλεις εἰώθεισαν κοινὴν ποιεῖσθαι σύνοδον τὴν τῶν                     Πανιωνίων, καὶ θυσίας συνθύειν ἀρχαίας καὶ μεγάλας Ποσειδῶνι περὶ                     τὴν ὀνομαζομένην Μυκάλην ἐν ἐρήμῳ τόπῳ. ὕστερον δὲ πολέμων                     γενομένων περὶ τούτους τοὺς τόπους οὐ δυνάμενοι ποιεῖν τὰ Πανιώνια,                     μετέθεσαν τὴν πανήγυριν εἰς ἀσφαλῆ τόπον, ὃς ἦν πλησίον τῆς                     ̓εφέσου. πέμψαντες δὲ θεωροὺς Πυθώδε, χρησμοὺς ἔλαβον ἀφιδρύματα                     λαβεῖν ἀπὸ τῶν ἀρχαίων καὶ προγονικῶν αὐτοῖς βωμῶν ἐξ ̔ελίκης τῆς                     ἐν τῷ τότε μὲν ̓ιωνίασ, νῦν δὲ ̓αχαί̈ας καλουμένησ. οἱ μὲν οὖν ̓́ιωνες κατὰ τὸν χρησμὸν ἔπεμψαν εἰς                     ̓αχαί̈αν τοὺς ληψομένους τὰ ἀφιδρύματα· οὗτοι δὲ πρὸς τὸ κοινὸν                     τῶν ̓αχαιῶν διαλεχθέντες ἔπεισαν διδόναι τὰ ἀξιούμενα. οἱ δὲ τὴν                     ̔ελίκην οἰκοῦντεσ, ἔχοντες παλαιὸν λόγιον ὅτι τότε κινδυνεύσουσιν                     ὅταν ̓́ιωνες ἐπὶ τοῦ βωμοῦ τοῦ Ποσειδῶνος θύσωσιν, ἀναλογιζόμενοι                     τὸν χρησμὸν ἀντέλεγον τοῖς ̓́ιωσι περὶ τῶν ἀφιδρυμάτων, λέγοντες μὴ                     κοινὸν τῶν ̓αχαιῶν, ἀλλ΄ ἴδιον αὑτῶν εἶναι τὸ τέμενοσ· συνέπραττον                     δὲ τούτοις καὶ οἱ τὴν Βοῦραν οἰκοῦντεσ. τῶν δὲ ̓αχαιῶν κοινῷ δόγματι συγχωρησάντων, οἱ μὲν ̓́ιωνες ἔθυσαν                     ἐπὶ τοῦ βωμοῦ τοῦ Ποσειδῶνος κατὰ τὸν χρησμόν, οἱ δ΄ ̔ελικεῖς τὰ                     χρήματα διαρρίψαντες τῶν ̓ιώνων τούς τε θεωροὺς συνήρπασαν, ἠσέβησάν                     τε εἰς τὸ θεῖον. ἀνθ΄ ὧν φασι μηνίσαντα τὸν Ποσειδῶνα διὰ τοῦ                     σεισμοῦ καὶ τοῦ κατακλυσμοῦ τὰς ἀσεβούσας πόλεις λυμήνασθαι. τοῦ δ΄ ἐκ Ποσειδῶνος γεγονέναι τὴν μῆνιν ταῖς                     πόλεσί φασιν ἐμφανεῖς ἀποδείξεις ὑπάρχειν διὰ τὸ τῶν σεισμῶν καὶ                     τῶν κατακλυσμῶν τοῦτον τὸν θεὸν ἔχειν διειλῆφθαι τὴν ἐξουσίαν, καὶ                     διὰ τὸ δοκεῖν τὸ παλαιὸν τὴν Πελοπόννησον οἰκητήριον γεγονέναι                     Ποσειδῶνοσ, καὶ τὴν χώραν ταύτην ὥσπερ ἱερὰν τοῦ Ποσειδῶνος                     νομίζεσθαι, καὶ τὸ σύνολον πάσας τὰς ἐν Πελοποννήσῳ πόλεις μάλιστα                     τῶν ἀθανάτων τὸν θεὸν τιμᾶν τοῦτον. πρὸς δὲ τούτοις τὴν Πελοπόννησον κατὰ βάθους ἔχειν μεγάλα                     κοιλώματα καὶ συστάσεις ὑδάτων ναματιαίων μεγάλασ. εἶναι γὰρ ἐν                     αὐτῇ δύο ποταμοὺς φανεροὺς ῥέοντας ὑπὸ γῆν· ὅ τε γὰρ περὶ                     Φένεον ποταμὸς εἰς τὴν γῆν καταδυόμενος ἐν τοῖς προτέροις χρόνοις                     ἠφανίζετο, τῶν κατὰ γῆς ἄντρων αὐτὸν ὑποδεχομένων, ὅ τε περὶ                     τὸ Στύμφηλον εἴς τι χάσμα καταδυόμενος ἐπὶ                     διακοσίους σταδίους φέρεται κεκρυμμένος κατὰ γῆς καὶ παρὰ τὴν τῶν                     ̓αργείων πόλιν ἐξίησιν. πρὸς δὲ τοῖς                     εἰρημένοις λέγουσιν, ὅτι πλὴν τῶν ἀσεβησάντων οὐδεὶς ἄλλος                     περιέπεσε τῇ συμφορᾷ. καὶ περὶ μὲν τῶν γενομένων σεισμῶν καὶ                     κατακλυσμῶν ἀρκεσθησόμεθα τοῖς ῥηθεῖσιν. ἐπ΄                     ἄρχοντος δ΄ ̓αθήνησιν ̓αλκισθένους ̔ρωμαῖοι μὲν ἀντὶ τῶν ὑπάτων                     χιλιάρχους κατέστησαν ὀκτώ, Λεύκιον Οὐαλέριον καὶ Πόπλιον, ἔτι δὲ                     Γάιον Τερέντιον καὶ Λεύκιον Μενήνιον, πρὸς δὲ τούτοις Γάιον                     Σολπίκιον καὶ Τίτον Παπίριον καὶ Λεύκιον Αἰμίλιον, παρὰ δὲ                     ̓ηλείοις ̓ολυμπιὰς ἤχθη δευτέρα πρὸς ταῖς ἑκατόν, καθ΄ ἣν ἐνίκα                     στάδιον Δάμων Θούριοσ. ἐπὶ δὲ τούτων,                     Λακεδαιμονίων ἔτη σχεδὸν πεντακόσια τῆς ̔ελλάδος ἐχόντων τὴν                     ἡγεμονίαν, τὸ θεῖον προεσήμαινεν αὐτοῖς τῆς ἀρχῆς τὴν ἀποβολήν·                     ὤφθη μὲν γὰρ κατὰ τὸν οὐρανὸν ἐπὶ πολλὰς νύκτας λαμπὰς μεγάλη                     καομένη, ἀπὸ τοῦ σχήματος ὀνομασθεῖσα πυρίνη δοκίσ· μικρὸν δ΄                     ὕστερον ἡττηθέντες οἱ Σπαρτιᾶται παραδόξως μεγάλῃ μάχῃ τὴν                     ἡγεμονίαν ἀπέβαλον ἀνελπίστωσ. ἔνιοι                     δὲ τῶν φυσικῶν τὴν γένεσιν τῆς λαμπάδος εἰς φυσικὰς αἰτίας                     ἀνέφερον, ἀποφαινόμενοι τὰ τοιαῦτα φαντάσματα κατηναγκασμένως γίνεσθαι                     χρόνοις ὡρισμένοισ, καὶ περὶ τῶν τοιούτων τούς τε ἐν Βαβυλῶνι                     Χαλδαίους καὶ τοὺς ἄλλους ἀστρολόγους ποιουμένους προρρήσεις                     ἐναργεῖς ἐπιτυγχάνειν· τοὺς δὲ μὴ θαυμάζειν ὅταν γένηταί τι                     τοιοῦτον, ἀλλ΄ ἐὰν μὴ γένηται, κατὰ τὰς ἰδίας ἑκάστων περιόδους                     αἰωνίοις κινήσεσι καὶ φοραῖς ὡρισμέναις συντελουμένων. τὴν δ΄ οὖν                     λαμπάδα τοσαύτην ἐσχηκέναι λαμπρότητα καὶ δύναμιν τοῦ φωτόσ, ὥστ΄                     ἐπὶ τῆς γῆς σκιὰς ποιεῖν παραπλησίας τῇ σελήνῃ. κατὰ δὲ τούτους τοὺς χρόνους ̓αρταξέρξης ὁ βασιλεὺς                     ὁρῶν πάλιν ταραττομένην τὴν ̔ελλάδα πρέσβεις ἀπέστειλε, παρακαλῶν                     συλλύσασθαι τοὺς ἐμφυλίους πολέμους καὶ συνθέσθαι κοινὴν εἰρήνην κατὰ                     τὰς ὁμολογίασ, ἃς πρότερον ἦσαν πεποιημένοι. τῶν ̔ελλήνων δὲ                     πάντων ἀσμένως προσδεξαμένων τοὺς λόγουσ, συνέθεντο κοινὴν εἰρήνην αἱ                     πόλεις πᾶσαι πλὴν Θηβαίων· Θηβαῖοι γὰρ μόνοι, τὴν Βοιωτίαν ὑπὸ                     μίαν ἄγοντες συντέλειαν, οὐ προσεδέχθησαν ὑπὸ τῶν ̔ελλήνων διὰ τὸ                     πᾶσιν ἀρέσκειν κατὰ πόλιν γίνεσθαι τοὺς ὅρκους καὶ τὰς σπονδάσ.                     διόπερ ἔκσπονδοι γενηθέντες ὥσπερ καὶ πρότερον, συνεῖχον τὴν                     Βοιωτίαν ἐν τῇ καθ΄ αὑτοὺς μιᾷ συντελείᾳ. ἐπὶ δὲ τούτοις οἱ Λακεδαιμόνιοι παροξυνθέντες                     ἔγνωσαν μεγάλῃ δυνάμει στρατεύειν ἐπ΄ αὐτούσ, ὡς κοινοὺς πολεμίουσ·                     σφόδρα γὰρ ὑφεωρῶντο τὴν αὔξησιν αὐτῶν, μήποτε τῆς ὅλης Βοιωτίας                     ἡγούμενοι τὴν ἡγεμονίαν τῆς Σπάρτης καταλύσωσιν, ἐπιλαβόμενοι                     καιροῦ. ἔν τε γὰρ τοῖς γυμνασίοις συνεχῶς διατρίβοντες εὔρωστοι τοῖς                     σώμασιν ὑπῆρχον, καὶ φύσει φιλοπόλεμοι καθεστῶτες οὐδενὸς ἔθνους                     ̔ελληνικοῦ ταῖς ἀνδρείαις ἐλείποντο. εἶχον δὲ καὶ ἡγεμόνας ἐπιφανεῖς ταῖς ἀρεταῖς πολλοὺς μὲν καὶ                     ἄλλουσ, μεγίστους δὲ τρεῖσ, ̓επαμεινώνδαν καὶ Γοργίαν, ἔτι δὲ καὶ                     Πελοπίδαν· ἥ τε πόλις τῶν Θηβαίων διὰ τῆς τῶν προγόνων ἐπιφανείας                     ἐν τοῖς ἡρωικοῖς χρόνοις φρονήματος ἦν πλήρης καὶ μεγάλων ὠρέγετο                     πραγμάτων. κατὰ μὲν οὖν τοῦτον τὸν ἐνιαυτὸν οἱ Λακεδαιμόνιοι                     παρεσκευάζοντο πρὸς τὸν πόλεμον καὶ δυνάμεις κατέλεγον τὰς μὲν                     πολιτικάσ, τὰς δὲ παρὰ τῶν συμμάχων. ἐπ΄                     ἄρχοντος δ΄ ̓αθήνησι Φρασικλείδου ̔ρωμαῖοι κατέστησαν ἀντὶ τῶν                     ὑπάτων χιλιάρχους ὀκτώ, Πόπλιον Μάνιον καὶ Γάιον, ̓ερενούκιον καὶ                     Γάιον Σέστον καὶ Τιβέριον ̓ιούλιον, ἔτι δὲ Λεύκιον Λαβίνιον καὶ                     Πόπλιον Τριβώνιον καὶ Γάιον Μάλλιον, πρὸς δὲ τούτοις Λεύκιον                     ̓ανθέστιον. ἐπὶ δὲ τούτων οἱ μὲν Θηβαῖοι ἔκσπονδοι γεγονότες                     ἠναγκάσθησαν ἀναδέξασθαι μόνοι τὸν πρὸς Λακεδαιμονίους πόλεμον·                     οὐδεμιᾷ γὰρ ἐξῆν πόλει συμμαχῆσαι διὰ τὸ πάσας συντεθεῖσθαι τὴν                     κοινὴν εἰρήνην. οἱ δὲ Λακεδαιμόνιοι,                     μονωθέντων τῶν Θηβαίων, ἔκριναν πολεμεῖν αὐτοῖς καὶ τὰς Θήβας                     ἐξανδραποδίσασθαι. φανερᾶς δὲ οὔσης τῆς τῶν Λακεδαιμονίων παρασκευῆσ,                     καὶ τῶν Θηβαίων ἐρήμων ὄντων συμμάχων, ἅπαντες ὑπελάμβανον αὐτοὺς                     ῥᾳδίως ὑπὸ τῶν Σπαρτιατῶν καταπολεμηθήσεσθαι. διόπερ οἱ μὲν εὐνοϊκῶς ἔχοντες τῶν ̔ελλήνων πρὸς                     τοὺς Θηβαίους συνήλγουν αὐτοῖς ἐπὶ ταῖς προσδοκωμέναις συμφοραῖσ, οἱ                     δ΄ ἀλλοτρίως ἔχοντες περιχαρεῖς ἦσαν, ὡς αὐτίκα μάλα τῶν Θηβαίων                     ἐξανδραποδισθησομένων. τέλος δ΄ οἱ Λακεδαιμόνιοι πολλὴν δύναμιν                     παρασκευασάμενοι παρέδωκαν αὐτὴν Κλεομβρότῳ τῷ βασιλεῖ, καὶ πρῶτον                     μὲν προαπέστειλαν πρέσβεις εἰς Θήβασ, προστάττοντες ἁπάσας τὰς ἐν                     τῇ Βοιωτίᾳ πόλεις ἐᾶν αὐτονόμουσ, Πλαταιὰς δὲ καὶ Θεσπιὰς                     οἰκίζειν καὶ τὴν χώραν τοῖς πρότερον γεγονόσι κυρίοις ἀποκαταστῆσαι.                         ἀποκριναμένων δὲ τῶν Θηβαίων, ὡς                     οὔτ΄ αὐτοὶ πολυπραγμονοῦσιν οὐδὲν τῶν κατὰ τὴν Λακωνικὴν οὔτ΄                     ἐκείνοις ἅπτεσθαι προσήκει τῶν τῆς Βοιωτίασ· γενομένων δὲ τοιούτων                     τῶν ἀποκρίσεων οἱ Λακεδαιμόνιοι τὸν Κλεόμβροτον εὐθὺς ἐξέπεμψαν                     μετὰ τῆς δυνάμεως ἐπὶ τὰς Θήβασ· οἱ δὲ τῶν Λακεδαιμονίων σύμμαχοι                     προθύμως εἶχον εἰς τὸν πόλεμον, ἐλπίζοντες μήτ΄ ἀγῶνα μήτε μάχην                     ἔσεσθαι, ἀλλ΄ ἀκονιτὶ τῶν Βοιωτῶν κρατήσειν. οὗτοι μὲν οὖν                     προάγοντες ὡς ἧκον εἰς Κορώνειαν, κατεστρατοπέδευσαν καὶ τοὺς                     καθυστεροῦντας τῶν συμμάχων ἀνέμενον. οἱ δὲ Θηβαῖοι διὰ τὴν                     παρουσίαν τῶν πολεμίων ἐψηφίσαντο τέκνα μὲν καὶ γυναῖκας εἰς ̓αθήνας                     ὑπεκθέσθαι, αὐτοὶ δ΄ ̓επαμεινώνδαν στρατηγὸν ἑλόμενοι τούτῳ τὰ κατὰ                     τὸν πόλεμον ἐπέτρεψαν, συμπαρόντων αὐτῷ βοιωταρχῶν ἕξ. ὁ δ΄ ̓επαμεινώνδας πανδημεὶ τοὺς Θηβαίους τοὺς                     ἐν ἡλικίᾳ στρατιᾶς ὄντας καταλέξας εἰς τὴν μάχην καὶ τῶν ἄλλων                     Βοιωτῶν τοὺς εὐθέτουσ, προῆγε τὴν δύναμιν ἐκ τῶν Θηβῶν, ἔχων τοὺς                     σύμπαντας οὐ πλείους τῶν ἑξακισχιλίων. κατὰ δὲ τὴν τῆς πόλεως ἔξοδον τῶν στρατιωτῶν πολλοῖς ἔδοξε                     δυσχερῆ σημεῖα φανῆναι τῷ στρατοπέδῳ. περὶ γὰρ τὰς πύλας ἀπήντησε                     τοῖς περὶ τὸν ̓επαμεινώνδαν κῆρυξ τυφλόσ, ὃς ἀνδράποδ΄                     ἀποδεδρακότα, ἀνακομίζων, καὶ καθάπερ ἦν εἰθισμένον, ἀνηγόρευε                     κηρύττων μήτ΄ ἐξάγειν Θήβηθεν μήτ΄ ἀφανίζειν, ἀλλ΄ ἀπάγοντα πάλιν                     ἀνασώζειν. οἱ μὲν οὖν πρεσβύτεροι τῶν                     ἀκουόντων τοῦ κήρυκος οἰωνὸν ἐποιοῦντο τοῦ μέλλοντοσ, οἱ δὲ                     νεώτεροι ἡσυχίαν εἶχον, ἵνα μὴ δόξωσι διὰ δειλίαν ἀποτρέπειν τὸν                     ̓επαμεινώνδαν τῆς στρατείασ. ὁ δ΄ ̓επαμεινώνδας πρὸς τοὺς λέγοντας                     προσέχειν δεῖν τοῖς οἰωνοῖς εἶπεν εἷς οἰωνὸς ἄριστος ἀμύνεσθαι περὶ πάτρησ. ηομ. ιλ. 12.24ϙ ταύτῃ δὲ τῇ παρρησίᾳ καταπληξαμένου                     τοῦ ̓επαμεινώνδου τοὺς εὐλαβῶς ἔχοντασ, ἕτερος οἱωνὸς ἐφάνη                     δυσχερέστερος τοῦ προτέρου. ὁ γὰρ γραμματεὺς προῆγεν ἔχων δόρυ καὶ                     ταινίαν ἐπ΄ αὐτῷ, καὶ προεσήμαινε τὸ παραγγελλόμενον ὑπὸ τῶν                     ἡγεμόνων· πνεύματος δὲ γενομένου συνέβη τὴν ταινίαν ἀποσπασθεῖσαν                     περιαμπίσχεσθαι περί τινα στήλην ἐφεστῶσαν τάφῳ· ἦσαν δὲ ἐν τῷ                     τόπῳ τούτῳ τεθαμμένοι τινὲς Λακεδαιμόνιοι καὶ Πελοποννήσιοι, οἳ                     μετ΄ ̓αγησιλάου στρατεύσαντες ἐτελεύτησαν. τῶν δὲ πρεσβυτέρων τινὲς πάλιν ἐντυχόντες διεμαρτύραντο μὴ προάγειν                     τὴν δύναμιν, φανερῶς τῶν θεῶν κωλυόντων, ὁ δ΄ οὐδὲν αὐτοῖς                     ἀποκριθεὶς προῆγε τὸ στρατόπεδον, ἡγούμενος τὸν ὑπὲρ τῶν καλῶν                     λογισμὸν καὶ τὴν ὑπὲρ τῶν δικαίων μνήμην αἱρετωτέραν εἶναι τῶν                     παρόντων σημείων. ὁ μὲν οὖν                     ̓επαμεινώνδας πεφιλοσοφηκὼς καὶ τοῖς ἐν παιδείᾳ λογισμοῖς ἐμφρόνως                     χρησάμενος παραυτίκα μὲν ὑπὸ πολλῶν μέμψεως ἔτυχεν, ὕστερον δὲ διὰ                     τῶν κατορθωμάτων δόξας στρατηγικῇ συνέσει διαφέρειν μεγίστων ἀγαθῶν                     αἴτιος ἐγένετο τῇ πατρίδι. εὐθὺς γὰρ προαγαγὼν τὴν δύναμιν, καὶ                     προκαταλαβόμενος τὰ περὶ τὴν Κορώνειαν στενά, κατεστρατοπέδευσεν.                         ὁ δὲ Κλεόμβροτος πυθόμενος τοὺς                     πολεμίους προκατειληφέναι τὰς παρόδουσ, τὸ μὲν ταύτῃ ποιεῖσθαι τὴν                     διέξοδον ἀπέγνω, πορευθεὶς δὲ διὰ τῆς Φωκίδοσ, καὶ διεξελθὼν τὴν                     παραθαλαττίαν ὁδὸν χαλεπὴν οὖσαν, ἐνέβαλεν εἰς τὴν Βοιωτίαν                     ἀκινδύνωσ· ἐν παρόδῳ δέ τινα τῶν πολισματίων χειρωσάμενος δέκα                     τριήρων ἐγκρατὴς ἐγένετο. μετὰ δὲ ταῦτα                     καταντήσας εἰς τὰ καλούμενα Λεῦκτρα κατεστρατοπέδευσε καὶ τοὺς                     στρατιώτας ἐκ τῆς ὁδοιπορίας ἀνελάμβανεν. οἱ δὲ Βοιωτοὶ προάγοντες                     ἐπὶ τοὺς πολεμίουσ, ὡς ἤγγισαν αὐτοῖς καὶ λόφους τινὰς                     ὑπερβαλόντες ἄφνω κατενόησαν τοὺς Λακεδαιμονίους ἐπέχοντας ἅπαν τὸ                     Λευκτρικὸν πεδίον, κατεπλάγησαν ἰδόντες τὸ μέγεθος τῆς δυνάμεωσ.                         συνεδρευσάντων δὲ τῶν βοιωταρχῶν καὶ                     βουλευομένων, πότερον χρὴ μένειν καὶ πρὸς πολλαπλασίονα δύναμιν                     διαγωνίζεσθαι ἢ τὴν ἀναχώρησιν ποιησάμενοι ἐν τόποις ὑπερδεξίοις                     συστήσονται τὴν μάχην, ἔτυχον αἱ γνῶμαι τῶν ἡγεμόνων ἴσαι                     γενόμεναι. ἓξ γὰρ ὄντων βοιωταρχῶν τρεῖς μὲν ᾤοντο δεῖν ἀπάγειν                     τὴν δύναμιν, τρεῖς δὲ μένειν καὶ διαγωνίζεσθαι, ἐν οἷς ἦν καὶ ὁ                     ̓επαμεινώνδας συνεξαριθμούμενοσ. ἀπορίας δ΄ οὔσης μεγάλης καὶ                     δυσκρίτου τῶν βοιωταρχῶν ὁ ἕβδομος ἧκεν, ὃν                     πείσας ̓επαμεινώνδας ὁμόψηφον ἑαυτῷ γενέσθαι προετέρησε τῇ γνώμῃ.                     ὁ μὲν οὖν ὑπὲρ τῶν ὅλων ἀγὼν τοῦτον τὸν τρόπον ἐκυρώθη.                         ὁ δ΄ ̓επαμεινώνδας ὁρῶν τοὺς                     στρατιώτας δεισιδαιμονοῦντας ἐπὶ τοῖς γεγονόσι σημείοισ, ἐφιλοτιμεῖτο                     διὰ τῆς ἰδίας ἐπινοίας καὶ στρατηγίας μεταθεῖναι τὰς τοῦ πλήθους                     εὐλαβείασ. διόπερ τινῶν προσφάτως παραγεγονότων ἐκ Θηβῶν ἔπεισεν                     εἰπεῖν, ὅτι τὰ κατὰ τὸν νεὼν τοῦ ̔ηρακλέους ὅπλα παραδόξως ἀφανῆ                     γέγονε καὶ λόγος ἐν ταῖς Θήβαις διαδέδοται ὡς τῶν ἡρώων τῶν                     ἀρχαίων ἀνειληφότων αὐτὰ καὶ βοηθεῖν τοῖς Βοιωτοῖς ἀπεληλυθότων.                     ἄλλον δὲ κατέστησεν ὡς ἀπὸ Τροφωνίου προσφάτως ἀναβεβηκότα καὶ                     λέγοντα, διότι προστέταχεν ὁ θεὸς αὐτοῖσ, ὅταν ἐν Λεύκτροις                     νικήσωσιν, ἀγῶνα τιθέναι Διὶ βασιλεῖ στεφανίτην· ἀφ΄ οὗ δὴ Βοιωτοὶ                     ταύτην ποιοῦσι τὴν πανήγυριν ἐν Λεβαδείᾳ. συνήργησε δὲ πρὸς ταύτην τὴν ἐπίνοιαν Λεανδρίας ὁ                     Σπαρτιάτησ, πεφευγὼς μὲν ἐκ Λακεδαίμονοσ, τότε δὲ συστρατεύων                     Θηβαίοισ. οὗτος γὰρ ἐν ἐκκλησίᾳ προαχθεὶς ἀπεφήνατο παλαιὸν εἶναι                     λόγιον τοῖς Σπαρτιάταισ, ὅτι τότε τὴν ἡγεμονίαν ἀποβαλοῦσιν, ὅταν                     ἐν Λεύκτροις ὑπὸ Θηβαίων ἡττηθῶσιν. προσῆλθον δὲ τῷ ̓επαμεινώνδᾳ καὶ χρησμολόγοι τινὲς ἐγχώριοι,                     λέγοντες ὅτι περὶ τὸν τάφον τῶν Λεύκτρου καὶ Σκεδάσου θυγατέρων                     μεγάλῃ συμφορᾷ δεῖ περιπεσεῖν Λακεδαιμονίους διὰ τοιαύτας αἰτίασ.                         Λεῦκτρος ἦν, ἀφ΄ οὗ τὸ πεδίον                     τοῦτο ἔσχε τὴν προσηγορίαν. τούτου θυγατέρας καὶ Σκεδάσου τινὸς                     ὁμοίως κόρας πρέσβεις Λακεδαιμονίων ἐβιάσαντο· αἱ δὲ ὑβρισθεῖσαι                     τὴν συμφορὰν οὐκ ἐνέγκασαι, τῇ πατρίδι τῇ πεμψάσῃ τοὺς ὑβριστὰς                     καταρασάμεναι τὸν βίον αὐτοχειρίᾳ κατέστρεψαν. πολλῶν δὲ καὶ ἄλλων τοιούτων λεγομένων, καὶ τοῦ                     ̓επαμεινώνδου συναγαγόντος ἐκκλησίαν καὶ τοὺς στρατιώτας τοῖς                     οἰκείοις λόγοις προτρεψαμένου πρὸς τὸν ἀγῶνα, πάντες μετέθεντο τὰς                     γνώμασ, καὶ τῆς μὲν δεισιδαιμονίας ἀπελύθησαν, πρὸς δὲ τὴν μάχην                     εὐθαρσεῖς ταῖς ψυχαῖς κατέστησαν. ἦλθε                     δὲ καὶ συμμαχία κατὰ τοῦτον τὸν καιρὸν τοῖς Θηβαίοις παρὰ Θετταλῶν,                     πεζοὶ μὲν χίλιοι καὶ πεντακόσιοι, ἱππεῖς δὲ πεντακόσιοι, ὧν ἡγεῖτο                     ̓ιάσων. οὗτος δ΄ ἔπεισε τούς τε Βοιωτοὺς καὶ τοὺς Λακεδαιμονίους                     ἀνοχὰς ποιήσασθαι καὶ τὰ παράλογα τῆς τύχης εὐλαβηθῆναι. γενομένων δὲ τῶν σπονδῶν Κλεόμβροτος ἀνέξευξε                     μετὰ τῆς δυνάμεως ἐκ τῆς Βοιωτίασ, καὶ ἀπήντησεν αὐτῷ ἄλλη                     δύναμις μεγάλη Λακεδαιμονίων καὶ τῶν συμμάχων, ἡγουμένου ̓αρχιδάμου                     τοῦ ̓αγησιλάου. οἱ γὰρ Σπαρτιᾶται θεωροῦντες τὴν ἑτοιμότητα τῶν                     Βοιωτῶν, καὶ τὸ θράσος καὶ τὴν ἀπόνοιαν εὐλαβούμενοι, τὴν δευτέραν                     ἀπεστάλκεισαν δύναμιν, ἵνα τῷ πλήθει τῶν ἀγωνιζομένων περιγένωνται                     τῆς τῶν πολεμίων τόλμησ. συνελθουσῶν δ΄                     εἰς ταὐτὸ τῶν δυνάμεων αἰσχρὸν εἶναι ὑπέλαβον οἱ Λακεδαιμόνιοι                     δεδιέναι τὰς τῶν Βοιωτῶν ἀρετάσ. διόπερ τὰς σπονδὰς παρ΄ οὐδὲν                     ἡγησάμενοι μετὰ πολλῆς προθυμίας ἀνέκαμψαν εἰς Λεῦκτρα. ἑτοίμων δ΄                     ὄντων καὶ τῶν Βοιωτῶν πρὸς τὴν μάχην, ἐξέταττον ἀμφότεροι τὰς                     δυνάμεισ. καὶ παρὰ μὲν τοῖς Λακεδαιμονίοις οἱ                     ἀφ΄ ̔ηρακλέους γεγονότες ἡγεμόνες ἐτάχθησαν ἐπὶ τῶν κεράτων,                     Κλεόμβροτός τε ὁ βασιλεὺς καὶ ̓αρχίδαμος ὁ ̓αγησιλάου τοῦ βασιλέως                     υἱόσ, παρὰ δὲ τοῖς Βοιωτοῖς ̓επαμεινώνδας ἰδίᾳ τινὶ καὶ περιττῇ                     τάξει χρησάμενος διὰ τῆς ἰδίας στρατηγίας περιεποιήσατο τὴν περιβόητον                     νίκην. ἐκλεξάμενος γὰρ ἐξ ἁπάσης τῆς                     δυνάμεως τοὺς ἀρίστους ἐπὶ τὸ ἕτερον μέρος ἔστησε, μεθ΄ ὧν καὶ                     αὐτὸς ἔμελλε διαγωνίζεσθαι· τοὺς δ΄ ἀσθενεστάτους ἐπὶ τὸ ἕτερον                     κέρας τάξας παρήγγειλεν αὐτοῖς φυγομαχεῖν καὶ κατὰ τὴν ἔφοδον τῶν                     πολεμίων ἐκ τοῦ κατ΄ ὀλίγον ὑποχωρεῖν. διὸ καὶ λοξὴν ποιήσας τὴν                     φάλαγγα, τῷ τοὺς ἐπιλέκτους ἔχοντι κέρατι ἔγνω κρίνειν τὴν μάχην.                         ὡς δ΄ αἵ τε σάλπιγγες ἐσήμαινον παρ΄                     ἀμφοτέροις τὸ πολεμικὸν καὶ κατὰ τὴν πρώτην ὁρμὴν συνηλάλαξαν αἱ                     δυνάμεισ, οἱ μὲν Λακεδαιμόνιοι τοῖς κέρασιν ἀμφοτέροις ἐπῆγον                     μηνοειδὲς τὸ σχῆμα τῆς φάλαγγος πεποιηκότεσ, οἱ δὲ Βοιωτοὶ τῷ μὲν                     ἑτέρῳ κέρατι ὑπεχώρουν, τῷ δὲ ἑτέρῳ δρόμῳ συνῆπτον τοῖς                     πολεμίοισ. ὡς δὲ συνῆψαν ἀλλήλοις εἰς                     χεῖρασ, τὸ μὲν πρῶτον ἐκθύμως ἀμφοτέρων ἀγωνιζομένων ἰσόρροπος ἦν                     ἡ μάχη, μετὰ δὲ ταῦτα τῶν περὶ τὸν ̓επαμεινώνδαν διά τε τὴν ἀρετὴν                     καὶ τὴν πυκνότητα τῆς τάξεως πλεονεκτούντων πολλοὶ τῶν Πελοποννησίων                     ἀνῃροῦντο. οὐ γὰρ ὑπέμενον ὑπενέγκαι τὸ βάρος τῆς τῶν ἐπιλέκτων                     ἀνδραγαθίασ, ἀλλὰ τῶν ἀντιστάντων οἱ μὲν ἔπιπτον, οἱ δὲ                     κατετραυματίζοντο, πάσας τὰς πληγὰς ἐναντίας λαμβάνοντεσ. ἕως μὲν οὖν ὁ βασιλεὺς τῶν Λακεδαιμονίων                     Κλεόμβροτος ἔζη, πολλοὺς ἔχων τοὺς συνασπίζοντας καὶ προθύμως πρὸ                     αὐτοῦ ἀποθνήσκοντασ, ἄδηλος ἦν ἡ ῥοπὴ τῆς νίκησ· ἐπεὶ δ΄ οὗτος                     πάντα κίνδυνον ὑπομένων οὐκ ἠδύνατο βιάσασθαι τοὺς ἀνθεστηκότασ,                     ἡρωικῶς δὲ μαχόμενος καὶ πολλοῖς τραύμασι περιπεσὼν ἐτελεύτησε, τότε                     συνδρομῆς γενομένης περὶ τοῦ πτώματος νεκρῶν πλῆθος ἐσωρεύθη.                         ἀναρχίας δὲ γενομένης περὶ τὸ κέρασ, οἱ μὲν περὶ τὸν                     ̓επαμεινώνδαν βαρεῖς ἐγκείμενοι τοῖς Λακεδαιμονίοις τὸ μὲν πρῶτον                     τῇ βίᾳ βραχὺ προέωσαν ἐκ τῆς τάξεως τοὺς πολεμίουσ, οἱ δὲ                     Λακεδαιμόνιοι περὶ τοῦ βασιλέως ἀγωνισάμενοι λαμπρῶς τοῦ μὲν σώματος                     ἐγκρατεῖς ἐγένοντο, τῆς δὲ νίκης οὐκ ἴσχυσαν ἐφικέσθαι. καὶ τῶν γὰρ ἐπιλέκτων ὑπερβαλλομένων ταῖς                     ἀνδραγαθίαισ, καὶ τῆς ἀρετῆς καὶ παρακλήσεως ̓επαμεινώνδου πολλὰ                     συμβαλλομένησ, μόγις ἐβιάσθησαν οἱ Λακεδαιμόνιοι· τὸ μὲν πρῶτον                     ἀναχωροῦντες τὴν τάξιν οὐ διέλυον, τὸ δὲ τελευταῖον πολλῶν                     ἀναιρουμένων, τοῦ δὲ παραγγέλλοντος ἡγεμόνος τετελευτηκότοσ, ἐγένετο                     παντελὴς τροπὴ τοῦ στρατοπέδου. οἱ δὲ                     περὶ τὸν ̓επαμινώνδαν ἐπικείμενοι τοῖς φεύγουσι καὶ πολλοὺς τῶν                     ἐναντίων κατακόψαντες ἀπηνέγκαντο νίκην ἐπιφανεστάτην. συμβαλόντες γὰρ                     τοῖς ἀρίστοις τῶν ̔ελλήνων, καὶ τοῖς ὀλίγοις τῶν πολλαπλασίων                     παραδόξως περιγενόμενοι, μεγάλην δόξαν ἐπ΄ ἀνδρείᾳ κατεκτήσαντο.                     μεγίστων δ΄ ἐπαίνων ὁ στρατηγὸς ̓επαμεινώνδας ἠξιώθη, διὰ τῆς ἰδίας                     ἀνδρείας μάλιστα καὶ στρατηγικῆς συνέσεως τοὺς ἀνικήτους ἡγεμόνας                     τῆς ̔ελλάδος κατηγωνισμένοσ. ἔπεσον δ΄                     ἐν τῇ μάχῃ τῶν Λακεδαιμονίων οὐκ ἐλάττους τῶν τετρακισχιλίων, τῶν                     δὲ Βοιωτῶν περὶ τριακοσίουσ. μετὰ δὲ ταῦτα περί τε τῆς τῶν νεκρῶν                     ἀναιρέσεως καὶ τῆς εἰς Πελοπόννησον ἀπαλλαγῆς τῶν Λακεδαιμονίων                     σπονδὰς ἐποιήσαντο. καὶ τὰ μὲν περὶ τὴν ἐν Λεύκτροις μάχην συμβάντα                     τοιοῦτον ἔσχε τέλοσ. τοῦ δ΄ ἐνιαυσίου χρόνου                     διεληλυθότος ̓αθήνησι μὲν ἦρχε Δυσνίκητοσ, ἐν ̔ρώμῃ δὲ ἀντὶ τῶν                     ὑπάτων χιλίαρχοι κατεστάθησαν τέτταρεσ, Κόιντος Σερουίλιος καὶ                     Λεύκιος Φούριοσ, ἔτι δὲ Γάιος Λικίνιος καὶ Πόπλιος Κοίλιοσ.                     ἐπὶ δὲ τούτων Θηβαῖοι μεγάλῃ δυνάμει στρατεύσαντες ἐπ΄ ̓ορχομενὸν                     ἐπεβάλοντο μὲν ἐξανδραποδίσασθαι τὴν πόλιν, ̓επαμεινώνδου δὲ                     συμβουλεύσαντος ὅτι τὰ διὰ τῆς ἀνδρείας κατεργασθέντα τῇ                     φιλανθρωπίᾳ δεῖ διαφυλάττειν τοὺς τῆς τῶν ̔ελλήνων ἡγεμονίας                     ὀρεγομένουσ, μετέγνωσαν. διόπερ τοὺς μὲν ̓ορχομενίους εἰς τὴν τῶν                     συμμάχων χώραν κατέταξαν,μετὰ δὲ ταῦτα Φωκεῖς καὶ Αἰτωλοὺς καὶ                     Λοκροὺς φίλους ποιησάμενοι τὴν εἰς Βοιωτίαν ἐπάνοδον ἐποιήσαντο.                         ̓ιάσων δὲ ὁ Φερῶν τύραννος ἀεὶ                     μᾶλλον αὐξόμενος ἐστράτευσεν εἰς τὴν Λοκρίδα, καὶ τὴν μὲν                     ̔ηράκλειαν τὴν ἐν Τραχινίᾳ διὰ προδοσίας ἑλὼν ἀνάστατον ἐποίησε,                     καὶ τὴν χώραν Οἰταίοις καὶ Μηλιεῦσιν ἐδωρήσατο· μετὰ δὲ ταῦτα                     ἐπὶ τὴν Περραιβίαν ἀναζεύξας τῶν πόλεων τὰς μὲν λόγοις φιλανθρώποις                     προσηγάγετο, τὰς δὲ διὰ τῆς βίας ἐχειρώσατο. ταχὺ δὲ τῆς δυναστείας                     αὐτοῦ στερεουμένησ, οἱ τὴν Θετταλίαν οἰκοῦντες ὑφεωρῶντο τὴν                     αὔξησιν αὐτοῦ καὶ τὴν πλεονεξίαν. ἅμα δὲ τούτοις πραττομένοις ἐν τῇ                     πόλει τῶν ̓αργείων ἐγένετο στάσις καὶ φόνος τοσοῦτοσ, ὅσος παρ΄                     ἑτέροις τῶν ̔ελλήνων οὐδέποτε γεγονέναι μνημονεύεται. ἐκλήθη δὲ ὁ                     νεωτερισμὸς οὗτος παρὰ τοῖς ̔́ελλησι σκυταλισμόσ, διὰ τὸν τρόπον τοῦ                     θανάτου ταύτης τυχὼν τῆς προσηγορίασ. ἡ δ΄ οὖν στάσις ἐγένετο διὰ                     τοιαύτας αἰτίασ. τῆς πόλεως τῶν ̓αργείων δημοκρατουμένης καί τινων                     δημαγωγῶν παροξυνόντων τὸ πλῆθος κατὰ τῶν ταῖς ἐξουσίαις καὶ δόξαις                     ὑπερεχόντων, οἱ διαβαλλόμενοι συστάντες ἔγνωσαν καταλῦσαι τὸν δῆμον.                         βασανισθέντων δέ τινων ἐκ τῶν                     συνεργεῖν δοκούντων, οἱ μὲν ἄλλοι φοβηθέντες τὴν ἐκ τῶν βασάνων                     τιμωρίαν ἑαυτοὺς ἐκ τοῦ ζῆν μετέστησαν, ἑνὸς δ΄ ἐν ταῖς βασάνοις                     ὁμολογήσαντος καὶ πίστιν λαβόντοσ, ὁ μὲν μηνυτὴς τριάκοντα τῶν                     ἐπιφανεστάτων κατηγόρησεν, ὁ δὲ δῆμος οὐκ ἐλέγξας ἀκριβῶς ἅπαντας                     τοὺς διαβληθέντας ἀπέκτεινε καὶ τὰς οὐσίας αὐτῶν ἐδήμευσεν.                         πολλῶν δὲ καὶ ἄλλων ἐν ὑποψίαις                     ὄντων, καὶ τῶν δημαγωγῶν ψευδέσι διαβολαῖς συνηγορούντων, ἐπὶ                     τοσοῦτον ἐξηγριώθη τὸ πλῆθοσ, ὥστε πάντων τῶν κατηγορουμένων, ὄντων                     πολλῶν καὶ μεγαλοπλούτων, καταγνῶναι θάνατον. ἀναιρεθέντων δὲ τῶν                     δυνατῶν ἀνδρῶν πλειόνων ἢ χιλίων καὶ διακοσίων, καὶ τῶν δημαγωγῶν                     αὐτῶν ὁ δῆμος οὐκ ἐφείσατο. διὰ γὰρ                     τὸ μέγεθος τῆς συμφορᾶς οἱ μὲν δημαγωγοὶ φοβηθέντες μή τι παράλογον                     αὐτοῖς ἀπαντήσῃ, τῆς κατηγορίας ἀπέστησαν, οἱ δ΄ ὄχλοι δόξαντες                     ὑπ΄ αὐτῶν ἐγκαταλελεῖφθαι, καὶ διὰ τοῦτο παροξυνθέντεσ, ἅπαντας τοὺς                     δημαγωγοὺς ἀπέκτειναν. οὗτοι μὲν οὖν, ὡσπερεί τινος νεμεσήσαντος                     δαιμονίου, τῆς ἁρμοζούσης τιμωρίας ἔτυχον, ὁ δὲ δῆμος παυσάμενος τῆς                     λύττης εἰς τὴν προϋπάρχουσαν ἔννοιαν ἀποκατέστη. περὶ δὲ τοὺς αὐτοὺς χρόνους Λυκομήδης ὁ Τεγεάτης                     ἔπεισε τοὺς ̓αρκάδας εἰς μίαν συντέλειαν ταχθῆναι καὶ κοινὴν ἔχειν                     σύνοδον συνεστῶσαν ἐξ ἀνδρῶν μυρίων, καὶ τούτους ἐξουσίαν ἔχειν                     περὶ πολέμου καὶ εἰρήνης βουλεύεσθαι. γενομένης δὲ στάσεως μεγάλης παρὰ τοῖς ̓αρκάσι, καὶ διὰ τῶν ὅπλων                     διακριθέντων τῶν διαφερομένων, πολλοὶ μὲν ἀνῃρέθησαν, πλείους δὲ τῶν                     χιλίων καὶ τετρακοσίων ἔφυγον, οἱ μὲν εἰς τὴν Σπάρτην, οἱ δ΄ εἰς                     τὸ Παλλάντιον. οὗτοι μὲν οὖν                     ἐκδοθέντες ὑπὸ τῶν Παλλαντίων, ὑπὸ τῶν νενικηκότων ἐσφαγιάσθησαν·                     οἱ δ΄ εἰς τὴν Σπάρτην φυγόντες ἔπεισαν τοὺς Λακεδαιμονίους εἰς τὴν                     ̓αρκαδίαν στρατεῦσαι. διόπερ ̓αγησίλαος                     ὁ βασιλεὺς μετὰ δυνάμεως καὶ τῶν φυγάδων ἐνέβαλεν εἰς τὴν τῶν                     Τεγεατῶν χώραν διὰ τὸ δοκεῖν τούτους τῆς στάσεως καὶ τῆς φυγῆς                     αἰτίους γεγονέναι. πορθήσας δὲ τὴν χώραν καὶ τῇ πόλει προσβολὰς                     ποιησάμενος κατεπλήξατο τῶν ̓αρκάδων τοὺς ἐναντιοπραγοῦντασ. ἅμα δὲ τούτοις πραττομένοις ̓ιάσων ὁ Φερῶν τύραννοσ,                     συνέσει τε στρατηγικῇ διαφέρων καὶ πολλοὺς τῶν περιοίκων εἰς συμμαχίαν                     προηγμένοσ, ἔπεισε τοὺς Θετταλοὺς ἀντιποιεῖσθαι τῆς τῶν ̔ελλήνων                     ἡγεμονίασ· ταύτην γὰρ ὥσπερ ἔπαθλον ἀρετῆς προκεῖσθαι τοῖς                     δυναμένοις αὐτῆς ἀμφισβητῆσαι. Λακεδαιμονίους γὰρ συνέβαινε περὶ Λεῦκτρα μεγάλῃ συμφορᾷ                     περιπεπτωκέναι, ̓αθηναίους δὲ μόνον τῆς κατὰ θάλατταν ἀρχῆς                     ἀντέχεσθαι, Θηβαίους δὲ τῶν πρωτείων ἀξίους μὴ εἶναι, ̓αργείους                     δὲ διὰ στάσεις καὶ φόνους ἐμφυλίους τεταπεινῶσθαι. διόπερ οἱ                     Θετταλοὶ προστησάμενοι τῶν ὅλων ἡγεμόνα ̓ιάσονα, τούτῳ τὰ κατὰ                     τὸν πόλεμον ἐπέτρεψαν. ὁ δὲ ̓ιάσων παραλαβὼν τὴν ἡγεμονίαν τῶν τε                     πλησίον ἐθνῶν τινα προσηγάγετο καὶ πρὸς ̓αμύνταν τὸν τῶν Μακεδόνων                     βασιλέα συμμαχίαν ἐποιήσατο. ἴδιον δέ τι συνέβη κατὰ τοῦτον τὸν ἐνιαυτόν·                     τῶν γὰρ ἐν δυναστείαις ὄντων τρεῖς ἐτελεύτησαν περὶ τὸν αὐτὸν                     καιρόν. ̓αμύντας μὲν ὁ ̓αρριδαίου βασιλεύων τῆς Μακεδονίας                     ἐτελεύτησεν ἄρξας ἔτη εἴκοσι καὶ τέτταρα, υἱοὺς ἀπολιπὼν τρεῖσ,                     ̓αλέξανδρον καὶ Περδίκκαν καὶ Φίλιππον· διεδέξατο δὲ τὴν βασιλείαν                     ὁ υἱὸς ̓αλέξανδρος καὶ ἦρξεν ἐνιαυτόν. ὁμοίως δὲ καὶ ̓αγησίπολις ὁ τῶν Λακεδαιμονίων βασιλεὺς μετήλλαξεν                     ἄρξας ἐνιαυτόν, τὴν δὲ ἀρχὴν διαδεξάμενος Κλεομένης ὁ ἀδελφὸς                     ἐβασίλευσεν ἔτη τριάκοντα καὶ τέτταρα. τρίτος δὲ ̓ιάσων ὁ Φεραῖος ἡγεμὼν ᾑρημένος τῆς Θετταλίασ, καὶ                     δοκῶν ἐπιεικῶς ἄρχειν τῶν ὑποτεταγμένων, ἐδολοφονήθη, ὡς μὲν                     ̓́εφορος γέγραφεν, ὑπό τινων ἑπτὰ νεανίσκων συνομοσαμένων δόξης                     ἕνεκα, ὡς δ΄ ἔνιοι γράφουσιν, ὑπὸ Πολυδώρου τἀδελφοῦ. οὗτος δὲ                     καὶ αὐτὸς διαδεξάμενος τὴν δυναστείαν ἦρξεν ἐνιαυτόν. Δοῦρις δ΄ ὁ Σάμιος ὁ ἱστοριογράφος τῆς τῶν                     ̔ελληνικῶν ἱστορίας ἐντεῦθεν ἐποιήσατο τὴν ἀρχήν. ταῦτα μὲν οὖν                     ἐπράχθη κατὰ τοῦτον τὸν ἐνιαυτόν. ἐπ΄                     ἄρχοντος δ΄ ̓αθήνησι Λυσιστράτου παρὰ ̔ρωμαίοις ἐγένετο στάσισ, τῶν                     μὲν οἰομένων δεῖν ὑπάτουσ, τῶν δὲ χιλιάρχους αἱρεῖσθαι. ἐπὶ μὲν                     οὖν τινα χρόνον ἀναρχία τὴν στάσιν ὑπέλαβε, μετὰ δὲ ταῦτα ἔδοξε                     χιλιάρχους αἱρεῖσθαι ἕξ· καὶ κατεστάθησαν Λεύκιος Αἰμίλιος καὶ                     Γάιος Οὐεργίνιος καὶ Σερούιος Σουλπίκιοσ, πρὸς δὲ τούτοις Λεύκιος                     Κοί̈ντιος καὶ Γάιος Κορνήλιοσ, ἔτι δὲ Γάιος Οὐαλέριοσ. ἐπὶ δὲ τούτων Πολύδωρος ὁ Φεραῖος ὁ τῶν                     Θετταλῶν ἄρξας ὑπὸ ̓αλεξάνδρου τοῦ ἀδελφιδοῦ ἀνῃρέθη φαρμάκῳ,                     προκληθεὶς εἰς μέθην· τὴν δὲ δυναστείαν διαδεξάμενος ̓αλέξανδρος ὁ                     ἀδελφιδοῦς ἦρξεν ἔτη ἕνδεκα. οὗτος δὲ παρανόμως καὶ βιαίως                     κτησάμενος τὴν δυναστείαν, ἀκολούθως ταύτῃ τῇ προαιρέσει διῴκει τὰ                     κατὰ τὴν ἀρχήν. τῶν γὰρ πρὸ αὐτοῦ δυναστῶν ἐπιεικῶς προσφερομένων                     τοῖς πλήθεσι, καὶ διὰ τοῦτ΄ ἀγαπωμένων, οὗτος βιαίως καὶ χαλεπῶς                     ἄρχων ἐμισεῖτο. διὸ καὶ τὴν παρανομίαν                     φοβηθέντες τῶν Λαρισσαίων τινέσ, οἱ δι΄ εὐγένειαν ̓αλευάδαι                     προσαγορευόμενοι, συνέθεντο πρὸς ἀλλήλους καταλῦσαι τὴν δυναστείαν.                     ἀπελθόντες δ΄ ἐκ Λαρίσσης εἰς Μακεδονίαν ἔπεισαν ̓αλέξανδρον τὸν                     βασιλέα συγκαταλῦσαι τὸν τύραννον. τούτων                     δὲ περὶ ταῦτα διατριβόντων, ὁ Φεραῖος ̓αλέξανδρος πυθόμενος τὴν καθ΄                     ἑαυτοῦ παρασκευήν, κατέλεγε τοὺς εἰς τὴν στρατείαν εὐθέτουσ,                     διανοούμενος ἐν τῇ Μακεδονίᾳ συστήσασθαι τὴν μάχην. ὁ δὲ τῶν                     Μακεδόνων βασιλεύσ, ἔχων μεθ΄ ἑαυτοῦ τοὺς ἐκ Λαρίσσης φυγάδασ,                     φθάσας τοὺς πολεμίους ἧκε μετὰ τῆς δυνάμεως εἰς τὴν Λάρισσαν·                     παρεισαχθεὶς δ΄ ὑπὸ τῶν Λαρισσαίων ἐντὸς τοῦ τείχους ἐκράτησε τῆς                     πόλεως πλὴν τῆς ἄκρασ. μετὰ δὲ ταῦτα                     τήν τε ἄκραν ἐξεπολιόρκησε καὶ Κραννῶνα πόλιν προσαγαγόμενος                     ὡμολόγησε μὲν τοῖς Θετταλοῖς ἀποδώσειν τὰς πόλεισ, καταφρονήσας δὲ                     τῆς δόξησ, καὶ φρουρὰς ἀξιολόγους εἰσαγαγών, αὐτὸς κατεῖχε τὰς                     πόλεισ. ὁ δὲ Φεραῖος ̓αλέξανδρος καταδιωχθεὶς ἅμα καὶ καταπλαγεὶς                     ἐπανῆλθεν εἰς τὰς Φεράσ. καὶ τὰ μὲν κατὰ τὴν Θετταλίαν ἐν τούτοις                     ἦν. κατὰ δὲ τὴν Πελοπόννησον                     Λακεδαιμόνιοι μὲν Πολύτροπον στρατηγὸν ἐξέπεμψαν εἰς τὴν ̓αρκαδίαν,                     ἔχοντα πολιτικοὺς μὲν ὁπλίτας χιλίουσ, φυγάδας δ΄ ̓αργείων καὶ                     Βοιωτῶν πεντακοσίουσ. οὗτος δὲ παρελθὼν εἰς ̓ορχομενὸν τὸν                     ̓αρκαδικὸν παρεφύλαττε τὴν πόλιν ταύτην, οἰκείως διακειμένην πρὸς                     τοὺς Σπαρτιάτασ. Λυκομήδης δ΄ ὁ                     Μαντινεύσ, στρατηγὸς ὢν τῶν ̓αρκάδων, παραλαβὼν τοὺς καλουμένους                     ἐπιλέκτουσ, ὄντας πεντακισχιλίουσ, ἧκεν ἐπὶ τὸν ̓ορχομενόν.                     προαγαγόντων δὲ τὴν δύναμιν Λακεδαιμονίων ἐκ τῆς πόλεως ἐγένετο μάχη                     καρτερά, καθ΄ ἣν ὅ τε στρατηγὸς τῶν Λακεδαιμονίων ἀνῃρέθη καὶ τῶν                     ἄλλων εἰς διακοσίουσ· οἱ δὲ λοιποὶ συνεδιώχθησαν εἰς τὴν πόλιν.                         οἱ δὲ ̓αρκάδεσ, καίπερ νενικηκότεσ,                     ὅμως εὐλαβοῦντο τὸ βάρος τῆς Σπάρτησ, καὶ καθ΄ αὑτοὺς οὐχ                     ὑπέλαβον δυνήσεσθαι τοῖς Λακεδαιμονίοις διαπολεμεῖν. διὸ καὶ                     παραλαβόντες ̓αργείους τε καὶ ̓ηλείουσ, τὸ μὲν πρῶτον πρέσβεις                     ἀπέστειλαν εἰς τὰς ̓αθήνασ, ἀξιοῦντες συμμαχίαν ποιήσασθαι κατὰ τῶν                     Σπαρτιατῶν, ὡς δ΄ οὐδεὶς αὐτοῖς προσεῖχε, διαπρεσβευσάμενοι πρὸς τοὺς                     Θηβαίους ἔπεισαν αὐτοὺς συμμαχίαν συνθέσθαι κατὰ τῶν Λακεδαιμονίων.                         εὐθὺς οὖν οἱ Βοιωτοὶ τὴν δύναμιν                     ἐξῆγον, προσλαβόμενοι συμμάχους Λοκρούς τε καὶ Φωκεῖσ. οὗτοι μὲν                     οὖν προῆγον ἐπὶ τὴν Πελοπόννησον, βοιωταρχούντων ̓επαμεινώνδου καὶ                     Πελοπίδου· τούτοις γὰρ οἱ ἄλλοι βοιωτάρχαι παρεκεχωρήκεισαν ἑκουσίως                     τῆς στρατηγίας διά τε τὴν σύνεσιν καὶ τὴν ἀνδρείαν τῶν ἀνδρῶν.                         ὡς δὲ κατήντησαν ἐπὶ τὴν ̓αρκαδίαν,                     ἧκον πρὸς αὐτοὺς πανδημεὶ οἵ τε ̓αρκάδες καὶ ̓ηλεῖοι καὶ                     ̓αργεῖοι καὶ οἱ ἄλλοι σύμμαχοι πάντεσ. ἀθροισθέντων δὲ πλειόνων ἢ                     πεντακισμυρίων, οἱ μὲν ἡγεμόνες αὐτῶν συνεδρεύσαντες ἔγνωσαν ἐπ΄                     αὐτὴν βαδίζειν τὴν Σπάρτην καὶ πᾶσαν τὴν Λακωνικὴν πορθῆσαι.                         οἱ δὲ                     Λακεδαιμόνιοι, πολλοὺς μὲν ἀποβεβληκότες τῶν νέων ἐν τῇ περὶ                     Λεῦκτρα συμφορᾷ, οὐκ ὀλίγους δ΄ ἐν ταῖς ἄλλαις ἥτταις                     ἀπολωλεκότεσ, καὶ τὸ σύνολον εἰς ὀλίγους πολιτικοὺς στρατιώτας ὑπὸ                     τῆς τύχης συγκεκλεισμένοι, πρὸς δὲ τούτοις τῶν συμμάχων τῶν μὲν                     ἀφεστηκότων, τῶν δὲ διὰ τὰς ὁμοίας αἰτίας ὀλιγανδρούντων, εἰς                     πολλὴν ἀμηχανίαν ἔπιπτον. διόπερ ἠναγκάζοντο καταφεύγειν ἐπὶ τὴν                     τῶν ̓αθηναίων βοήθειαν, οἷς τριάκοντα μὲν τυράννους ἐν τοῖς                     ἔμπροσθεν χρόνοις ἐπέστησαν, τὰ δὲ τείχη τῆς πόλεως ἐκώλυσαν                     ἀνοικοδομεῖν, ἐπεβάλοντο δὲ καὶ τὴν πόλιν ἄρδην ἀναιροῦντες τὴν                     ̓αττικὴν ποιῆσαι μηλόβοτον. ἀλλὰ γὰρ                     οὐδὲν ἰσχυρότερόν ἐστιν ἀνάγκης καὶ τύχησ, δι΄ ὧν ἐβιάσθησαν οἱ                     Λακεδαιμόνιοι τῶν πολεμιωτάτων δεηθῆναι. ὅμως δ΄ οὐ διεσφάλησαν τῶν                     ἐλπίδων. ὁ γὰρ τῶν ̓αθηναίων δῆμοσ, μεγαλόψυχος ὢν καὶ φιλάνθρωποσ,                     τὴν μὲν τῶν Θηβαίων ἰσχὺν οὐ κατεπλάγησαν, τοῖς δὲ Λακεδαιμονίοις                     ὑπὲρ ἀνδραποδισμοῦ κινδυνεύουσιν ἐψηφίσαντο βοηθεῖν πανδημεί. καὶ                     παραχρῆμα στρατηγὸν καταστήσαντες τὸν ̓ιφικράτην ἐξέπεμψαν καὶ τοὺς                     νέους αὐθημερόν, ὄντας μυρίους καὶ δισχιλίουσ. ̓ιφικράτης μὲν οὖν,                     προθύμους ἔχων τοὺς στρατιώτασ, προῆγε μετὰ τῆς δυνάμεως κατὰ                     σπουδήν. οἱ δὲ Λακεδαιμόνιοι, τῶν                     πολεμίων ἐπὶ τοὺς ὅρους τῆς Λακωνικῆς καταστρατοπεδευόντων, καὶ                     αὐτοὶ πανδημεὶ τὴν ἐκ τῆς Σπάρτης ἔξοδον ποιησάμενοι προῆγον ἐπὶ                     τοὺς ἐναντίουσ, ταῖς μὲν τῶν στρατιωτῶν δυνάμεσι τεταπεινωμένοι, ταῖς                     δὲ τῆς ψυχῆς ἀρεταῖς τεθαρρηκότεσ. οἱ                     μὲν οὖν περὶ τὸν ̓επαμεινώνδαν ὁρῶντες τὴν τῶν Λακεδαιμονίων χώραν                     δυσείσβολον οὖσαν, τὸ μὲν ἀθρόᾳ τηλικαύτῃ δυνάμει ποιεῖσθαι τὴν                     ἐμβολὴν οὐχ ἡγοῦντο συμφέρειν, εἰς τέτταρα δὲ μέρη διελόμενοι σφᾶς                     αὐτοὺς κατὰ πλείονας τόπους ἔκριναν ποιεῖσθαι τὴν ἔφοδον. ἡ μὲν οὖν πρώτη                     μερὶς ἡ τῶν Βοιωτῶν μέσην τὴν πορείαν ἐποιήσατο ἐπὶ τὴν Σελλασίαν                     καλουμένην πόλιν, καὶ τοὺς τῇδε κατοικοῦντας ἀπέστησε τῶν                     Λακεδαιμονίων. ̓αργεῖοι δὲ κατὰ τοὺς                     ὅρους τῆς Τεγεάτιδος χώρας ἐμβαλόντες συνῆψαν μάχην τοῖς φρουροῦσι                     τὰς παρόδουσ, καὶ τόν τε ἡγεμόνα τῆς φρουρᾶς ̓αλέξανδρον τὸν                     Σπαρτιάτην ἀνεῖλον καὶ τῶν ἄλλων εἰς διακοσίους ἀπέκτειναν, ἐν                     οἷς ὑπῆρχον καὶ οἱ τῶν Βοιωτῶν φυγάδεσ. ἡ δὲ τρίτη μερίσ, ἐκ τῶν ̓αρκάδων συνεστηκυῖα καὶ                     στρατιώτας ἔχουσα πλείστουσ, εἰσέβαλεν εἰς τὴν Σκιρῖτιν καλουμένην                     χώραν, ἣν παρεφύλαττεν ̓ισχόλασ, ἀνὴρ ἀνδρείᾳ καὶ συνέσει                     διαφέρων, μετὰ πολλῶν στρατιωτῶν. οὗτος δὲ τῶν ἐπιφανεστάτων                     στρατιωτῶν ἐπετελέσατο πρᾶξιν ἡρωικὴν καὶ μνήμης ἀξίαν. ὁρῶν γὰρ ὅτι διὰ τὸ πλῆθος τῶν πολεμίων                     πάντες οἱ συνάψαντες μάχην ἀναιρεθήσονται, τὸ μὲν λιπεῖν τὴν ἐν ταῖς                     παρόδοις τάξιν ἀνάξιον τῆς Σπάρτης ἔκρινε, τὸ δὲ διασῶσαι τοὺς                     στρατιώτας χρήσιμον ἔσεσθαι τῇ πατρίδι· διὸ παραδόξως ἀμφοτέρων                     προενοήθη, καὶ τὴν γενομένην ποτὲ περὶ Θερμοπύλας ἀνδρείαν τοῦ                     βασιλέως Λεωνίδου φιλοτίμως ἐμιμήσατο. διαλέξας γὰρ τοὺς νέουσ, τούτους μὲν ἀπέστειλεν εἰς τὴν Σπάρτην,                     χρησίμους ἐσομένους τῇ κινδυνευούσῃ περὶ τῶν ὅλων· αὐτὸς δὲ μετὰ                     τῶν πρεσβυτέρων φυλάττων τὴν τάξιν καὶ πολλοὺς ἀνελὼν τῶν πολεμίων,                     κυκλωθεὶς ὑπὸ τῶν ̓αρκάδων μετὰ πάντων ἀνῃρέθη. ̓ηλεῖοι δὲ τὴν τετάρτην μοῖραν ἔχοντεσ, καὶ κατ΄                     ἄλλους τόπους πεπταμένους διελθόντεσ, εἰς τὴν ̔ελλασίαν παρεγένοντο·                     εἰς τοῦτον γὰρ τὸν τόπον πᾶσι καταντᾶν παρήγγελτο. ἀθροισθείσης δὲ                     ἁπάσης τῆς δυνάμεως εἰς τὴν ̔ελλασίαν, προῆγον ἐπ΄ αὐτὴν τὴν                     Σπάρτην πορθοῦντες ἅμα καὶ πυρπολοῦντες τὴν χώραν. οἱ δὲ Λακεδαιμόνιοι,                     πεντακόσια ἔτη τὴν Λακωνικὴν τετηρηκότες ἀπόρθητον, τότε θεωροῦντες                     δῃουμένην ὑπὸ τῶν πολεμίων οὐκ ἐκαρτέρουν, ἀλλὰ τοῖς θυμοῖς                     προπίπτοντες ἐξεπήδων ἐκ τῆς πόλεωσ· κωλυόμενοι δ΄ ὑπὸ τῶν                     πρεσβυτέρων προϊέναι μακρότερον ἀπὸ τῆς πατρίδοσ, μή τις ἐπίθηται,                     ἐπείσθησαν τὴν ἡσυχίαν ἄγειν καὶ τῇ πόλει παρέχεσθαι τὴν                     ἀσφάλειαν. τῶν δὲ περὶ τὸν                     ̓επαμεινώνδαν διὰ τοῦ Ταϋγέτου καταβαινόντων ἐπὶ τὸν Εὐρώταν, καὶ                     διαβαινόντων τὸν ποταμὸν σφοδρὸν ὄντα τῷ ῥεύματι κατὰ τὴν                     χειμερινὴν ὥραν, ὁρῶντες οἱ Λακεδαιμόνιοι τεταραγμένην τὴν δύναμιν                     τῶν ἐναντίων διὰ τὴν χαλεπότητα τῆς διαβάσεωσ, καιρὸν ἔλαβον                     εὔθετον πρὸς τὴν ἐπίθεσιν, καὶ τὰς μὲν γυναῖκας καὶ παῖδασ, ἔτι                     δὲ καὶ τοὺς γεγηρακότασ, ἀπέλιπον ἐν τῇ πόλει φυλάττοντας τὴν                     Σπάρτην, αὐτοὶ δὲ πανδημεὶ συντάξαντες τοὺς νέους ἐξεχύθησαν ἐπὶ                     τοὺς πολεμίουσ, καὶ προσπεσόντες ἄφνω τοῖς διαβαίνουσι πολὺν                     ἐποιοῦντο φόνον. ἀμυνομένων δὲ τῶν                     Βοιωτῶν καὶ τῶν ̓αρκάδων, καὶ τῷ πλήθει κυκλούντων τοὺς ἐναντίουσ,                     οἱ Σπαρτιᾶται πολλοὺς ἀνῃρηκότες ἐπανῆλθον εἰς τὴν πόλιν, φανερῶς                     ἐνδεδειγμένοι τὰς ἰδίας ἀνδραγαθίασ. μετὰ δὲ ταῦτα τῶν περὶ τὸν ̓επαμεινώνδαν πάσῃ τῇ δυνάμει                     καταπληκτικῶς προσβαλλόντων τῇ πόλει, οἱ μὲν Σπαρτιᾶται συνεργὸν                     ἔχοντες τὴν τῶν τόπων ὀχυρότητα, πολλοὺς μὲν ἀπέκτειναν τῶν                     προπετῶς βιαζομένων, τέλος δ΄ οἱ πολιορκοῦντες πᾶσαν εἰσενεγκάμενοι                     σπουδὴν τὸ μὲν πρῶτον ἀπείκαζον βίᾳ χειρώσασθαι τὴν Σπάρτην· ἐπεὶ                     δὲ τῶν βιαζομένων οἱ μὲν ἀπέθνησκον, οἱ δ΄ ἐτραυματίζοντο,                     ἀνεκαλέσαντο τῇ σάλπιγγι τοὺς στρατιώτας οἱ περὶ τὸν ̓επαμεινώνδαν,                     αὐτοὶ δὲ προσελθόντες τῇ πόλει προεκαλοῦντο τοὺς Σπαρτιάτας εἰς                     παράταξιν, ἢ ξυνομολογεῖσθαι προσέταττον ἥττους εἶναι τῶν πολεμίων.                         ἀποκριναμένων δὲ τῶν Σπαρτιατῶν,                     ὅτι καιρὸν λαβόντες εὔθετον διαγωνιοῦνται περὶ τῶν ὅλων,                     ἀπηλλάγησαν ἀπὸ τῆς πόλεωσ. πᾶσαν δὲ τὴν Λακωνικὴν δῃώσαντεσ, καὶ                     λαφύρων ἀναρίθμητον πλῆθος ἀθροίσαντεσ, ἀπεχώρησαν εἰς τὴν                     ̓αρκαδίαν. μετὰ δὲ ταῦτ΄ ̓αθηναῖοι μέν, ὑστερηκότες τῶν καιρῶν, ἐπανῆλθον                     εἰς τὴν ̓αττικὴν οὐδὲν πράξαντες μνήμης ἄξιον, τοῖς δὲ                     Λακεδαιμονίοις παρὰτῶν συμμάχων ἧκον βοηθήσοντες στρατιῶται                     τετρακισχίλιοι. πρὸς δὲ τούτοις προσθέντες τοὺς Εἵλωτας                     ἠλευθερωμένους προσφάτως χιλίους καὶ τῶν Βοιωτῶν φυγάδων διακοσίουσ,                     ἔτι δ΄ ἐκ τῶν σύνεγγυς πόλεων οὐκ ὀλίγους μεταπεμψάμενοι,                     κατεσκεύαζον δύναμιν ἀντίπαλον τοῖς πολεμίοισ. ταύτην δ΄ ἀθρόαν                     συνέχοντες καὶ γυμνάζοντες αἰεὶ μᾶλλον ἐθάρρουν καὶ παρεσκευάζοντο                     πρὸς τὸν ὑπὲρ τῶν ὅλων ἀγῶνα. ̓επαμεινώνδας δὲ φύσει μεγαλεπίβολος ὢν καὶ δόξης ὀρεγόμενος                     αἰωνίου, συνεβούλευε τοῖς τε ̓αρκάσι καὶ τοῖς ἄλλοις συμμάχοις                     οἰκίσαι τὴν Μεσσήνην, πολλὰ μὲν ἔτη γεγενημένην ἀνάστατον ὑπὸ                     Λακεδαιμονίων, τόπον δ΄ εὔθετον ἔχουσαν κατὰ τῆς Σπάρτησ.                     συγκατατιθεμένων δὲ πάντων ἀνεζήτησε τοὺς ἀπολελειμμένους τῶν                     Μεσσηνίων, καὶ τῶν ἄλλων τοὺς βουλομένους καταλέξας εἰς τὴν                     πολιτείαν ἀνέκτισε τὴν Μεσσήνην, πολλοὺς ποιήσας αὐτῆς οἰκήτορασ.                     τούτοις δὲ κατακληρουχήσας τὴν χώραν καὶ ἀνοικοδομήσας ἀνέσωσε πόλιν                     ἐπίσημον ̔ελληνίδα, καὶ μεγάλης ἀποδοχῆς ἔτυχε παρὰ πᾶσιν                     ἀνθρώποισ. οὐκ ἀνοίκειον δ΄ εἶναι                     νομίζω, πολλάκις τῆς Μεσσήνης ἁλούσης καὶ κατασκαφείσησ, τὰ περὶ                     αὐτὴν ἀπ΄ ἀρχῆς ὡς ἐν κεφαλαίοις παραδραμεῖν. τὸ μὲν οὖν παλαιὸν                     οἱ ἀπὸ Νηλέως καὶ Νέστορος κατέσχον αὐτὴν μέχρι τῶν Τρωικῶν                     χρόνων, μετὰ δὲ ταῦθ΄ ὁ ̓αγαμέμνονος ̓ορέστης καὶ οἱ ἀπὸ τούτου                     μέχρι τῆς καθόδου τῶν ̔ηρακλειδῶν, ἀπὸ δὲ ταύτης Κρεσφόντης ἔλαχε                     τὴν Μεσσηνίαν μερίδα, καὶ οἱ ἀπὸ τούτου μέχρι τινὸς ἐβασίλευσαν                     αὐτῆσ· ὕστερον δὲ τῶν ἀπὸ Κρεσφόντου τὴν βασιλείαν ἀποβαλόντων                     Λακεδαιμόνιοι κύριοι κατέστησαν αὐτῆσ. μετὰ δὲ ταῦτα Τηλέκλου τοῦ βασιλέως τῶν Λακεδαιμονίων ἀποθανόντος                     ἐν ἀγῶνι κατεπολεμήθησαν ὑπὸ Λακεδαιμονίων οἱ Μεσσήνιοι. τοῦτον δὲ                     τὸν πόλεμον εἰκοσαετῆ φασι γενέσθαι, κατομοσαμένων τῶν Λακεδαιμονίων                     μὴ ἀνακάμψειν εἰς τὴν Σπάρτην, ἐὰν μὴ Μεσσήνην ἕλωσιν. τότε δὲ                     συνέβη τοὺς παρθενίας ὀνομασθέντας γεννηθῆναι καὶ κτίσαι τὴν τῶν                     Ταραντίνων πόλιν. ὕστερον δὲ δουλευόντων Μεσσηνίων τοῖς                     Λακεδαιμονίοισ, ̓αριστομένης ἔπεισε τοὺς Μεσσηνίους ἀποστῆναι τῶν                     Σπαρτιατῶν, καὶ πολλὰ κακὰ διειργάσατο τοὺς Σπαρτιάτασ, ὅτε καὶ                     Τυρταῖος ὁ ποιητὴς ὑπὸ ̓αθηναίων ἡγεμὼν ἐδόθη τοῖς Σπαρτιάταισ.                         ἔνιοι δὲ τὸν ̓αριστομένη γεγονέναι                     φασὶ κατὰ τὸν εἰκοσαετῆ πόλεμον. ὁ δ΄ ὕστατος ἐγένετο πόλεμος                     αὐτοῖς σεισμοῦ μεγάλου γενομένου· καὶ τῆς μὲν Σπάρτης ὅλης σχεδὸν                     συγχυθείσησ, ἀνδρῶν δ΄ ἐρήμου γενομένησ, οἱ Μεσσηνίων περιλειφθέντες                     ᾤκισαν τὴν ̓ιθώμην μετὰ τῶν συναποστάντων Εἱλώτων, ἀναστάτου                     γεγενημένης τῆς Μεσσήνης πολλοὺς χρόνουσ. ἀτυχήσαντες δ΄ ἐν πᾶσι τοῖς πολέμοισ, τὸ τελευταῖον ἀνάστατοι                     γενόμενοι κατῴκησαν ἐν Ναυπάκτῳ, δόντων αὐτοῖς ̓αθηναίων                     οἰκητήριον τήνδε τὴν πόλιν. καὶ τινὲς μὲν αὐτῶν εἰς Κεφαλληνίαν                     ἐξέπεσον, τινὲς δ΄ ἐν Σικελίᾳ Μεσσήνην τὴν ἀπ΄ ἐκείνων                     ὀνομασθεῖσαν κατῴκησαν. τὸ δὲ τελευταῖον                     κατὰ τοὺς ὑποκειμένους καιροὺς Θηβαῖοι, πείσαντος αὐτοὺς                     ̓επαμεινώνδου καὶ πανταχόθεν συναγαγόντος τοὺς Μεσσηνίουσ, ᾤκισαν                     τὴν Μεσσήνην καὶ τὴν ἀρχαίαν αὐτοῖς χώραν ἀποκατέστησαν. περὶ μὲν                     οὖν τὴν Μεσσήνην τοσαύτας καὶ τηλικαύτας συνέβη γενέσθαι μεταβολάσ.                         οἱ δὲ Θηβαῖοι πάντα τὰ προειρημένα                     συντελέσαντες ἐν ἡμέραις ὀγδοήκοντα καὶ πέντε, καὶ καταλιπόντες                     φυλακὴν ἀξιόλογον τῆς Μεσσήνησ, ἐπανῆλθον εἰς τὴν οἰκείαν.                     Λακεδαιμόνιοι δὲ παραδόξως ἀποτετριμμένοι τοὺς πολεμίουσ, ἀπέστειλαν                     πρεσβευτὰς εἰς τὰς ̓αθήνας τοὺς ἐπιφανεστάτους τῶν Σπαρτιατῶν, καὶ                     τὰς μὲν ὁμολογίας ἐποιήσαντο περὶ τῆς ἡγεμονίασ, ὥστε τῆς μὲν                     θαλάττης ἄρχειν ̓αθηναίουσ, τῆς δὲ γῆς τοὺς Λακεδαιμονίουσ, μετὰ δὲ                     ταῦτα ἐν ἀμφοτέραις ταῖς πόλεσιν ἐποιήσαντο κοινὰς τὰς ἡγεμονίασ.                         ̓αρκάδες δὲ Λυκομήδην στρατηγὸν                     προχειρισάμενοι, καὶ παραδόντες αὐτῷ τοὺς ἐπιλέκτους ὀνομαζομένουσ,                     ὄντας πεντακισχιλίουσ, ἐστράτευσαν ἐπὶ Πελλήνην τῆς Λακωνικῆσ, καὶ                     τὴν μὲν πόλιν βίᾳ χειρωσάμενοι τοὺς ἐγκαταλειφθέντας φρουροὺς τῶν                     Λακεδαιμονίων ἀπέκτειναν, ὄντας πλείους τῶν τριακοσίων, τὴν δὲ πόλιν                     ἐξανδραποδισάμενοι καὶ τὴν χώραν δῃώσαντες ἐπανῆλθον εἰς τὴν                     οἰκείαν, φθάσαντες τὴν παρὰ τῶν Λακεδαιμονίων βοήθειαν. Βοιωτοὶ δέ, μεταπεμπομένων αὐτοὺς Θετταλῶν                     ἐπ΄ ἐλευθερώσει μὲν τῶν πόλεων, καταλύσει δὲ τῆς ̓αλεξάνδρου τοῦ                     Φεραίου τυραννίδος ἐξαπέστειλαν Πελοπίδαν μετὰ δυνάμεως εἰς                     Θετταλίαν, δόντες ἐντολὰς αὐτῷ εἰς τὸ συμφέρον τῶν Βοιωτῶν                     διοικῆσαι τὰ κατὰ τὴν Θετταλίαν. οὗτος                     δὲ καταντήσας εἰς Λάρισσαν, καὶ καταλαβὼν τὴν ἀκρόπολιν φρουρουμένην                     ὑπὸ ̓αλεξάνδρου τοῦ Μακεδόνοσ, ταύτην μὲν παρέλαβεν, εἰς δὲ τὴν                     Μακεδονίαν παρελθὼν καὶ συμμαχίαν ποιησάμενος πρὸς ̓αλέξανδρον τὸν                     τῶν Μακεδόνων βασιλέα, ὅμηρον ἔλαβε παρ΄ αὐτοῦ τὸν ἀδελφὸν                     Φίλιππον, ὃν ἐξέπεμψεν εἰς τὰς Θήβασ. τὰ δὲ κατὰ τὴν Θετταλίαν                     διοικησάμενος ὥς ποτ΄ ἔδοξεν αὐτῷ συμφέρειν τοῖς Βοιωτοῖσ,                     ἐπανῆλθεν εἰς τὴν οἰκείαν. τούτων δὲ πραχθέντων                     ̓αρκάδες καὶ ̓αργεῖοι καὶ ̓ηλεῖοι συμφρονήσαντες ἔγνωσαν στρατεύειν                     ἐπὶ τοὺς Λακεδαιμονίουσ, καὶ πρεσβεύσαντες πρὸς Βοιωτοὺς ἔπεισαν                     αὐτοὺς κοινωνεῖν τοῦ πολέμου. οἱ δ΄ ̓επαμεινώνδαν καταστήσαντες                     ἡγεμόνα μετ΄ ἄλλων βοιωταρχῶν, ἐξέπεμψαν στρατιώτας πεζοὺς μὲν                     ἑπτακισχιλίουσ, ἱππεῖς δ΄ ἑξακοσίουσ. ̓αθηναῖοι δὲ πυθόμενοι τὴν                     Βοιωτῶν στρατιὰν παριοῦσαν εἰς τὴν Πελοπόννησον, ἐξέπεμψαν δύναμιν                     καὶ στρατηγὸν ἐπ΄ αὐτῆς Χαβρίαν. οὗτος                     δὲ παρελθὼν εἰς Κόρινθον, καὶ προσλαβόμενος καὶ παρὰ Μεγαρέων καὶ                     Πελληνέων, ἔτι δὲ Κορινθίων στρατιώτασ, στρατόπεδον συνεστήσατο                     ἀνδρῶν μυρίων· μετὰ δὲ ταῦτα Λακεδαιμονίων καὶ τῶν ἄλλων συμμάχων                     παραγενομένων εἰς Κόρινθον συνήχθησαν οἱ σύμπαντες οὐκ ἐλάττους                     δισμυρίων. ἔδοξεν οὖν αὐτοῖς                     ὀχυρώσασθαι τὰς παρόδους καὶ διακωλύειν τοὺς Βοιωτοὺς τῆς εἰς                     Πελοπόννησον εἰσβολῆσ. ἀρξάμενοι δ΄ ἀπὸ Κεγχρεῶν μέχρι Λεχαίου                     σταυρώμασι καὶ βαθείαις τάφροις διελάμβανον τὸν τόπον· ταχὺ δὲ τῶν                     ἔργων συντελουμένων διά τε τὴν πολυχειρίαν καὶ τὰς προθυμίας τῶν                     ἀνδρῶν, ἔφθασαν τοὺς Βοιωτοὺς πάντα τόπον ὀχυρώσαντεσ. ὁ δ΄ ̓επαμεινώνδας ἥκων μετὰ τῆς δυνάμεως                     ἐπεσκέψατο, καὶ κατανοήσας εὐεφοδώτατον εἶναι τόπον καθ΄ ὃν οἱ                     Λακεδαιμόνιοι παρεφύλαττον, τὸ μὲν πρῶτον προεκαλεῖτο τοὺς πολεμίους                     εἰς παράταξιν, σχεδὸν τριπλασίους ὄντας τοῖς πλήθεσιν, οὐδενὸς δὲ                     τολμῶντος ἐκτὸς τοῦ τειχίσματος προελθεῖν, ἀλλ΄ ἀπὸ τοῦ χαρακώματος                     ἀμυνομένων ἁπάντων, προσῆγε τὴν βίαν τοῖς πολεμίοισ. κατὰ πάντα μὲν οὖν τὸν τόπον ἐγίνοντο προσβολαὶ                     καρτεραί, μάλιστα δὲ κατὰ Λακεδαιμονίουσ, εὐεφόδων ὄντων καὶ                     δυσφυλάκτων τῶν τόπων. μεγάλης δὲ φιλοτιμίας γενομένης παρ΄ ἀμφοτέροισ,                     ̓επαμεινώνδας ἔχων μεθ΄ ἑαυτοῦ τοὺς ἀρίστους τῶν Θηβαίων μόγις                     ἐβιάσατο τοὺς Λακεδαιμονίουσ· διακόψας δὲ τὴν φυλακὴν αὐτῶν καὶ τὴν                     δύναμιν διαγαγὼν παρῆλθεν εἰς τὴν Πελοπόννησον, διαπραξάμενος ἔργον                     οὐδὲν τῶν προκατειργασμένων καταδεέστερον. εὐθὺ δὲ                     ἐπὶ Τροιζῆνα καὶ ̓επίδαυρον πορευθεὶς τὴν μὲν χώραν ἐδῄωσε, τῶν                     δὲ πόλεων οὐκ ἐδυνήθη κρατῆσαι διὰ τὸ φρουρὰς ἔχειν ἀξιολόγουσ,                     Σικυῶνα δὲ καὶ Φλιοῦντα καί τινας ἄλλας πόλεις καταπληξάμενος                     προσηγάγετο. στρατεύσας δ΄ ἐπὶ Κόρινθον, καὶ τῶν Κορινθίων                     ἐπεξελθόντων νικήσας μάχῃ, τούτους μὲν ἐντὸς τῶν τειχῶν συνεδίωξε,                     τῶν δὲ Βοιωτῶν διὰ τὴν εὐημερίαν μετεωρισθέντων, καί τινων προχείρως                     τολμησάντων διὰ τῆς πύλης εἰς τὴν πόλιν εἰσβιάζεσθαι, οἱ μὲν                     Κορίνθιοι δείσαντες ἐτράπησαν εἰς τὰς οἰκίασ, Χαβρίας δ΄ ὁ τῶν                     ̓αθηναίων στρατηγὸς ἐμφρόνως ἅμα καὶ τεθαρρηκότως ὑποστὰς τοὺς μὲν                     ἐξέβαλεν ἐκ τῆς πόλεωσ, πολλοὺς δὲ τῶν Βοιωτῶν κατέβαλεν. γενομένης δὲ φιλοτιμίασ, οἱ μὲν Βοιωτοὶ πᾶσαν                     τὴν δύναμιν συντάξαντες ἐπῆγον ἐπὶ τὴν Κόρινθον καταπληκτικῶσ, ὁ δὲ                     Χαβρίας ἀναλαβὼν τοὺς ̓αθηναίους προῆγεν ἐκ τῆς πόλεωσ, καὶ                     καταλαβόμενος τοὺς ὑπερδεξίους τόπους ὑπέστη τὴν τῶν πολεμίων                     ἔφοδον. οἱ μὲν οὖν Βοιωτοί, πεποιθότες                     ταῖς τῶν σωμάτων ῥώμαις καὶ ταῖς ἐν τοῖς συνεχέσι πολέμοις                     ἐμπειρίαισ, τῇ βίᾳ τοὺς ̓αθηναίους ἤλπιζον χειρώσασθαι, οἱ δὲ                     περὶ τὸν Χαβρίαν ἐκ τόπων ὑπερδεξίων ἀγωνιζόμενοι, καὶ πολλῶν ἐκ                     τῆς πόλεως χορηγουμένων, οὓς μὲν ἀνῄρουν τῶν βιαζομένων, τοὺς δὲ                     κατετίτρωσκον. οἱ δὲ Βοιωτοί, πολλὰ μὲν                     κακοπαθήσαντεσ, οὐδὲν δὲ πρᾶξαι δυνάμενοι, τὴν ἀναχώρησιν ἐποιήσαντο.                     Χαβρίας μὲν οὖν ἐπὶ ἀνδρείᾳ καὶ στρατηγικῇ συνέσει θαυμασθεὶς                     τοῦτον τὸν τρόπον ἀπετρίψατο τοὺς πολεμίουσ. ἐκ δὲ τῆς Σικελίας Κελτοὶ καὶ ̓́ιβηρες δισχίλιοι                     κατέπλευσαν εἰς Κόρινθον, ἐκπεμφθέντες ὑπὸ Διονυσίου τοῦ τυράννου                     συμμαχῆσαι Λακεδαιμονίοισ, εἰς μῆνας πέντε τοὺς μισθοὺς εἰληφότεσ. οἱ                     δ΄ ̔́ελληνες πεῖραν αὐτῶν βουλόμενοι λαβεῖν προῆγον αὐτούσ, καὶ κατὰ                     τὰς συμπλοκὰς καὶ μάχας ἀνδραγαθούντων αὐτῶν, πολλοί τε τῶν Βοιωτῶν                     καὶ τῶν συμμάχων ὑπ΄ αὐτῶν ἀνῃροῦντο. διόπερ δόξαντες εὐχειρίᾳ                     καὶ ἀνδρείᾳ διαφέρειν καὶ πολλὰς χρείας παρασχόμενοι, καὶ τιμηθέντες                     ὑπὸ τῶν Λακεδαιμονίων τοῦ θέρους λήγοντος ἐξαπεστάλησαν εἰς τὴν                     Σικελίαν. μετὰ δὲ ταῦτα Φιλίσκος μὲν                     ὑπ΄ ̓αρταξέρξου τοῦ βασιλέως ἀποσταλεὶς κατέπλευσεν ἐπὶ τὴν                     ̔ελλάδα, παρακαλῶν τοὺς ̔́ελληνας διαλύσασθαι μὲν τοὺς πολέμουσ,                     εἰρήνην δὲ κοινὴν συνθέσθαι. οἱ μὲν οὖν ἄλλοι πάντες ἀσμένως                     ὑπήκουσαν, Θηβαῖοι δὲ κατὰ τὴν ἰδίαν ὑπόστασιν ὅλην τὴν Βοιωτίαν                     ὑπὸ μίαν ἀγαγόντες συντέλειαν οὐ προσεδέχθησαν. ἀπογνωσθείσης δὲ τῆς                     κοινῆς εἰρήνησ, ὁ μὲν Φιλίσκος καταλιπὼν τοῖς Λακεδαιμονίοις                     δισχιλίους ἐπιλέκτους μισθοφόρους ἔχοντας τοὺς μισθούσ, ἀπῆλθεν εἰς                     τὴν ̓ασίαν. ἅμα δὲ τούτοις πραττομένοις                     Εὔφρων ὁ Σικυώνιοσ, διαφέρων θράσει καὶ ἀπονοίᾳ, συνεργοὺς λαβὼν                     ̓αργείους ἐπέθετο τυραννίδι. κρατήσας δὲ τῆς ἐπιβολῆς τετταράκοντα                     τοὺς εὐπορωτάτους τῶν Σικυωνίων ἐφυγάδευσε, δημεύσας αὐτῶν τὰς                     οὐσίασ, καὶ πολλῶν χρημάτων κυριεύσας μισθοφόρους ἤθροισε καὶ τῆς                     πόλεως ἐδυνάστευσεν. ἐπ΄ ἄρχοντος δ΄ ̓αθήνησι                     Ναυσιγένους ἐν ̔ρώμῃ χιλίαρχοι κατεστάθησαν ἀντὶ τῶν ὑπάτων                     τέτταρεσ, Λεύκιος Παπίριοσ, Λεύκιος Μενήνιοσ, Σερούιος Κορνήλιοσ,                     Σερούιος Σολπίκιοσ, παρὰ δὲ ̓ηλείοις ̓ολυμπιὰς ἤχθη τρίτη πρὸς                     ταῖς ἑκατόν, καθ΄ ἣν ἐνίκα στάδιον Πυθόστρατος ̓αθηναῖοσ. ἐπὶ δὲ                     τούτων Πτολεμαῖος ὁ ̓αλωρίτης ὁ ̓αμύντου υἱὸς ἐδολοφόνησεν                     ̓αλέξανδρον τὸν ἀδελφόν, καὶ ἐβασίλευσε τῆς Μακεδονίας ἔτη τρία.                         κατὰ δὲ τὴν Βοιωτίαν Πελοπίδας                     ἐφάμιλλος ὢν τῷ ̓επαμεινώνδᾳ τῇ κατὰ πόλεμον δόξῃ, καὶ θεωρῶν                     ἐκεῖνον τὰ περὶ τὴν Πελοπόννησον συμφερόντως κατεσκευακότα τοῖς                     Βοιωτοῖσ, ἔσπευδε τὰ ἐκτὸς Πελοποννήσου δι΄ αὑτοῦ προσάγεσθαι τοῖς                     Θηβαίοισ. παραλαβὼν δὲ ̓ισμηνίαν, ἄνδρα φίλον μὲν ἑαυτοῦ,                     θαυμαζόμενον δ΄ ἐπ΄ ἀρετῇ, παρῆλθεν εἰς Θετταλίαν. καταντήσας δὲ                     πρὸς ̓αλέξανδρον τὸν Φερῶν τύραννον, ἀλόγως συνελήφθη μετὰ                     ̓ισμηνίου καὶ εἰς φυλακὴν παρεδόθη. Θηβαίων δ΄ ἐπὶ τοῖς πραχθεῖσι παροξυνθέντων, καὶ ταχέως εἰς τὴν                     Θετταλίαν ἐκπεμψάντων ὁπλίτας μὲν ὀκτακισχιλίουσ, ἱππεῖς δ΄                     ἑξακοσίουσ, φοβηθεὶς ̓αλέξανδρος ἐξέπεμψε πρεσβευτὰς εἰς τὰς ̓αθήνας                     περὶ συμμαχίασ. ᾧ παραχρῆμα ὁ δῆμος ἐξέπεμψε ναῦς μὲν τριάκοντα,                     στρατιώτας δὲ χιλίουσ, ὧν ἦν στρατηγὸς Αὐτοκλῆσ. ἐν ὅσῳ δ΄ οὗτος περιέπλει τὴν Εὔβοιαν, Θηβαῖοι                     κατήντησαν εἰς Θετταλίαν. τοῦ δ΄ ̓αλεξάνδρου πεζὴν δύναμιν ἠθροικότος                     καὶ ἱππεῖς πολλαπλασίους ἔχοντος τῶν Βοιωτῶν, τὸ μὲν πρῶτον οἱ                     Βοιωτοὶ διὰ μάχης ἔκρινον λῦσαι τὸν πόλεμον, συνεργοὺς ἔχοντες τοὺς                     Θετταλούσ· ὡς δ΄ οὗτοι μὲν αὐτοὺς ἐγκατέλιπον, ̓αθηναῖοι δὲ καί                     τινες ἄλλοι σύμμαχοι παρεγένοντο τῷ ̓αλεξάνδρῳ, τὰ δὲ σῖτα καὶ                     ποτὰ καὶ τἄλλα πάντα ἐπέλειπε τοῖς Βοιωτοῖσ, ἔγνωσαν οἱ βοιωτάρχαι                     τὴν εἰς οἶκον ἐπάνοδον ποιεῖσθαι. ἀναζευξάντων δ΄ αὐτῶν, καὶ τῆς πορείας οὔσης διὰ χώρας πεδιάδοσ,                     ̓αλέξανδρος ἐπηκολούθει πολλοῖς ἱππεῦσι καὶ τοῖς ἐπὶ τῆς οὐραγίας                     ἐπέθετο. τῶν δὲ Βοιωτῶν οἱ μὲν κατακοντιζόμενοι συνεχῶς ἀπέθνησκον,                     οἱ δὲ τραύμασι περιέπιπτον, τέλος δ΄ οὔτε μένειν οὔτε προάγειν                     ἐώμενοι εἰς πολλὴν ἀμηχανίαν ἐνέπιπτον, ἅτε δὴ καὶ τῶν ἐπιτηδείων                     σπανιζόντων. ἤδη δ΄ αὐτῶν τὴν σωτηρίαν                     ἀπογινωσκόντων, ̓επαμεινώνδας ἰδιωτεύων κατ΄ ἐκεῖνον τὸν χρόνον ὑπὸ                     τῶν στρατιωτῶν κατεστάθη στρατηγόσ. εὐθὺς δὲ διαλέξας τούς τε ψιλοὺς                     καὶ τοὺς ἱππεῖσ, τούτους μὲν αὐτὸς ἀνέλαβε, καὶ ταχθεὶς ἐπὶ τῆς                     οὐραγίας διὰ τούτων ἀνέστελλε τοὺς ἐπακολουθοῦντας πολεμίους καὶ                     πολλὴν ἀσφάλειαν παρείχετο τοῖς προηγουμένοις ὁπλίταισ, ποιούμενος δὲ                     μάχας ἐξ ὑποστροφῆς καὶ τάξει φιλοτέχνῳ χρώμενος διέσωσε τὸ                     στρατόπεδον. αἰεὶ δὲ μᾶλλον διὰ τῶν                     κατορθωμάτων αὔξων τὴν ἰδίαν εὐδοξίαν μεγάλης ἀποδοχῆς ἐτύγχανε                     παρά τε τοῖς πολίταις καὶ τοῖς συμμάχοισ. οἱ δὲ Θηβαῖοι τοὺς τότε                     βοιωταρχήσαντας καταδικάσαντεσ, πολλοῖς χρήμασιν ἐζημίωσαν. ἐπιζητουμένης δὲ                     τῆς αἰτίασ, πῶς ὁ τοιοῦτος ἀνὴρ ἰδιώτης ὢν ἐστρατεύετο μετὰ τῶν                     εἰς Θετταλίαν ἀποσταλέντων, ἀποδοτέον τὸν οἰκεῖον λόγον τῆς                     ἀπολογίασ. τῇ μάχῃ τῇ περὶ Κόρινθον ̓επαμεινώνδας διακόψας τὴν                     ἐπὶ τοῦ προτειχίσματος φυλακὴν τῶν Λακεδαιμονίων, καὶ δυνάμενος                     πολλοὺς ἀνελεῖν τῶν πολεμίων, ἠρκέσθη τῷ προτερήματι καὶ τῆς ἐπὶ                     πλεῖον μάχης ἀπέστη. γενομένης δὲ περὶ                     αὐτὸν ἱκανῆς ὑποψίας ὡς πεφεισμένου τῶν Λακεδαιμονίων ἰδίας ἕνεκα                     χάριτοσ, οἱ φθονοῦντες αὐτοῦ τῇ δόξῃ καιρὸν ἔλαβον εὐλόγου                     διαβολῆσ. ἐπενεγκάντων οὖν αὐτῷ προδοσίας ἔγκλημα, τὸ πλῆθος                     παροξυνθὲν ἀπέστησεν αὐτὸν τῆς βοιωταρχίασ, καὶ ἰδιώτην ποιῆσαν                     ἐξαπέστειλε μετὰ τῶν ἄλλων. ὡς δὲ ἀπὸ τῶν ἀποτελεσμάτων ἐξήλειψε                     τὰς καθ΄ ἑαυτοῦ διαβολάσ, τότε ὁ δῆμος ἀποκατέστησεν αὐτὸν εἰς τὴν                     προγεγενημένην εὐδοξίαν. μετ΄ ὀλίγον δὲ                     χρόνον Λακεδαιμονίοις πρὸς ̓αρκάδας ἐγένετο μεγάλη μάχη, ἐν ᾗ                     ἐνίκησαν Λακεδαιμόνιοι ἐπιφανῶσ. μετὰ γὰρ τὴν ἐν Λεύκτροις ἧτταν                     τοῦτο πρῶτον αὐτοῖς παράδοξον εὐτύχημα ἐγένετο· ἔπεσον γὰρ                     ̓αρκάδων μὲν ὑπὲρ τοὺς μυρίουσ, Λακεδαιμονίων δ΄ οὐδείσ. προεῖπον δ΄                     αὐτοῖς αἱ Δωδωνίδες ἱέρειαι, διότι πόλεμος οὗτος Λακεδαιμονίοις                     ἄδακρυς ἔσται. μετὰ δὲ τὴν μάχην οἱ                     ̓αρκάδεσ, φοβηθέντες τὰς τῶν Λακεδαιμονίων εἰσβολάσ, ἔκτισαν ἐπί                     τινος ἐπικαίρου τόπου τὴν ὀνομαζομένην Μεγάλην πόλιν, συρρίψαντες εἰς                     αὐτὴν κώμας εἴκοσι τῶν ὀνομαζομένων Μαιναλίων καὶ Παρρασίων                     ̓αρκάδων. καὶ τὰ μὲν κατὰ τοὺς ̔́ελληνας ἐν τούτοις ἦν. κατὰ δὲ τὴν Σικελίαν Διονύσιος ὁ τύραννος ἔχων                     δυνάμεις ἀξιολόγουσ, καὶ τοὺς Καρχηδονίους ὁρῶν οὐκ εὖ διακειμένους                     πρὸς τὸν πόλεμον διά τε τὴν γεγενημένην παρ΄ αὐτοῖς λοιμικὴν νόσον                     καὶ τὴν ἀπόστασιν τῶν Λιβύων, ἔγνω στρατεύειν ἐπ΄ αὐτούσ. οὐκ                     ἔχων δὲ πρόφασιν ἀξιόλογον τῆς διαφορᾶσ, προσεποιήθη τοὺς κατὰ τὴν                     ἐπικράτειαν Φοίνικας ἐπιβεβηκέναι τῆς ὑπ΄ αὐτὸν χώρασ. παρασκευασάμενος οὖν πεζοὺς μὲν τρισμυρίουσ,                     ἱππεῖς δὲ τρισχιλίουσ, τριήρεις δὲ τριακοσίας καὶ τὴν ἁρμόζουσαν τῇ                     δυνάμει ταύτῃ παρασκευήν, ἐνέβαλεν εἰς τὴν ὑπὸ Καρχηδονίους χώραν.                     καὶ Σελινοῦντα μὲν καὶ ̓́εντελλαν εὐθὺς προσηγάγετο, καὶ τὴν χώραν                     πᾶσαν πορθήσας καὶ τῆς πόλεως τῶν ̓ερυκίνων ἐγκρατὴς γενόμενος                     ἐπολιόρκησε Λιλύβαιον· πολλῶν δ΄ ὄντων ἐν αὐτῷ στρατιωτῶν τὴν                     πολιορκίαν ἔλυσεν. ἀκούσας δὲ τὰ νεώρια                     τῶν Καρχηδονίων ἐμπεπρῆσθαι, καὶ δόξας πάντα τὸν στόλον αὐτῶν                     διεφθάρθαι, κατεφρόνησε, καὶ τῶν ἰδίων τριήρων ἑκατὸν μὲν καὶ                     τριάκοντα τὰς ἀρίστας ἀπέστειλεν εἰς τὸν τῶν ̓ερυκίνων λιμένα, τὰς                     δ΄ ἄλλας ἁπάσας ἐξέπεμψεν εἰς τὰς Συρακούσασ. οἱ δὲ Καρχηδόνιοι παραδόξως διακοσίας ναῦς                     πληρώσαντες ἐπέπλευσαν ταῖς ὁρμούσαις ἐν τῷ λιμένι τῶν ̓ερυκίνων·                     ἀνελπίστου δὲ τῆς ἐπιθέσεως γενομένης ἀπήγαγον τῶν τριήρων τὰς                     πλείστασ. μετὰ δὲ ταῦτα τοῦ χειμῶνος ἐνστάντος ἀνοχὰς ποιησάμενοι                     διεχωρίσθησαν εἰς τὰς οἰκείας ἑκάτεροι πόλεισ. μετ΄ ὀλίγον δὲ χρόνον Διονύσιος εἰς ἀρρωστίαν                     ἐμπεσὼν ἐτελεύτησε, δυναστεύσας ἔτη τριάκοντα καὶ ὀκτώ· τὴν δὲ                     ἀρχὴν διαδεξάμενος ὁ υἱὸς Διονύσιος ἐτυράννευσεν ἔτη δώδεκα.                         οὐκ ἀνοίκειον δ΄ ἐστὶ τῆς                     ὑποκειμένης ἱστορίας φδιελθεῖν τάς τε αἰτίας τῆς τελευτῆς καὶ τὰ                     συμβάντα τούτῳ τῷ δυνάστῃ περὶ τὴν τοῦ βίου καταστροφήν. Διονυσίου                     τοίνυν δεδιδαχότος ̓αθήνησι Ληναίοις τραγῳδίαν καὶ νικήσαντοσ, τῶν                     ἐν τῷ χορῷ τις ᾀδόντων ὑπολαβὼν τιμηθήσεσθαι λαμπρῶσ, ἐὰν πρῶτος                     ἀπαγγείλῃ τὴν νίκην, διέπλευσεν εἰς τὴν Κόρινθον. καταλαβὼν δ΄ ἐκεῖ                     ναῦν ἐκπλέουσαν εἰς Σικελίαν καὶ μετεμβὰς εἰς ταύτην, οὐρίοις                     ἐχρήσατο πνεύμασι, καὶ καταπλεύσας εἰς Συρακούσας συντόμως ἀπήγγειλε                     τῷ τυράννῳ τὴν νίκην. ὁ δὲ Διονύσιος                     τοῦτον μὲν ἐτίμησεν, αὐτὸς δὲ περιχαρὴς ἐγένετο καὶ τοῖς θεοῖς                     εὐαγγέλια θύσας πότους καὶ μεγάλας εὐωχίας ἐπετέλεσεν. ἑστιῶν δὲ                     λαμπρῶς τοὺς φίλουσ, καὶ κατὰ τοὺς πότους φιλοτιμότερον τῇ μέθῃ                     δοὺς ἑαυτόν, εἰς ἀρρωστίαν σφοδροτέραν ἐνέπεσε διὰ τὸ πλῆθος τῶν                     ἐμφορηθέντων ὑγρῶν. ἔχων δὲ παρὰ θεῶν                     λόγιον, τότε τελευτήσειν ὅταν τῶν κρειττόνων περιγένηται, τὸν χρησμὸν                     ἀνέφερεν ἐπὶ τοὺς Καρχηδονίουσ, ὑπολαμβάνων τούτους κρείττους                     ἑαυτοῦ εἶναι. διὸ καὶ πρὸς αὐτοὺς πλεονάκις πεπολεμηκὼς εἰώθει                     κατὰ τὰς νίκας ὑποφεύγειν καὶ ἑκουσίως ἡττᾶσθαι, ἵνα μὴ δόξῃ τῶν                     ἰσχυροτέρων γεγονέναι κρείττων. οὐ μὴν                     ἠδυνήθη γε τῇ πανουργίᾳ κατασοφίσασθαι τὴν ἐκ τῆς πεπρωμένης                     ἀνάγκην, ἀλλὰ ποιητὴς ὢν κακὸς καὶ διακριθεὶς ἐν ̓αθήναις ἐνίκησε                     τοὺς κρείττονας ποιητάσ. εὐλόγως οὖν κατὰ τὸν χρησμὸν διὰ τὸ                     περιγενέσθαι τῶν κρειττόνων ἐπακολουθοῦσαν ἔσχε τὴν τοῦ βίου                     τελευτήν. ὁ                     δὲ Διονύσιος ὁ νεώτερος διαδεξάμενος τὴν τυραννίδα, πρῶτον τὰ πλήθη                     συναγαγὼν εἰς ἐκκλησίαν παρεκάλεσε τοῖς οἰκείοις λόγοις τηρεῖν τὴν                     πατροπαράδοτον πρὸς αὐτὸν εὔνοιαν, ἔπειτα τὸν πατέρα μεγαλοπρεπῶς                     θάψας κατὰ τὴν ἀκρόπολιν πρὸς ταῖς βασιλίσι καλουμέναις πύλαισ,                     ἠσφαλίσατο τὰ κατὰ τὴν ἀρχήν. ἐπ΄                     ἄρχοντος δ΄ ̓αθήνησι Πολυζήλου κατὰ μὲν τὴν ̔ρώμην ἀναρχία διά                     τινας πολιτικὰς στάσεις ἐγένετο, κατὰ δὲ τὴν ̔ελλάδα ̓αλέξανδρος ὁ                     Φερῶν τύραννος ἐν τῇ Θετταλίᾳ περί τινων ἐγκαλέσας τῇ πόλει τῶν                     Σκοτουσσαίων, ἐκάλεσεν αὐτοὺς εἰς ἐκκλησίαν καὶ περιστήσας τοὺς                     μισθοφόρους ἅπαντας ἀπέσφαξε, τὰ δὲ σώματα τῶν τετελευτηκότων ῥίψας                     εἰς τὴν πρὸ τῶν τειχῶν τάφρον τὴν πόλιν διήρπασεν. ̓επαμεινώνδας δ΄ ὁ Θηβαῖος μετὰ δυνάμεως ἐμβαλὼν                     εἰς Πελοπόννησον τοὺς ̓αχαιοὺς καί τινας ἄλλας πόλεις προσηγάγετο,                     Δύμην δὲ καὶ Ναύπακτον καὶ Καλυδῶνα φρουρουμένην ὑπ΄ ̓αχαιῶν                     ἠλευθέρωσεν. ἐστράτευσαν δὲ καὶ εἰς Θετταλίαν Βοιωτοί, καὶ                     Πελοπίδαν ἐκομίσαντο παρ΄ ̓αλεξάνδρου τοῦ Φερῶν τυράννου. Φλιασίοις δὲ πολεμουμένοις ὑπ΄ ̓αργείων Χάρης                     ὑπ΄ ̓αθηναίων πεμφθεὶς στρατηγὸς μετὰ δυνάμεως ἐβοήθησε· νικήσας δὲ                     τοὺς ̓αργείους δυσὶ μάχαις καὶ τὴν ἀσφάλειαν περιποιήσας τοῖς                     Φλιασίοις ἐπανῆλθεν εἰς τὰς ̓αθήνασ. τοῦ δ΄                     ἐνιαυσίου χρόνου διεληλυθότος ̓αθήνησι μὲν ἦρχε Κηφισόδωροσ, ἐν                     ̔ρώμῃ δ΄ ἀντὶ τῶν ὑπάτων χιλιάρχους ὁ δῆμος τέσσαρας κατέστησε,                     Λεύκιον Φούριον, Παῦλον Μάλλιον, Σερούιον Σουλπίκιον, Σερούιον                     Κορνήλιον. ἐπὶ δὲ τούτων Θεμίσων ὁ ̓ερετρίας τύραννος ̓ωρωπὸν                     κατελάβετο. ταύτην δὲ τὴν πόλιν οὖσαν ̓αθηναίων παραλόγως ἀπέβαλεν·                     τῶν γὰρ ̓αθηναίων στρατευσάντων ἐπ΄ αὐτὸν καὶ πολὺ ταῖς δυνάμεσιν                     ὑπερεχόντων, οἱ Θηβαῖοι βοηθήσαντες αὐτῷ καὶ παραλαβόντες ἐν                     παρακαταθήκῃ τὴν πόλιν οὐκ ἀπέδωκαν. ἅμα δὲ τούτοις πραττομένοις Κῷοι μετῴκησαν εἰς τὴν νῦν                     οἰκουμένην πόλιν καὶ κατεσκεύασαν αὐτὴν ἀξιόλογον· πλῆθός τε γὰρ                     ἀνδρῶν εἰς ταύτην ἠθροίσθη καὶ τείχη πολυτελῆ κατεσκευάσθη καὶ λιμὴν                     ἀξιόλογοσ. ἀπὸ δὲ τούτων τῶν χρόνων αἰεὶ μᾶλλον ηὐξήθη προσόδοις                     τε δημοσίαις καὶ τοῖς τῶν ἰδιωτῶν πλούτοισ, καὶ τὸ σύνολον ἐνάμιλλος                     ἐγένετο ταῖς πρωτευούσαις πόλεσιν. ἅμα δὲ τούτοις πραττομένοις ὁ τῶν Περσῶν βασιλεὺς                     ἀποστείλας πρέσβεις ἔπεισε τοὺς ̔́ελληνας τοὺς μὲν πολέμους                     καταλύσασθαι καὶ κοινὴν εἰρήνην συνθέσθαι πρὸς ἀλλήλουσ. διόπερ ὅ τε                     Λακωνικὸσκαὶ Βοιωτικὸς κληθεὶς πόλεμος κατελύθη, πλείω μείνας ἐτῶν                     πέντε, τὴν ἀρχὴν λαβὼν ἀπὸ τῶν Λευκτρικῶν. ὑπῆρξαν δὲ κατὰ τούτους                     τοὺς χρόνους ἄνδρες κατὰ παιδείαν ἄξιοι μνήμης ̓ισοκράτης τε ὁ                     ῥήτωρ καὶ οἱ τούτου γενόμενοι μαθηταὶ καὶ ̓αριστοτέλης ὁ φιλόσοφοσ,                     ἔτι δὲ ̓αναξιμένης ὁ Λαμψακηνὸς καὶ Πλάτων ὁ ̓αθηναῖοσ, ἔτι δὲ                     τῶν Πυθαγορικῶν φιλοσόφων οἱ τελευταῖοι, Ξενοφῶν τε ὁ τὰς ἱστορίας                     συγγραψάμενος ἐσχατόγηρως ὤν· μέμνηται γὰρ τῆς ̓επαμεινώνδου τελευτῆς                     μετ΄ ὀλίγον χρόνον γεγενημένησ· ̓αρίστιππός τε καὶ ̓αντισθένησ, πρὸς                     δὲ τούτοις Αἰσχίνης ὁ Σφήττιος ὁ Σωκρατικόσ. ἐπ΄ ἄρχοντος δ΄ ̓αθήνησι Χίωνος ἐν ̔ρώμῃ ἀντὶ τῶν                     ὑπάτων χιλίαρχοι κατεστάθησαν Κόιντος Σερουίλιος καὶ Γάιος                     Οὐετόριος καὶ Αὖλος Κορνήλιοσ, πρὸς δὲ τούτοις Μάρκος Κορνήλιος                     καὶ Μάρκος Φάβιοσ. ἐπὶ δὲ τούτων εἰρήνης οὔσης κατὰ πᾶσαν τὴν                     ̔ελλάδα, πάλιν ἀρχαὶ πολέμων συνέστησάν τισι τῶν πόλεων καὶ νεωτέρων                     πραγμάτων καινοτομία παράλογοσ. οἱ γὰρ τῶν ̓αρκάδων φυγάδες                     ὁρμηθέντες ἐξ ̓́ηλιδος κατελάβοντο τῆς ὀνομαζομένης Τριφυλίας χωρίον                     ὀχυρόν, ὃ προσηγόρευται Λασίων. ἐκ                     πολλῶν δὲ χρόνων περὶ τῆς Τριφυλίας ἠμφεσβήτουν ̓αρκάδες καὶ                     ̓ηλεῖοι, καὶ κατὰ τὰς ἑκατέρων ἐν ταῖς μεταβολαῖς ὑπεροχὰς ἐναλλὰξ                     ἐκυρίευον τῆς χώρασ· κατὰ δὲ τοὺς ὑποκειμένους καιροὺς τῶν ̓αρκάδων                     κρατούντων τὴν Τριφυλίαν, προφάσει τῶν φυγάδων ἀφῃροῦντο ταύτην τῶν                     ̓αρκάδων οἱ ̓ηλεῖοι. διὸ καὶ                     παροξυνθέντες οἱ ̓αρκάδες τὸ μὲν πρῶτον πρέσβεις ἐξαποστείλαντες                     ἀπῄτουν τὸ χωρίον· ὡς δ΄ οὐδεὶς αὐτοῖς προσεῖχε, μετεπέμψαντο παρ΄                     ̓αθηναίων συμμαχίαν καὶ μετὰ ταύτης ἐστράτευσαν ἐπὶ τὸν Λασίωνα.                     τῶν δὲ ̓ηλείων βοηθησάντων τοῖς φυγάσιν ἐγένετο μάχη πλησίον τοῦ                     Λασίωνοσ, καὶ τῶν ̓αρκάδων πολλαπλασίων ὄντων ἡττήθησαν ̓ηλεῖοι                     καὶ πλείους τῶν διακοσίων στρατιωτῶν ἀπέβαλον. ταύτης δὲ ἀρχῆς τοῦ πολέμου γενομένης συνέβη τὴν                     διαφορὰν ἐπὶ πλέον προβῆναι τοῖς ̓αρκάσι καὶ τοῖς ̓ηλείοισ· εὐθὺς                     γὰρ οἱ μὲν ̓αρκάδες μετεωρισθέντες τῷ προτερήματι ἐστράτευσαν ἐπὶ                     τὴν ̓ηλείαν, καὶ εἷλον πόλεις Μάργανα καὶ Κρόνιον, ἔτι δὲ                     Κυπαρισσίαν καὶ Κορυφάσιον. ἅμα δὲ τούτοις πραττομένοις κατὰ τὴν Μακεδονίαν                     Πτολεμαῖος μὲν ὁ ̓αλωρίτης ἐδολοφονήθη ὑπὸ τἀδελφοῦ Περδίκκα,                     βασιλεύσας ἔτη τρία· τὴν δὲ ἀρχὴν διαδεξάμενος ὁ Περδίκκας                     ἐβασίλευσε τῆς Μακεδονίας ἔτη πέντε. ἐπ΄                     ἄρχοντος δ΄ ̓αθήνησι Τιμοκράτους ἐν ̔ρώμῃ μὲν ἀντὶ τῶν ὑπάτων                     χιλίαρχοι τρεῖς κατεστάθησαν, Τίτος Κοί̈νκτιος καὶ Σερούιος                     Κορνήλιος καὶ Σερούιος Σουλπίκιοσ, ̓ολυμπιὰς δὲ ὑπὸ Πισατῶν καὶ                     ̓αρκάδων ἤχθη τετάρτη πρὸς ταῖς ἑκατόν, καθ΄ ἣν ἐνίκα στάδιον                     Φωκίδης ̓αθηναῖοσ. ἐπὶ δὲ τούτων                     Πισᾶται μὲν ἀνανεωσάμενοι τὸ παλαιὸν ἀξίωμα τῆς πατρίδος καί τισι                     μυθικαῖς καὶ παλαιαῖς ἀποδείξεσι χρώμενοι, τὴν θέσιν τῆς ̓ολυμπικῆς                     πανηγύρεως αὑτοῖς προσήκειν ἀπεφαίνοντο. κρίνοντες δὲ τὸν παρόντα                     καιρὸν εὔθετον ἔχειν ἀμφισβητῆσαι τοῦ ἀγῶνοσ, συμμαχίαν ἐποιήσαντο                     πρὸς ̓αρκάδας ὄντας πολεμίους ̓ηλείων· συναγωνιστὰς δὲ λαβόντες                     τούτους ἐστράτευσαν ἐπὶ τοὺς ̓ηλείους ἄρτι τιθέντας τὸν ἀγῶνα.                         ἀντιστάντων δὲ τῶν ̓ηλείων πανδημεὶ                     συνέστη μάχη καρτερά, θεωμένων τὴν μάχην τῶν παρόντων ἐπὶ τὴν                     πανήγυριν ̔ελλήνων ἐστεφανωμένων καὶ μεθ΄ ἡσυχίας ἀκινδύνως                     ἐπισημαινομένων τὰς ἑκατέρωθεν ἀνδραγαθίασ. τέλος Πισᾶται νικήσαντες                     ἔθηκαν τὸν ἀγῶνα, καὶ τὴν ̓ολυμπιάδα ταύτην ὕστερον οὐκ ἀνέγραψαν                     ̓ηλεῖοι διὰ τὸ δοκεῖν βίᾳ καὶ ἀδίκως διατεθῆναι. ἅμα δὲ τούτοις                     πραττομένοις ̓επαμεινώνδας ὁ Θηβαῖοσ, μέγιστον ἔχων τῶν πολιτῶν                     ἀξίωμα, συναχθείσης ἐκκλησίας διελέχθη τοῖς πολίταισ, προτρεπόμενος                     αὐτοὺς ἀντέχεσθαι τῆς κατὰ θάλατταν ἡγεμονίασ. διελθὼν δὲ λόγον ἐκ                     χρόνου πεφροντισμένον ἐδείκνυε τὴν ἐπιβολὴν ταύτην συμφέρουσάν τε καὶ                     δυνατήν, τά τε ἄλλα προφερόμενος καὶ διότι τοῖς πεζῇ κρατοῦσι                     ῥᾴδιόν ἐστι περιποιήσασθαι τὴν τῆς θαλάττης ἀρχήν· καὶ γὰρ                     ̓αθηναίους ἐν τῷ πρὸς Ξέρξην πολέμῳ διακοσίας ναῦς ἰδίᾳ                     πληροῦντας Λακεδαιμονίοις δέκα ναῦς παρεχομένοις ὑποτετάχθαι. πολλὰ δὲ                     καὶ ἄλλα πρὸς ταύτην τὴν ὑπόθεσιν οἰκείως διαλεχθεὶς ἔπεισε τοὺς                     Θηβαίους ἀντέχεσθαι τῆς κατὰ θάλατταν ἀρχῆσ. εὐθὺς οὖν ὁ δῆμος                     ἐψηφίσατο τριήρεις μὲν ἑκατὸν ναυπηγεῖσθαι, νεώρια δὲ ταύταις ἴσα                     τὸν ἀριθμόν, ̔ροδίους δὲ καὶ Χίους καὶ Βυζαντίους προτρέπεσθαι                     βοηθῆσαι ταῖς ἐπιβολαῖσ. αὐτὸς δὲ μετὰ δυνάμεως ἐκπεμφθεὶς ἐπὶ τὰς                     εἰρημένας πόλεις Λάχητα μὲν τὸν ̓αθηναίων στρατηγόν, ἔχοντα στόλον                     ἀξιόλογον καὶ διακωλύειν τοὺς Θηβαίους ἀπεσταλμένον, καταπληξάμενος                     καὶ ἀποπλεῦσαι συναναγκάσασ, ἰδίας τὰς πόλεις τοῖς Θηβαίοις                     ἐποίησεν. εἰ μὲν οὖν ὁ ἀνὴρ οὗτος                     πλείω χρόνον ἐπέζησεν, ὡμολογημένως ἂν οἱ Θηβαῖοι τῇ κατὰ γῆν                     ἡγεμονίᾳ καὶ τὴν τῆς θαλάττης ἀρχὴν προσεκτήσαντο· ἐπεὶ δὲ μετ΄                     ὀλίγον χρόνον ἐν τῇ περὶ τὴν Μαντίνειαν μάχῃ λαμπροτάτην τὴν                     νίκην τῇ πατρίδι περιποιήσας ἡρωικῶς ἐτελεύτησεν, εὐθέως καὶ τὰ                     τῶν Θηβαίων πράγματα τῇ τούτου τελευτῇ συναπέθανεν. ἀλλὰ περὶ μὲν                     τούτων τὰ κατὰ μέρος μικρὸν ὕστερον ἀκριβῶς διέξιμεν. τότε δὲ τοῖς Θηβαίοις ἔδοξε στρατεύειν ἐπὶ τὸν                     ̓ορχομενὸν διὰ τοιαύτας τινὰς αἰτίασ. τῶν φυγάδων τινὲς βουλόμενοι                     τὴν ἐν Θήβαις πολιτείαν εἰς ἀριστοκρατικὴν κατάστασιν μεταστῆσαι,                     συνέπεισαν τοὺς τῶν ̓ορχομενίων ἱππεῖσ, ὄντας τριακοσίουσ,                     συνεπιλαβέσθαι τῆς ἐπιβολῆσ. οὗτοι δὲ                     εἰωθότες μετὰ Θηβαίων ἀπαντᾶν ἡμέρᾳ τεταγμένῃ πρὸς τὴν                     ἐξοπλισίαν, εἰς ταύτην συνέθεντο ποιήσασθαι τὴν ἐπίθεσιν· πολλῶν δὲ                     καὶ ἄλλων κοινωνούντων τῆς προθέσεως καὶ προσορμησάντων, ἀπήντησαν                     πρὸς τὸν καιρόν. οἱ μὲν οὖν                     συστησάμενοι τὴν πρᾶξιν μετανοήσαντες ἐδήλωσαν τοῖς βοιωτάρχαις τὴν                     ἐπίθεσιν, προδόντες τοὺς συνομόσαντασ, καὶ διὰ τῆς εὐεργεσίας ταύτης                     ἑαυτοῖς ἐπορίσαντο τὴν σωτηρίαν. τῶν δ΄ ἀρχόντων συλλαβόντων τοὺς                     τῶν ̓ορχομενίων ἱππεῖς καὶ παραγαγόν ων εἰς τὴν ἐκκλησίαν, ὁ δῆμος                     ἐψηφίσατο τούτους μὲν ἀποσφάξαι, τοὺς δ΄ ̓ορχομενίους                     ἐξανδραποδίσασθαι καὶ τὴν πόλιν κατασκάψαι. ἐκ παλαιῶν γὰρ χρόνων οἱ                     Θηβαῖοι πρὸς τούτους ἀλλοτρίως διέκειντο, δασμοφοροῦντες μὲν τοῖς                     Μινύαις ἐν τοῖς ἡρωικοῖς χρόνοισ, ὕστερον δ΄ ὑφ΄ ̔ηρακλέους                     ἐλευθερωθέντεσ. οἱ δ΄ οὖν Θηβαῖοι                     καιρὸν ἔχειν νομίσαντες καὶ προφάσεις εὐλόγους τῆς τιμωρίας λαβόντεσ,                     ἐστράτευσαν ἐπὶ τὸν ̓ορχομενόν· κατασχόντες δὲ τὴν πόλιν τοὺς μὲν                     ἄνδρας ἀπέκτειναν, τέκνα δὲ καὶ γυναῖκας ἐξηνδραποδίσαντο. περὶ δὲ τοὺς αὐτοὺς καιροὺς Θετταλοὶ πρὸς                     ̓αλέξανδρον τὸν Φερῶν τύραννον διαπολεμοῦντεσ, καὶ πλείοσι μάχαις                     ἡττωμένοι, πολλοὺς δὲ τῶν στρατιωτῶν ἀπολωλεκότεσ, πρέσβεις                     ἀπέστειλαν πρὸς Θηβαίουσ, ἀξιοῦντες αὐτοῖς βοηθῆσαι καὶ στρατηγὸν                     αὐτοῖς ἐξαποστεῖλαι Πελοπίδαν. ᾔδεισαν γὰρ τοῦτον τὸν ἄνδρα διὰ                     τὴν ὑπ΄ ̓αλεξάνδρου σύλληψιν ἀλλοτριώτατα διακείμενον πρὸς τὸν                     δυνάστην, ἅμα δὲ καὶ ἀνδρείᾳ διάφορον καὶ ἐπὶ στρατηγικῇ συνέσει                     διαβεβοημένον. συναχθείσης δὲ τῆς κοινῆς                     συνόδου τῶν Βοιωτῶν, καὶ τῶν πρέσβεων διαλεχθέντων περὶ ὧν εἶχον                     ἐντολάσ, οἱ μὲν Βοιωτοὶ πάντα συνεχώρησαν τοῖς Θετταλοῖσ, καὶ                     δόντες εἰς ἑπτακισχιλίους στρατιώτας τῷ Πελοπίδᾳ συντόμως ἐκέλευον                     βοηθεῖν αὐτὸν τοῖς δεομένοισ· τοῦ δὲ Πελοπίδου ταχέως μετὰ τῆς                     δυνάμεως ἐξιόντος συνέβη τὸν ἥλιον ἐκλιπεῖν. πολλῶν δὲ τὸ γεγονὸς ὑποπτευσαμένων, τῶν μάντεών                     τινες ἀπεφήναντο διὰ τὴν γενομένην ἔξοδον τῶν στρατιωτῶν ἐκλιπεῖν                     τὸν τῆς πόλεως ἥλιον. καὶ διὰ τούτων τῶν λόγων προλεγόντων τὸν τοῦ                     Πελοπίδου θάνατον, οὐδὲν ἧττον ὁ Πελοπίδας ἀνέζευξεν ἐπὶ τὴν                     στρατείαν, ὑπὸ τοῦ χρεὼν ἀγόμενοσ. ὡς                     δὲ κατήντησεν εἰς τὴν Θετταλίαν, καὶ τὸν ̓αλέξανδρον κατέλαβε                     προκατειλημμένον τοὺς ὑπερδεξίους τόπους καὶ στρατιώτας ἔχοντα πλείους                     τῶν δισμυρίων, ἀντεστρατοπέδευσε μὲν τοῖς πολεμίοισ, προσλαβόμενος δὲ                     συμμάχους παρὰ τῶν Θετταλῶν συνῆψε μάχην τοῖς ἐναντίοισ. τοῦ δὲ ̓αλεξάνδρου διὰ τὰς ὑπεροχὰς τῶν                     τόπων πλεονεκτοῦντοσ, ὁ Πελοπίδας σπεύδων διὰ τῆς ἰδίας ἀνδρείας                     κρῖναι τὴν μάχην ἐπ΄ αὐτὸν ὥρμησε τὸν ̓αλέξανδρον. τοῦ δὲ δυνάστου                     μετὰ τῶν ἐπιλέκτων ὑποστάντοσ, ἐγένετο μάχη καρτερά, καθ΄ ἣν ὁ                     Πελοπίδας ἀριστεύων πάντα τὸν περὶ αὐτὸν τόπον νεκρῶν κατέστρωσε,                     τέλος δ΄ ἐπιθεὶς τῷ κινδύνῳ καὶ τοὺς πολεμίους τρεψάμενος τὴν μὲν                     νίκην περιεποιήσατο, τὸν δὲ αὑτοῦ βίον ἀπέβαλε, πολλοῖς περιπεσὼν                     τραύμασι καὶ τὸ ζῆν ἡρωικῶς προέμενοσ. ὁ δ΄ ̓αλέξανδρος δευτέρᾳ μάχῃ λειφθεὶς καὶ τοῖς ὅλοις συντριβείσ,                     ἠναγκάσθη καθ΄ ὁμολογίαν τοῖς μὲν Θετταλοῖς τὰς καταπεπολεμημένας                     πόλεις ἀποδοῦναι, Μάγνητας δὲ καὶ τοὺς Φθιώτας ̓αχαιοὺς παραδοῦναι                     Βοιωτοῖσ, καὶ τὸ λοιπὸν Φερῶν μόνων ἄρχοντα σύμμαχον εἶναι                     Βοιωτοῖσ. οἱ δὲ Θηβαῖοι περιβόητον νίκην                     ἀπενηνεγμένοι, πρὸς ἅπαντας ἔφασαν ἑαυτοὺς ἡττᾶσθαι διὰ τὴν                     Πελοπίδου τελευτήν· ἀξιόλογον γὰρ ἀπολωλεκότες ἄνδρα, κατὰ λόγον                     ἔκρινον τὴν νίκην ἥττονα ὑπάρχειν τῆς Πελοπίδου ζωῆσ. πολλὰς γὰρ                     καὶ μεγάλας χρείας παρέσχετο τῇ πατρίδι, πλεῖστον δὲ συνεβάλετο πρὸς                     τὴν τῶν Θηβαίων αὔξησιν. ἐν γὰρ τῇ τῶν φυγάδων κατηλύσει, καθ΄ ἣν                     ἀνεκτήσαντο τὴν Καδμείαν, ὡμολογημένως ἅπαντες τούτῳ τὸ πρωτεῖον                     τοῦ κατορθώματος ἀπονέμουσιν. τὴν δ΄ εὐημερίαν ταύτην συνέβη πάντων                     τῶν ὕστερον γενομένων ἀγαθῶν αἰτίαν γενέσθαι. ἐν δὲ τῇ περὶ Τεγύραν μάχῃ μόνος Πελοπίδας τῶν                     βοιωταρχῶν ἐνίκησε τοὺς Λακεδαιμονίουσ, πλεῖστον ἰσχύοντας τῶν                     ̔ελλήνων, ὅτε διὰ τὸ μέγεθος τῆς νίκης πρῶτον ἔστησαν Θηβαῖοι                     τρόπαιον κατὰ Λακεδαιμονίων. κατὰ δὲ τὴν ἐν Λεύκτροις μάχην ἡγήσατο                     τοῦ ἱεροῦ λόχου, μεθ΄ οὗ προεμβαλὼν τοῖς Σπαρτιάταις ἀρχηγὸς                     ἐγένετο τῆς νίκησ. ἐν δὲ ταῖς ἐπὶ Λακεδαίμονα στρατείαις ἑπτὰ μὲν                     ἡγήσατο μυριάδων, πρὸς αὐτῇ δὲ τῇ Σπάρτῃ τρόπαιον ἔστησε κατὰ                     τῶν Λακεδαιμονίων τῶν πάντα τὸν πρὸ τοῦ χρόνον ἀπορθήτων                     γεγενημένων. πρὸς δὲ τὸν Περσῶν βασιλέα                     πρεσβεύσας ἐν ταῖς κοιναῖς ὁμολογίαις τὴν Μεσσήνην κατ΄ ἰδίαν                     παρέλαβεν, ἣν ἀνάστατον οὖσαν ἔτη τριακόσια Θηβαῖοι πάλιν                     ἀποκατέστησαν. ἐπὶ τελευτῆς δὲ διαγωνισάμενος πρὸς ̓αλέξανδρον                     ἔχοντα πολλαπλασίονα δύναμιν οὐ μόνον ἐπιφανῶς ἐνίκησεν, ἀλλὰ καὶ                     τὸν θάνατον ἔσχεν ἐπ΄ ἀρετῇ περιβόητον. πρὸς δὲ τοὺς πολίτας οὕτω καλῶς διετέθη, ὥστε ἀπὸ τῆς εἰς τὰς                     Θήβας καθόδου τῶν φυγάδων μέχρι τῆς ἑαυτοῦ τελευτῆς βοιωταρχῶν πάντα                     τὸν χρόνον διετέλεσε, μηδενὸς ἄλλου τῶν πολιτῶν ταύτης ἠξιωμένου τῆς                     τιμῆσ. Πελοπίδας μὲν οὖν, διὰ τὴν ἰδίαν ἀρετὴν ὑπὸ πάντων                     ἀποδοχῆς ἠξιωμένοσ, ἐχέτω καὶ παρ΄ ἡμῶν τὸν διὰ τῆς ἱστορίας                     ἔπαινον. κατὰ                     δὲ τοὺς αὐτοὺς χρόνους Κλέαρχοσ, τὸ γένος ὢν ἐξ ̔ηρακλείας τῆς                     ἐν τῷ Πόντῳ, ἐπέθετο τυραννίδι· κρατήσας δὲ τῆς ἐπιβολῆς ἐζήλωσε                     μὲν τὴν διαγωγὴν τὴν Διονυσίου τοῦ Συρακοσίων τυράννου, τυραννεύσας                     δὲ τῶν ̔ηρακλεωτῶν ἐπιφανῶς ἦρξεν ἔτη δώδεκα. ἅμα δὲ τούτοις πραττομένοις Τιμόθεος ὁ ̓αθηναίων                     στρατηγὸς ἔχων δύναμιν πεζήν τε καὶ ναυτικὴν Τορώνην μὲν καὶ                     Ποτίδαιαν πολιορκήσας εἷλε, Κυζικηνοῖς δὲ πολιορκουμένοις ἐβοήθησεν.                         τοῦ δ΄ ἔτους τούτου διεληλυθότος                     ̓αθήνησι μὲν ἦρχε Χαρικλείδησ, ἐν ̔ρώμῃ δ΄ ὕπατοι κατεστάθησαν                     Λεύκιος Αἰμίλιος Μάμερκος καὶ Λεύκιος Σέξτιος Λατερίασ. ἐπὶ δὲ                     τούτων ̓αρκάδες μετὰ Πισαίων κοινῇ τεθεικότες ὑπῆρχον τὸν ἀγῶνα                     τῶν ̓ολυμπίων, καὶ ἐκυρίευον τοῦ ἱεροῦ καὶ τῶν ἐν αὐτῷ χρημάτων.                     τῶν δὲ Μαντινέων ἀναλαβόντων εἰς τοὺς ἰδίους βίους οὐκ ὀλίγα τῶν                     ἀναθημάτων ἔσπευδον οἱ παρανομήσαντες διακατέχειν τὸν πρὸς ̓ηλείους                     πόλεμον, ἵνα μὴ δῶσιν ἐν εἰρήνῃ λόγον τῶν ἀναλωθέντων. τῶν δὲ ἄλλων ̓αρκάδων βουλομένων συνθέσθαι                     τὴν εἰρήνην, στάσεις ἐκίνησαν πρὸς τοὺς ὁμοεθνεῖσ. γενομένων οὖν                     δυεῖν ἑταιριῶν, συνέβαινε τῆς μὲν τοὺς Τεγεάτασ, τῆς δὲ τοὺς                     Μαντινεῖς ἡγεῖσθαι. ἐπὶ πολὺ δὲ τῆς                     διαφορᾶς αὐξηθείσης εἰς τὴν διὰ τῶν ὅπλων κρίσιν κατήντησαν, καὶ                     Τεγεᾶται μὲν πρεσβεύσαντες πρὸς Βοιωτοὺς ἔπεισαν ἑαυτοῖς βοηθεῖν,                     οἱ δὲ Βοιωτοὶ στρατηγὸν ἐπιστήσαντες ̓επαμεινώνδαν καὶ δύναμιν                     ἀξιόλογον δόντες ἐξαπέστειλαν βοηθῆσαι τοῖς Τεγεάταισ. οἱ δὲ Μαντινεῖς τὴν ἐκ τῆς Βοιωτίας δύναμιν καὶ                     τὴν ̓επαμεινώνδου δόξαν καταπλαγέντεσ, πρὸς τοὺς ἐχθροτάτους τῶν                     Βοιωτῶν ̓αθηναίους καὶ Λακεδαιμονίους πρέσβεις ἐκπέμψαντες ἔπεισαν                     συμμαχεῖν. ὧν ἀμφοτέρων ἁδρὰς δυνάμεις ταχέως ἀποστειλάντων, ἀγῶνες                     πολλοὶ καὶ μεγάλοι κατὰ τὴν Πελοπόννησον συνέστησαν. εὐθὺς οὖν Λακεδαιμόνιοι μὲν πλησίον οἰκοῦντες                     ἐστράτευσαν εἰς τὴν ̓αρκαδίαν, ̓επαμεινώνδας δὲ κατὰ τοῦτον τὸν                     καιρὸν μετὰ τῆς δυνάμεως προϊὼν καὶ τῆς Μαντινείας οὐ μακρὰν                     ἀπέχων ἐπύθετο παρὰ τῶν ἐγχωρίων, ὅτι Λακεδαιμόνιοι πανδημεὶ                     πορθοῦσι τὴν τῶν Τεγεατῶν χώραν. ὑπολαβὼν οὖν ἔρημον εἶναι στρατιωτῶν τὴν Σπάρτην, ἐπεβάλετο μὲν                     μέγα τι πρᾶξαι, τὴν δὲ τύχην ἔσχεν ἀντιπράττουσαν. αὐτὸς μὲν γὰρ                     νυκτὸς ὥρμησεν ἐπὶ τὴν Σπάρτην, ὁ δὲ βασιλεὺς τῶν Λακεδαιμονίων                     ̓͂αγις ὑποπτεύσας τὴν ἀγχίνοιαν τὴν ̓επαμεινώνδου κατεστοχάσατο μὲν                     τὸ μέλλον ἐμφρόνωσ, ἐξέπεμψε δέ τινας Κρῆτας ἡμεροδρόμουσ, δι΄ ὧν                     καταταχήσας τὸν ̓επαμεινώνδαν τοῖς ἀπολελειμμένοις ἐν τῇ Σπάρτῃ                     ἐδήλωσε, διότι Βοιωτοὶ συντόμως ἥξουσιν ἐπὶ τὴν Λακεδαίμονα                     πορθήσοντες τὴν πόλιν, αὐτὸς δ΄ ὡς ἂν τάχιστα δύναιτο μετὰ τῆς                     δυνάμεως ἥξει βοηθήσων τῇ πατρίδι. ἐκέλευεν οὖν τοῖς ἐν τῇ                     Σπάρτῃ παραφυλάττειν τὴν πόλιν μηδὲν καταπεπληγμένουσ· ταχὺ γὰρ                     αὐτὸν ἐπιφανέντα βοηθήσειν. τῶν δὲ Κρητῶν συντόμως τὸ παραγγελθὲν                     ποιησάντων, παραδόξως οἱ Λακεδαιμόνιοι τὴν ἅλωσιν τῆς πατρίδος                     ἐξέφυγον· μὴ προδηλωθείσης γὰρ τῆς ἐπιθέσεως ἔλαθεν ἂν ὁ                     ̓επαμεινώνδας εἰσπεσὼν εἰς τὴν Σπάρτην. τὴν μὲν οὖν ἐπίνοιαν τῶν                     στρατηγῶν ἀμφοτέρων δικαίως ἄν τις ἀποδέξαιτο, συνετωτέραν δὲ                     στρατηγίαν τὴν τοῦ Λάκωνος ἡγήσαιτο. οὐ                     μὴν ἀλλ΄ ὁ ̓επαμεινώνδας ὅλην τὴν νύκτα διαγρυπνήσας καὶ τὸ                     διάστημα τῆς ὁδοῦ κατὰ σπουδὴν διανύσας ἅμ΄ ἡμέρᾳ προσῆγε τῇ                     Σπάρτῃ. ὁ δ΄ ἐπὶ τῆς φυλακῆς ἀπολελειμμένος ̓αγησίλαος ὀλίγῳ                     πρότερον χρόνῳ τῶν Κρητῶν ἀκούσας τὰ κατὰ μέροσ, εὐθὺς μετὰ                     πολλῆς σπουδῆς τὴν ἐπιμέλειαν ἐποιήσατο τῆς πόλεωσ. τοὺς μὲν οὖν πρεσβυτάτους τῶν παίδων καὶ τοὺς                     γεγηρακότας ἐπὶ τὰ στέγη τῶν οἰκιῶν ἀνεβίβασε, καὶ προσέταξεν ἀπὸ                     τούτων ἀμύνασθαι τοὺς εἰς τὴν πόλιν βιαζομένουσ, αὐτὸς δὲ τοὺς                     ἀκμάζοντας ταῖς ἡλικίαις συντάξας διεμέρισεν εἰς τὰς πρὸ τῆς πόλεως                     δυσχωρίας καὶ παρόδουσ, καὶ πάντας τοὺς δυναμένους τόπους δέξασθαι                     δίοδον ἐμφράξας ἀνέμενε τὴν τῶν πολεμίων ἔφοδον. ̓επαμεινώνδας δ΄ εἰς πλείω μέρη διελόμενος τοὺς                     στρατιώτασ, καὶ πάντῃ προσπίπτων κατὰ τὸν αὐτὸν καιρόν, ὡς εἶδε                     τὴν τῶν Σπαρτιατῶν σύνταξιν, εὐθὺς ἔγνω μεμηνυμένην τὴν πρᾶξιν·                     ὅμως δὲ προσμαχόμενος πᾶσι κατὰ μέρος καὶ ταῖς δυσχωρίαις                     ἐλαττούμενος συνῆπτεν εἰς χεῖρασ. πολλὰ                     δὲ παθὼν καὶ δράσας οὐκ ἀπέστη τῆς φιλοτιμίασ, ἕως τὸ στράτευμα                     τῶν Λακεδαιμονίων ἐπανῆλθεν εἰς τὴν Σπάρτην· πολλῶν δὲ βοηθούντων                     τοῖς πολιορκουμένοισ, καὶ τῆς νυκτὸς καταλαβούσησ, ἔλυσε τὴν                     πολιορκίαν. πυθόμενος δὲ παρὰ τῶν αἰχμαλώτων                     ὅτι Μαντινεῖς πανδημεὶ πάρεισι βοηθοῦντες τοῖς Λακεδαιμονίοισ, τότε                     μὲν ἀναχωρήσας μικρὸν ἀπὸ τῆς πόλεως κατεστρατοπέδευσεν· παραγγείλας                     δὲ δειπνοποιεῖσθαι, καταλιπὼν τῶν ἱππέων τινάσ, τούτοις μὲν                     παρήγγειλεν ἕως ἑωθινῆς φυλακῆς πυρὰ καίειν ἐν τῇ παρεμβολῇ,                     αὐτὸς δὲ μετὰ τῆς δυνάμεως ἀφορμήσας ἔσπευσεν ἄφνω προσπεσεῖν τοῖς                     ἀπολελειμμένοις ἐν τῇ Μαντινείᾳ. τῇ                     δ΄ ὑστεραίᾳ πολλὴν διανύσας ὁδὸν ἄφνω τοῖς Μαντινεῦσιν ἀνελπίστως                     ἐπέρραξεν, οὐ μὴν ἐκράτησε τῆς ἐπιβολῆσ, καίπερ ἅπαντα τῇ                     στρατηγίᾳ προνοησάμενοσ, ἀλλὰ τὴν τύχην λαβὼν ἀντιπράττουσαν                     παραδόξως ἀπέβαλε τὴν νίκην. ἄρτι γὰρ αὐτοῦ πλησιάζοντος ἐρήμῳ                     τῇ πόλει κατήντησαν ἐπὶ θάτερα τῆς Μαντινείας οἱ πεμφθέντες ὑπὸ                     τῶν ̓αθηναίων στρατιῶται πρὸς τὴν συμμαχίαν, ὄντες ἑξακισχίλιοι,                     στρατηγὸν δ΄ ἔχοντες ̔ηγησίλεων, ἄνδρα τότε παρὰ τοῖς πολίταις                     ἐπαινουμένον. οὗτος δὲ τοὺς ἱκανοὺς εἰς τὴν πόλιν παρεισαγαγών, τὴν                     ἄλλην δύναμιν ἐξέταξεν ὡς μάχῃ διακριθησόμενοσ. εὐθὺς δὲ καὶ Λακεδαιμόνιοι καὶ Μαντινεῖς                     ἐπεφάνησαν, καὶ πρὸς τὴν τῶν ὅλων κρίσιν ἅπαντες κατεσκευάζοντο καὶ                     τοὺς πανταχόθεν συμμάχους μετεπέμποντο. τοῖς μὲν οὖν Μαντινεῦσιν ἐβοήθουν ̓ηλεῖοι καὶ Λακεδαιμόνιοι καὶ                     ̓αθηναῖοι καὶ ἄλλοι τινέσ, ὧν ὁ σύμπας ἀριθμὸς ἦν πεζοὶ μὲν                     πλείους τῶν δισμυρίων, ἱππεῖς δὲ περὶ δισχιλίουσ· τοῖς δὲ Τεγεάταις                     συνεμάχουν οἱ πλεῖστοι καὶ κράτιστοι τῶν ̓αρκάδων καὶ ̓αχαιοὶ καὶ                     Βοιωτοὶ καὶ ̓αργεῖοι καί τινες ἕτεροι τῶν Πελοποννησίων καὶ τῶν                     ἔξωθεν συμμάχων, οἱ δὲ πάντες ἠθροίσθησαν πεζοὶ μὲν ὑπὲρ τοὺς                     τρισμυρίουσ, ἱππεῖς δ΄ οὐκ ἐλάττους τῶν τρισχιλίων. ἀμφοτέρων δὲ προθύμως                     συγκαταβάντων εἰς τὸν ὑπὲρ τῶν ὅλων ἀγῶνα, καὶ διαταχθέντων τῶν                     στρατοπέδων, οἱ μὲν μάντεις σφαγιασάμενοι παρ΄ ἀμφοτέροις ἀπεφαίνοντο                     τὴν νίκην ὑπὸ τῶν θεῶν προφαινομένην· κατὰ δὲ τὴν τάξιν Μαντινεῖς μὲν μετὰ τῶν ἄλλων ̓αρκάδων τὸ                     δεξιὸν ἐπεῖχον κέρασ, ἔχοντες παραστάτας καὶ συναγωνιστὰς                     Λακεδαιμονίουσ, τούτοις δὲ συνεχεῖς ἦσαν ̓ηλεῖοι καὶ ̓αχαιοί, καὶ                     τῶν ἄλλων οἱ καταδεέστεροι τὴν μέσην ἐπεῖχον τάξιν· τὸ δ΄ εὐώνυμον                     κέρας ἀνεπλήρουν ̓αθηναῖοι. Θηβαῖοι δ΄ αὐτοὶ μὲν ἐπὶ τὸ εὐώνυμον                     κέρας ἐτάχθησαν, παραστάτας ἔχοντες ̓αρκάδασ, τὸ δὲ δεξιὸν παρέδωκαν                     ̓αργείοισ· τὸ δὲ ἄλλο πλῆθος ἀνεπλήρου τὴν μέσην τάξιν, Εὐβοεῖς                     καὶ Λοκροὶ καὶ Σικυώνιοι, πρὸς δὲ τούτοις Μεσσήνιοι καὶ Μαλιεῖς                     καὶ Αἰνιᾶνεσ, ἔτι δὲ καὶ Θετταλοὶ καὶ οἱ λοιποὶ σύμμαχοι. τοὺς δ΄                     ἱππεῖς ἐφ΄ ἑκατέρων τῶν κεράτων ἀμφότεροι διείλοντο. τῶν δὲ στρατευμάτων τοῦτον τὸν τρόπον τεταγμένων, ὡς                     ἤδη πλησίον ὑπῆρχον ἀλλήλων, αἱ μὲν σάλπιγγες τὸ πολεμικὸν                     ἐσήμαινον, αἱ δὲ δυνάμεις ἠλάλαξαν καὶ τῷ μεγέθει τῆς βοῆς τὴν                     νίκην ἐσήμαινον. καὶ τὸ μὲν πρῶτον ἱππομαχίαν ἐν τοῖς κέρασι                     συνεστήσαντο, καθ΄ ἣν ταῖς φιλοτιμίαις ἑαυτοὺς ὑπερεβάλοντο. οἱ μὲν γὰρ τῶν ̓αθηναίων ἱππεῖς τοῖς τῶν                     Θηβαίων ἐπελάσαντες ἠλαττοῦντο οὐχ οὕτω ταῖς τῶν ἵππων ἀρεταῖς                     οὐδὲ ταῖς ἰδίαις εὐψυχίαις οὐδὲ ταῖς κατὰ τὴν ἱππικὴν                     ἐμπειρίαισ· ἐν γὰρ τούτοις ἅπασιν οὐκ ἦν καταδεέστερον τὸ τῶν                     ̓αθηναίων ἱππικόν· τῷ δὲ πλήθει καὶ τῇ παρασκευῇ τῶν ψιλῶν καὶ                     τῇ στρατηγικῇ συντάξει πολὺ τῶν ἐναντίων ἐλείποντο. αὐτοὶ μὲν                     οὖν ὀλίγους εἶχον ἀκοντιστάσ, οἱ δὲ Θηβαῖοι τριπλασίους                     σφενδονήτας καὶ ἀκοντιστὰς τοὺς ἐκ τῶν περὶ τὴν Θετταλίαν τόπων                     ἀπεσταλμένουσ. οὗτοι περιττότερον ἐκ                     παίδων ζηλοῦντες τὴν ἐν τούτοις μάχην, μεγάλην ῥοπὴν ποιεῖν                     εἰώθεισαν ἐν ταῖς μάχαις διὰ τὴν ἐν τούτοις ἐμπειρίαν. διόπερ οἱ                     ̓αθηναῖοι κατατιτρωσκόμενοι μὲν ὑπὸ τῶν ψιλικῶν, καταπονούμενοι δ΄                     ὑπὸ τῶν ἀνθεστηκότων, ἅπαντες ἐτράπησαν. τὴν δὲ φυγὴν ἐκτὸς τῶν κεράτων ποιησάμενοι                     διωρθώσαντο τὴν ἧτταν· ἅμα μὲν γὰρ κατὰ τὴν ἀποχώρησιν οὐκ                     ἐτάραξαν τὴν ἰδίαν φάλαγγα, ἅμα δὲ περιπεσόντες Εὐβοεῦσι καὶ                     μισθοφόροις τισὶν ἀπεσταλμένοις ἐπὶ τὴν κατάληψιν τῶν πλησίον λόφων,                     συνάψαντες αὐτοῖς μάχην ἅπαντας ἀπέκτειναν. οἱ δὲ τῶν Θηβαίων ἱππεῖς τοὺς μὲν φεύγοντας οὐκ                     ἐπεδίωξαν, ἐπὶ δὲ τὴν φάλαγγα τῶν ἀντιτεταγμένων ἐπελάσαντες                     ἐφιλοτιμοῦντο παραλλάξαι τοὺς πεζούσ. ἰσχυρᾶς δὲ μάχης γενομένησ, καὶ                     τῶν ̓αθηναίων καταπονουμένων καὶ πρὸς φυγὴν ὁρμησάντων, ὁ τῶν                     ̓ηλείων ἵππαρχος ἐπὶ τῆς οὐραγίας τεταγμένος ἐπεβοήθησε τοῖς                     φεύγουσι, καὶ πολλοὺς τῶν Βοιωτῶν καταβαλὼν παλίντροπον ἐποίησε τὴν                     μάχην. οἱ μὲν οὖν τῶν ̓ηλείων ἱππεῖς                     τοῦτον τὸν τρόπον ἐπιφανέντες τῷ λαιῷ κέρατι τὸ γεγονὸς περὶ τοὺς                     συμμάχους ἐλάττωμα διωρθώσαντο· ἐπὶ δὲ θατέρου κέρατος ἐπιρραξάντων                     ἀλλήλοις τῶν ἱππέων βραχὺν χρόνον ἡ μάχη διέμεινεν ἰσόρροποσ, μετὰ                     δὲ ταῦτα διά τε τὸ πλῆθος καὶ τὴν ἀρετὴν τῶν Βοιωτῶν καὶ Θετταλῶν                     ἱππέων οἱ μετὰ τῶν Μαντινέων ὄντες ἐβιάσθησαν, καὶ συχνοὺς                     ἀποβαλόντες κατέφυγον πρὸς τὴν ἰδίαν φάλαγγα. ἡ μὲν οὖν τῶν παρ΄                     ἀμφοτέροις ἱππέων μάχη τοιοῦτον ἔσχε τὸ τέλοσ· αἱ δὲ πεζαὶ                     δυνάμεις ὡς συνῆλθον εἰς χεῖρας τοῖς πολεμίοισ, μεγάλους καὶ                     θαυμαστοὺς ἀγῶνας συνεστήσαντο. οὐδέποτε γὰρ ̔ελλήνων πρὸς ̔́ελληνας                     ἀγωνιζομένων οὔτε πλῆθος ἀνδρῶν τοσοῦτο παρετάξατο οὔθ΄ ἡγεμόνες                     ἀξιολογώτεροι τοῖς ἀξιώμασιν οὔτε ἄνδρες δυνατώτεροι τὰς ἐν τοῖς                     κινδύνοις ἀνδραγαθίας ἐπεδείξαντο. οἱ                     γὰρ πεζομαχεῖν ἄριστα δυνάμενοι κατὰ τοὺς ὑποκειμένους καιρούσ,                     Βοιωτοὶ καὶ Λακεδαιμόνιοι, πρὸς ἀλλήλους κατὰ τὴν τάξιν                     ἀνθεστηκότες πρῶτον μάχην συνῆψαν, οὐδεμίαν φειδὼ ποιούμενοι τοῦ ζῆν.                     καὶ τὸ μὲν πρῶτον τύπτοντες ἀλλήλους τοῖς δόρασι, καὶ διὰ τὴν                     πυκνότητα τῶν πληγῶν τὰ πλεῖστα συντρίψαντεσ, εἰς τὸν ἀπὸ τῆς                     μαχαίρας ἀγῶνα κατήντησαν. συμπλεκόμενοι                     δὲ τοῖς σώμασι καὶ παντοίας διαθέσεις τραυμάτων ἀπεργαζόμενοι τοῖς                     θυμοῖς οὐκ ἔληγον· ἐπὶ πολὺν δὲ χρόνον τοῖς δεινοῖς ἐγκαρτερούντων                     διὰ τὴν ὑπερβολὴν τῆς παρ΄ ἑκατέροις ἀνδραγαθίας οὐδεμίαν ῥοπὴν                     ἐλάμβανεν ἡ μάχη ἕκαστος γὰρ τοῦ παθεῖν τι δεινὸν καταφρονῶν, τοῦ                     δὲ δρᾶσαί τι λαμπρὸν ἐφιέμενοσ, εὐγενῶς ἀνεδέχετο τὸν ὑπὲρ τῆς                     δόξης θάνατον. ἰσχυρᾶς δὲ μάχης ἐπὶ                     πολύν τε χρόνον γινομένης καὶ τοῦ κινδύνου μηδεμίαν ῥοπὴν λαμβάνοντοσ,                     ὁ μὲν ̓επαμεινώνδας ὑπολαβὼν τῆς ἰδίας ἀρετῆς προσδεῖσθαι τὴν                     νίκην, ἔγνω δι΄ ἑαυτοῦ κρῖναι τὸν κίνδυνον. εὐθὺς οὖν ἀναλαβὼν                     τοὺς ἀρίστους καὶ μετὰ τούτων συμφράξασ, εἰσέβαλεν εἰς μέσους τοὺς                     πολεμίουσ· καθηγούμενος δὲ τοῦ συντάγματοσ, καὶ πρῶτος ἀκοντίσασ,                     ἔβαλε τὸν ἡγούμενον τῶν Λακεδαιμονίων. εὐθὺς δὲ καὶ τῶν ἄλλων εἰς χεῖρας ἐρχομένων, οὓς μὲν ἀνελών,                     οὓς δὲ καταπληξάμενοσ, διέκοψε τὴν φάλαγγα τῶν πολεμίων. οἱ δὲ                     Λακεδαιμόνιοι τὸ ἀξίωμα τοῦ ̓επαμεινώνδου καὶ τὸ βάρος τοῦ περὶ                     αὐτὸν συστήματος καταπλαγέντες ἀνεχώρουν ἐκ τῆς μάχησ· ἐπικειμένων                     δὲ τῶν Βοιωτῶν καὶ τοὺς ἐσχάτους αἰεὶ φονευόντων, νεκρῶν ἐσωρεύθη                     πλῆθοσ. οἱ                     δὲ Λακεδαιμόνιοι θεωροῦντες ̓επαμεινώνδαν προθυμότερον προπίπτοντα τῷ                     θυμῷ, συνέδραμον ἐπ΄ αὐτόν. πολλῶν δὲ καὶ πυκνῶν φερομένων βελῶν,                     τὰ μὲν ἐξένευε, τὰ δὲ διεκρούετο, τινὰ δὲ ἐκ τοῦ σώματος ἐξαιρῶν                     τούτοις ἠμύνετο τοὺς ἐπιφερομένουσ. ἡρωικῶς δ΄ ὑπὲρ τῆς νίκης                     ἀγωνισάμενος καιρίαν ἔλαβε πληγὴν εἰς τὸν θώρακα. κλασθέντος δὲ τοῦ                     δόρατοσ, καὶ τοῦ σιδήρου καταλειφθέντος ἐν τῷ σώματι, παραχρῆμα                     ἔπεσε κατισχυθεὶς ὑπὸ τῆς πληγῆσ. περὶ δὲ τοῦ σώματος ἐμπεσούσης                     φιλοτιμίασ, καὶ πολλῶν παρ΄ ἀμφοτέροις ἀναιρεθέντων, μόγις οἱ Θηβαῖοι                     τῇ ῥώμῃ τῶν σωμάτων προέχοντες κατεπόνησαν τοὺς Λακεδαιμονίουσ.                         φυγῆς δὲ γενομένησ, οἱ μὲν Βοιωτοὶ                     βραχὺν ἐπιδιώξαντες χρόνον ἀνέστρεψαν, ἀναγκαιότατον ἡγούμενοι τὸ                     κυριεῦσαι τῶν νεκρῶν. ἀνακαλεσαμένων οὖν τῶν σαλπιγκτῶν τοὺς                     στρατιώτασ,ἅπαντες τῆς μάχης ἀπέστησαν, καὶ τρόπαιον ἀμφότεροι                     στήσαντες ἠμφεσβήτουν τῆς νίκησ. οἱ μὲν                     γὰρ ̓αθηναῖοι νενικηκότες τοὺς περὶ τὸν λόφον Εὐβοεῖς καὶ                     μισθοφόρους κύριοι τῶν νεκρῶν ὑπῆρχον, οἱ δὲ Βοιωτοὶ τοὺς                     Λακεδαιμονίους ἀπὸ κράτους ἡττηκότες καὶ κρατοῦντες τῶν πεπτωκότων                     προσένεμον ἑαυτοῖς τὴν νίκην. ἐπὶ μὲν                     οὖν χρόνον τινὰ περὶ τῆς τῶν νεκρῶν ἀναιρέσεως οὐδέτεροι                     διεπρεσβεύσαντο, ἵνα μὴ δόξωσιν ἐκχωρεῖν τοῦ πρωτείου· μετὰ δὲ ταῦτα                     τῶν Λακεδαιμονίων πρώτων ἐπικηρυκευσαμένων περὶ τῆς τῶν νεκρῶν                     ἀναιρέσεως ἀμφότεροι τοὺς ἰδίους ἔθαψαν. ̓επαμεινώνδας δ΄ ἔτι ζῶν εἰς τὴν παρεμβολὴν                     ἀπηνέχθη, καὶ τῶν συγκληθέντων ἰατρῶν ἀποφηναμένων, ὅτι πάντωσ,                     ὅταν ἐκ τοῦ θώρακος ἐξαιρεθῇ τὸ δόρυ, συμβήσεται καὶ τὸν θάνατον                     ἐπακολουθῆσαι, εὐψυχότατα τὴν τοῦ βίου καταστροφὴν ἐποιήσατο.                         πρῶτον μὲν γὰρ τὸν ὑπασπιστὴν                     προσκαλεσάμενος ἐπηρώτησεν, εἰ διασέσωκε τὴν ἀσπίδα. τοῦ δὲ φήσαντος                     καὶ θέντος αὐτὴν πρὸ τῆς ὁράσεωσ, πάλιν ἐπηρώτησε, πότεροι                     νενικήκασιν. ἀποφαινομένου δὲ τοῦ παιδόσ, ὅτι Βοιωτοὶ νενικήκασιν,                     ὥρα, φησίν, ἐστὶ τελευτᾶν, καὶ προσέταξεν ἐκσπάσαι τὸ δόρυ.                     ἀναβοησάντων δὲ τῶν παρόντων φίλων, καί τινος εἰπόντος ὅτι τελευτᾷς                     ἄτεκνοσ, ̓επαμεινώνδα, καὶ δακρύσαντοσ, μὰ Δία μέν, φησίν, ἀλλὰ                     καταλείπω δύο θυγατέρασ, τήν τε ἐν Λεύκτροις νίκην καὶ τὴν ἐν                     Μαντινείᾳ. καὶ τοῦ δόρατος ἐξαιρεθέντος ἄνευ πάσης ταραχῆς                     ἐξέπνευσεν. ἡμεῖς δ΄ εἰωθότες ταῖς τῶν ἀγαθῶν                     ἀνδρῶν τελευταῖς ἐπιλέγειν τὸν ἴδιον ἔπαινον, οὐδαμῶς ἁρμόττον                     ἡγούμεθα παραδραμεῖν ἀνδρὸς τηλικούτου τὴν τελευτὴν ἀνεπισήμαντον.                     δοκεῖ γάρ μοι μὴ μόνον τοὺς καθ΄ ἑαυτὸν ὑπερβάλλειν                     ἐν τῇ στρατηγικῇ συνέσει καὶ ἐμπειρίᾳ, πρὸς δὲ                     τούτοις ἐπιεικείᾳ τε καὶ μεγαλοψυχίᾳ. κατὰ μὲν γὰρ τὴν ἡλικίαν τὴν τούτου γεγόνασιν ἄνδρες ἐπιφανεῖς                     Πελοπίδας τε Θηβαῖος καὶ Τιμόθεος καὶ Κόνων, ἔτι δὲ Χαβρίας                     τε καὶ ̓ιφικράτης οἱ ̓αθηναῖοι, πρὸς δὲ τούτοις                     ̓αγησίλαος ὁ Σπαρτιάτησ, βραχὺ τοῖς χρόνοις προτερῶν· ἐν δὲ τοῖς                     πρὸ τοῦ χρόνοισ, ἐπὶ τῶν Μηδικῶν καὶ πρὸ τῶν                     Περσικῶν καιρῶν, Σόλων καὶ Θεμιστοκλῆς καὶ Μιλτιάδησ, ἔτι δὲ                     Κίμων καὶ Μυρωνίδης καὶ Περικλῆς καί τινες ἕτεροι παρὰ τοῖς                     ̓αθηναίοισ, κατὰ δὲ τὴν Σικελίαν Γέλων ὁ Δεινομένους καί τινες                     ἕτεροι. ἀλλ΄ ὅμως εἴ τις συγκρίναι τὰς                     τούτων ἀρετὰς τῇ ̓επαμεινώνδου στρατηγίᾳ τε καὶ δόξῃ, πολὺ ἂν                     προέχουσαν εὕροι τὴν περὶ τὸν ̓επαμεινώνδαν ἀρετήν. παρὰ μὲν γὰρ                     ἑκάστῳ τῶν ἄλλων ἓν ἂν εὕροι προτέρημα τῆς δόξησ, παρὰ δὲ                     τούτῳ πάσας τὰς ἀρετὰς ἠθροισμένασ. καὶ γὰρ ῥώμῃ σώματος καὶ                     λόγου δεινότητι, πρὸς δὲ τούτοις ψυχῆς λαμπρότητι καὶ μισαργυρίᾳ καὶ                     ἐπιεικείᾳ, καὶ τὸ μέγιστον, ἀνδρείᾳ καὶ στρατηγικῇ συνέσει πολὺ                     διήνεγκε πάντων. τοιγαροῦν ἡ πατρὶς                     αὐτοῦ ζῶντος μὲν ἐκτήσατο τὴν ἡγεμονίαν τῆς ̔ελλάδοσ, τελευτήσαντος                     δὲ ταύτης ἐστερήθη καὶ τῆς ἐπὶ τὸ χεῖρον ἀεὶ μεταβολῆς ἐπειράθη,                     καὶ πέρας διὰ τὴν ἀφροσύνην τῶν ἡγουμένων ἀνδραποδισμοῦ καὶ                     κατασκαφῆς ἔλαβε πεῖραν. ̓επαμεινώνδας μὲν οὖν παρὰ πᾶσι περιβόητον                     ἔχων τὴν ἀρετήν, τοιαύτης ἔτυχε καταστροφῆς τοῦ βίου. οἱ δ΄ ̔́ελληνες                     μετὰ τὴν μάχην ἀμφισβητουμένην ἔχοντες τὴν νίκην, καὶ ταῖς                     ἀνδραγαθίαις ἐφάμιλλοι καθεστῶτεσ, ἔτι δὲ τῇ συνεχείᾳ τῶν κινδύνων                     καταπονούμενοι, διελύσαντο πρὸς ἀλλήλουσ. συνθέμενοι δὲ κοινὴν εἰρήνην                     καὶ συμμαχίαν, κατέταττον ἐν τῇ συμμαχίᾳ καὶ τοὺς Μεσσηνίουσ.                         οἱ δὲ Λακεδαιμόνιοι διὰ τὴν πρὸς                     τούτους ἀκατάλλακτον ἀλλοτριότητα τῶν σπονδῶν οὐ προείλοντο κοινωνεῖν                     καὶ μόνοι τῶν ̔ελλήνων ὑπῆρχον ἔκσπονδοι. τῶν δὲ συγγραφέων                     Ξενοφῶν μὲν ὁ ̓αθηναῖος τὴν τῶν ̔ελληνικῶν σύνταξιν εἰς τοῦτον τὸν                     ἐνιαυτὸν κατέστροφεν ἐπὶ τὴν ̓επαμεινώνδου τελευτήν· ̓αναξιμένης δὲ                     ὁ Λαμψακηνὸς τὴν πρώτην τῶν ̔ελληνικῶν ἀνέγραψεν ἀρξάμενος ἀπὸ                     θεογονίας καὶ ἀπὸ τοῦ πρώτου γένους τῶν ἀνθρώπων, κατέστροφε δ΄ εἰς                     τὴν ἐν Μαντινείᾳ μάχην καὶ τὴν ̓επαμεινώνδου τελευτήν· περιέλαβε δὲ                     πάσας σχεδὸν τάς τε τῶν ̔ελλήνων καὶ βαρβάρων πράξεις ἐν βύβλοις                     δώδεκα. Φίλιστος δὲ τὰ περὶ Διονύσιον τὸν νεώτερον ὧδε κατέστροφε,                     διελθὼν ἔτη πέντε ἐν βύβλοις δυσίν. ἐπ΄                     ἄρχοντος δ΄ ̓αθήνησι Μόλωνος ἐν ̔ρώμῃ κατεστάθησαν ὕπατοι Λεύκιος                     Γενούκιος καὶ Κόιντος Σερουίλιοσ. ἐπὶ δὲ τούτων οἱ τὴν παράλιον                     οἰκοῦντες τῆς ̓ασίας ἀπέστησαν ἀπὸ Περσῶν, καί τινες τῶν σατραπῶν                     καὶ στρατηγῶν ἐπαναστάντες πόλεμον ἐξήνεγκαν πρὸς ̓αρταξέρξην.                         ὁμοίως δὲ τούτοις καὶ Ταχὼς ὁ                     βασιλεὺς τῶν Αἰγυπτίων κρίνας πολεμεῖν τοῖς Πέρσαισ, ναῦς τε                     κατεσκεύασε καὶ πεζὰς δυνάμεις ἤθροισεν. πολλοὺς δὲ ξενολογήσας ἐκ                     τῶν ̔ελληνίδων πόλεων ἔπεισε καὶ Λακεδαιμονίους συμμαχεῖν· οἱ γὰρ                     Σπαρτιᾶται πρὸς ̓αρταξέρξην ἀλλοτρίως εἶχον διὰ τὸ τοὺς Μεσσηνίους                     ὁμοίως τοῖς ἄλλοις ̔́ελλησιν ὑπὸ τοῦ βασιλέως εἰς τὴν κοινὴν                     εἰρήνην κατατετάχθαι. τηλικαύτης δὲ συνδρομῆς κατὰ τῶν Περσῶν                     γενομένησ, καὶ ὁ βασιλεὺς παρεσκευάζετο τὰ πρὸς τὸν πόλεμον. ὑπὸ γὰρ τὸν αὐτὸν καιρὸν ἔδει πρός τε τὸν                     τῶν Αἰγυπτίων βασιλέα πολεμεῖν καὶ πρὸς τὰς κατὰ τὴν ̓ασίαν                     ̔ελληνίδας πόλεις καὶ Λακεδαιμονίους καὶ τοὺς τούτων συμμάχους                     σατράπας καὶ στρατηγούσ, τοὺς ἄρχοντας μὲν τῶν παραθαλαττίων τόπων,                     συντεθειμένους δὲ κοινοπραγίαν· ὧν ἦσαν ἐπιφανέστατοι ̓αριοβαρζάνης                     μὲν ὁ τῆς Φρυγίας σατράπησ, ὃς καὶ Μιθριδάτου τελευτήσαντος τῆς                     τούτου βασιλείας κεκυριευκὼς ἦν, Μαύσωλος δὲ Καρίας δυναστεύων καὶ                     πολλῶν ἐρυμάτων καὶ πόλεων ἀξιολόγων κυριεύων, ὧν ἑστίαν καὶ                     μητρόπολιν συνέβαινεν εἶναι τὴν ̔αλικαρνασσόν, ἔχουσαν ἀκρόπολιν                     ἀξιόλογον καὶ τὰ τῆς Καρίας βασίλεια, πρὸς δὲ τούτοις ̓ορόντης μὲν                     τῆς Μυσίας σατράπησ, Αὐτοφραδάτης δὲ Λυδίασ· τῶν δὲ ̓ιώνων                     ἄνευΛύκιοί τε καὶ Πισίδαι καὶ Παμφύλιοι καὶ Κίλικεσ, ἔτι δὲ                     καὶ Σύροι καὶ Φοίνικες καὶ σχεδὸν πάντες οἱ παραθαλάσσιοι. τηλικαύτης δ΄ οὔσης ἀποστάσεωσ, τὸ μὲν ἥμισυ                     τῶν προσόδων τῷ βασιλεῖ κατελέλυτο, τὸ δὲ λοιπὸν οὐχ ἱκανὸν ἦν                     εἰς τὰς τοῦ πολέμου χρείασ. οἱ δ΄ ἀφεστηκότες                     τοῦ βασιλέως ἐπὶ τὴν τῶν ὅλων διοίκησιν εἵλαντο στρατηγὸν                     ̓ορόντην. οὗτος δὲ παραλαβὼν τὴν ἡγεμονίαν καὶ χρήματα πρὸς                     ξενολογίαν, δισμυρίοις στρατιώταις ἐνιαύσιον μισθόν, ἐγένετο προδότης                     τῶν πιστευσάντων. ὑπολαβὼν γὰρ παρὰ τοῦ βασιλέως δωρεῶν τε μεγάλων                     τεύξεσθαι καὶ τῆς παραθαλασσίου πάσης παραλήψεσθαι τὴν σατραπείαν, ἐὰν                     ἐγχειρίσῃ τοῖς Πέρσαις τοὺς ἀφεστηκότασ, πρῶτον μὲν τοὺς κομίσαντας                     τὰ χρήματα συνέλαβε καὶ πρὸς τὸν ̓αρταξέρξην ἀπέστειλε, μετὰ δὲ                     ταῦτα πολλὰς τῶν πόλεων καὶ τοὺς ξενολογηθέντας στρατιώτας τοῖς ὑπὸ                     τοῦ βασιλέως πεμφθεῖσιν ἡγεμόσι παρέδωκεν. ὁμοίως δὲ τούτῳ καὶ κατὰ τὴν Καππαδοκίαν ἐγένετο προδοσία, καθ΄                     ἣν ἴδιόν τι καὶ παράδοξον συνέβη γενέσθαι. ̓αρταβάζου γὰρ τοῦ                     βασιλέως στρατηγοῦ μετὰ πολλῆς δυνάμεως ἐμβαλόντος εἰς τὴν                     Καππαδοκίαν, ὁ μὲν ταύτης τῆς χώρας σατράπης Δατάμης                     ἀντεστρατοπέδευσεν αὐτῷ, πολλοὺς μὲν ἱππεῖς ἠθροικώσ, δισμυρίους δὲ                     πεζοὺς μισθοφόρους ἔχων αὑτῷ συστρατεύοντασ· ὁ δὲ κηδεστὴς τοῦ Δατάμου τῶν ἱππέων ἀφηγούμενοσ,                     χάριν βουλόμενος καταθέσθαι καὶ τῆς ἰδίας σωτηρίας ἅμα προνοούμενοσ,                     ἀποστὰς νυκτὸς μετὰ τῶν ἱππέων ἀπήλαυνε πρὸς τοὺς πολεμίουσ,                     συντεθειμένος πρὸς ̓αρτάβαζον τῇ πρότερον ἡμέρᾳ περὶ τῆς προδοσίασ.                         Δατάμης δὲ παρακαλέσας τοὺς                     μισθοφόρους καὶ δωρεὰς ὑποσχόμενοσ, ἀνέζευξε πρὸς τοὺς ἀφεστηκότασ.                     καταλαβὼν δ΄ αὐτοὺς ἤδη συνάπτοντας τοῖς πολεμίοισ, καὶ αὐτὸς                     προσπεσὼν ἅμα τοῖς περὶ τὸν ̓αρτάβαζον καὶ τοῖς ἱππεῦσιν, ἔκτεινε                     τοὺς εἰς χεῖρας ἐρχομένουσ. ὁ δ΄                     ̓αρτάβαζοσ, τὸ μὲν πρῶτον τὸ ἀληθὲς ἀγνοῶν, ὑπολαβὼν δὲ τὸν                     ἀποστάτην τοῦ Δατάμου παλιμπροδοσίαν ποιεῖσθαι, παρήγγειλε τοῖς                     ἰδίοις κτείνειν τοὺς προσιόντας ἱππεῖσ. ὁ δὲ Μιθροβαρζάνης ἐν                     μέσοις ἀποληφθείσ, καὶ τῶν μὲν ὡς προδότην ἀμυνομένων, τῶν δὲ ὡς                     παλιμπροδότην τιμωρουμένων, ἐν ἀπορίᾳ καθειστήκει· τῆς δ΄ ἀπορίας οὐκ                     ἐώσης βουλεύσασθαι, πρὸς ἀλκὴν ἐτρέπετο, καὶ πρὸς ἀμφοτέρους                     διαμαχόμενος πολὺν ἐποίει φόνον. τέλος δὲ πλειόνων ἢ μυρίων                     ἀναιρεθέντων, τοὺς ὑπολειφθέντας ὁ Δατάμης τρεψάμενος καὶ πολλοὺς                     φονεύσας ἀνεκαλέσατο τῇ σάλπιγγι τοὺς διώκοντας στρατιώτασ. τῶν δ΄ ἱππέων τῶν ὑπολειφθέντων οἱ μὲν πρὸς                     τὸν Δατάμην ἀποχωρήσαντες ἠξίουν τυχεῖν συγγνώμησ, οἱ δὲ λοιποὶ τὴν                     ἡσυχίαν ἦγον, οὐκ ἔχοντες ὅποι τράπωνται, καὶ τέλος εἰς                     πεντακοσίους ὄντες κυκλωθέντες ὑπὸ Δατάμου κατηκοντίσθησαν. Δατάμης μὲν οὖν καὶ πρότερον ἐπὶ στρατηγίᾳ                     θαυμαζόμενοσ, πολλῷ τότε μᾶλλον ἔσχε περιβόητον τήν τε ἀνδρείαν καὶ                     τὴν ἐν τῷ στρατηγεῖν σύνεσιν· ὁ δὲ βασιλεὺς ̓αρταξέρξης πυθόμενος                     τὴν στρατηγίαν τοῦ Δατάμου, καὶ σπεύδων ἄρασθαι τοῦτον, δι΄                     ἐπιβουλῆς αὐτὸν ἐδολοφόνησεν. ἅμα δὲ τούτοις                     πραττομένοις ̔ρεομίθρησ, ὑπὸ τῶν ἀποστατῶν πεμφθεὶς εἰς Αἴγυπτον                     πρὸς Ταχὼ τὸν βασιλέα, καὶ λαβὼν ἀργυρίου μὲν τάλαντα πεντακόσια,                     ναῦς δὲ μακρὰς πεντήκοντα, κατέπλευσε τῆς ̓ασίας εἰς τὰς                     ὀνομαζομένας Λεύκασ. εἰς δὲ ταύτην τὴν πόλιν μεταπεμψάμενος πολλοὺς                     τῶν ἀφεστηκότων ἡγεμόνασ, τούτους μὲν συλλαβὼν καὶ δήσας ἀνέπεμψε                     πρὸς ̓αρταξέρξην, αὐτὸς δὲ ἀποστάτης γενόμενος ταῖς ἐκ τῆς                     προδοσίας δωρεαῖς διελύσατο τὰ πρὸς τὸν βασιλέα. κατὰ δὲ τὴν Αἴγυπτον Ταχὼς ὁ βασιλεὺς                     κατασκευασάμενος τὰ πρὸς τὸν πόλεμον διακοσίας μὲν τριήρεις εἶχε                     πολυτελῶς κεκοσμημένασ, μισθοφόρους δ΄ ἐπιλέκτους ἐκ τῆς ̔ελλάδος                     μυρίουσ, χωρὶς δὲ τούτων πεζοὺς στρατιώτας Αἰγυπτίους ὀκτακισμυρίουσ.                     καὶ τῶν μὲν μισθοφόρων τὴν ἡγεμονίαν παρέδωκεν ̓αγησιλάῳ τῷ                     Σπαρτιάτῃ, ἀπεσταλμένῳ μὲν ὑπὸ Λακεδαιμονίων ἐπὶ συμμαχίαν μεθ΄                     ὁπλιτῶν χιλίων, δυναμένῳ δ΄ ἡγεῖσθαι στρατιωτῶν καὶ δι΄ ἀνδρείαν καὶ                     στρατηγικὴν σύνεσιν τεθαυμασμένῳ· τοῦ δὲ                     ναυτικοῦ τὴν στρατηγίαν ἐνεχείρισε Χαβρίᾳ τῷ ̓αθηναίῳ, δημοσίᾳ                     μὲν ὑπὸ τῆς πατρίδος οὐκ ἀπεσταλμένῳ, ἰδίᾳ δὲ ὑπὸ τοῦ βασιλέως                     συστρατεύειν πεπεισμένῳ. αὐτὸς δὲ τῶν Αἰγυπτίων ἔχων τὴν                     ἡγεμονίαν καὶ στρατηγὸς ὢν ἁπάσης τῆς δυνάμεωσ, ̓αγησιλάῳ μὲν                     συμβουλεύσαντι μένειν ἐπὶ τῆς Αἰγύπτου καὶ διὰ τῶν στρατηγῶν τὸν                     πόλεμον διοικεῖν οὐ προσέσχε καλῶς συμβουλεύοντι. τῆς γὰρ δυνάμεως                     προελθούσης πορρωτέρω καὶ περὶ Φοινίκην καταστρατοπεδευούσησ, ὁ                     καθεσταμένος ἐπὶ τῆς Αἰγύπτου στρατηγὸς ἀπέστη ἀπὸ τοῦ βασιλέωσ,                     διαπεμψάμενος δὲ πρὸς τὸν υἱὸν Νεκτανεβώ, καὶ πείσας ἀντέχεσθαι τῆς                     ἐν Αἰγύπτῳ βασιλείασ, μέγαν πόλεμον ἐξέκαυσεν· ὁ γὰρ Νεκτανεβὼς ὑπὸ τοῦ βασιλέως τεταγμένος                     ἡγεμὼν τῶν ἐξ Αἰγύπτου στρατιωτῶν, καὶ πεμφθεὶς ἀπὸ τῆς Φοινίκης                     πολιορκεῖν τὰς ἐν τῇ Συρίᾳ πόλεισ, συγκάταινος γενόμενος ταῖς τοῦ                     πατρὸς ἐπιβολαῖσ, τοὺς μὲν ἡγεμόνας δωρεαῖσ, τοὺς δὲ στρατιώτας                     ἐπαγγελίαις προτρεψάμενοσ, ἔπεισε συναγωνιστὰς γενέσθαι. τέλος δὲ καταληφθείσης ὑπὸ τῶν ἀποστατῶν τῆς                     Αἰγύπτου, ὁ μὲν Ταχὼς καταπλαγεὶς ἐτόλμησε διὰ τῆς ̓αραβίας                     ἀναβῆναι πρὸς τὸν βασιλέα, καὶ συγγνώμην ἠξίου δοῦναι περὶ τῶν                     ἡμαρτημένων· ὁ δὲ ̓αρταξέρξης οὐ μόνον αὐτὸν ἀπέλυσε τῶν                     ἐγκλημάτων, ἀλλὰ καὶ στρατηγὸν ἀπέδειξε τοῦ πρὸς Αἰγυπτίους                     πολέμου. μετ΄ ὀλίγον δὲ ὁ μὲν βασιλεὺς τῶν                     Περσῶν ἐτελεύτησεν ἄρξας ἔτη τρία πρὸς τοῖς τετταράκοντα, τὴν δὲ                     βασιλείαν διεδέξατο ̓͂ωχος ὁ μετονομασθεὶς ̓αρταξέρξησ, καὶ                     ἐβασίλευσεν ἔτη τρία πρὸς τοῖς εἴκοσι· τοῦ γὰρ ̓αρταξέρξου καλῶς                     βεβασιλευκότος καὶ γενομένου παντελῶς εἰρηνικοῦ καὶ ἐπιτυχοῦσ, τοὺς                     μετὰ τοῦτον βασιλεύοντας μετωνόμαζον καὶ τὴν τούτου προσηγορίαν ἔχειν                     προσέταττον. τοῦ δὲ βασιλέως Ταχὼ                     ἐπανελθόντος πρὸς τοὺς περὶ τὸν ̓αγησίλαον, Νεκτανεβὼς ἠθροικὼς                     στρατιώτας πλείους τῶν δέκα μυριάδων ἧκεν ἐπὶ τὸν Ταχώ, καὶ                     προεκαλεῖτο περὶ τῆς βασιλείας διαγωνίσασθαι. ὁ μὲν οὖν ̓αγησίλαος                     ὁρῶν τὸν βασιλέα καταπεπληγμένον καὶ μὴ τολμῶντα διακινδυνεύειν,                     παρεκάλει θαρρεῖν· τῆς γὰρ νίκης τυγχάνειν οὐ τοὺς κατὰ τὸ πλῆθος                     προέχοντασ, ἀλλὰ τοὺς κατὰ τὰς ἀνδραγαθίας πρωτεύοντασ· οὐ                     προσέχοντος δ΄ αὐτοῦ συνηναγκάσθη μετ΄ αὐτοῦ ποιήσασθαι τὴν ἀναχώρησιν                     εἴς τινα πόλιν εὐμεγέθη. οἱ δ΄                     Αἰγύπτιοι τὸ πρῶτον ἐπολιόρκουν τοὺς συγκεκλεισμένουσ· ἐπεὶ δὲ                     πολλοὺς ἐν ταῖς τειχομαχίαις ἀπέβαλον, τείχει καὶ τάφρῳ περιελάμβανον                     τὴν πόλιν. ταχὺ δὲ τῶν ἔργων συντελουμένων διὰ τὴν πολυχειρίαν, καὶ                     τῶν ἐπιτηδείων ἐξαναλωθέντων, ὁ μὲν Ταχὼς ἀπέγνω τὴν σωτηρίαν, ὁ                     δὲ ̓αγησίλαος παρακαλέσας τοὺς στρατιώτασ, καὶ νυκτὸς ἐπιθέμενος τοῖς                     πολεμίοισ, διέσωσεν ἅπαντας τοὺς στρατιώτας ἀνελπίστωσ. ἐπιδιωξάντων δὲ τῶν Αἰγυπτίων καὶ τῶν τόπων                     ὄντων πεδινῶν, οἱ μὲν Αἰγύπτιοι διέλαβον τῷ πλήθει κεκυκλῶσθαι                     τοὺς πολεμίους καὶ πάντας ἄρδην ἀναιρήσειν, ὁ δὲ ̓αγησίλαος                     καταλαβόμενος τόπον, ὃς εἶχεν ἐξ ἑκατέρου μέρους διώρυγα ποταμοῦ                     χειροποίητον, ὑπέμενε τὴν τῶν πολεμίων ἔφοδον. ἐκτάξας δὲ τὴν δύναμιν οἰκείως τοῖς τόποισ, καὶ                     τοῖς τοῦ ποταμοῦ ῥείθροις ὀχυρώσας τὴν στρατιάν, συνῆψε μάχην. τοῦ                     δὲ πλήθους τοῖς Αἰγυπτίοις ἀχρήστου γενομένου, ταῖς ἀρεταῖς                     προέχοντες οἱ ̔́ελληνες πολλοὺς μὲν ἀπέκτειναν τῶν Αἰγυπτίων, τοὺς                     δὲ λοιποὺς φεύγειν ἠνάγκασαν. μετὰ δὲ                     ταῦτα ὁ μὲν Ταχὼς ῥᾳδίως ἀνεκτήσατο τὴν κατ΄ Αἴγυπτον βασιλείαν,                     ὁ δ΄ ̓αγησίλαος ὡς μόνος κατωρθωκὼς τὴν βασιλείαν ἐτιμήθη                     προσηκούσαις δωρεαῖσ. ἐπανιὼν δὲ εἰς τὴν πατρίδα διὰ Κυρήνης                     ἐτελεύτησε, καὶ τοῦ σώματος ἐν μέλιτι κομισθέντος εἰς τὴν Σπάρτην                     ἔτυχε τῆς βασιλικῆς ταφῆς τε καὶ τιμῆσ. καὶ τὰ μὲν κατὰ τὴν ̓ασίαν                     μέχρι τούτων προέβη κατὰ τοῦτον τὸν ἐνιαυτόν. κατὰ δὲ τὴν Πελοπόννησον τοῖς ̓αρκάσι γενομένης                     εἰρήνης κοινῆς μετὰ τὴν ἐν Μαντινείᾳ μάχην, ἐνιαυτὸν μόνον                     ἐμμείναντες τοῖς ὅρκοις πάλιν κατέστησαν τὸν πόλεμον. ἐν μὲν γὰρ                     τοῖς ὅρκοις ἦν γεγραμμένον ἑκάστους εἰς τὴν ἑαυτῶν ἀπιέναι                     πατρίδα μετὰ τὴν μάχην, εἰς δὲ τὴν Μεγάλην πόλιν ὑπῆρχον αἱ                     περιοικοῦσαι πόλεις μετῳκισμέναι καὶ δυσχερῶς φέρουσαι τὴν ἐκ τῆς                     πατρίδος μετάστασιν. διόπερ αὐτῶν ἐπανελθόντων εἰς τὰς προγεγενημένας                     πόλεισ, οἱ Μεγαλοπολῖται συνηνάγκαζον ἐκλιπεῖν τὰς πατρίδασ. διὰ δὲ ταύτην τὴν αἰτίαν γενομένης διαφορᾶσ,                     οἱ μὲν ἐκ τῶν πολισμάτων ἠξίουν αὐτοῖς βοηθεῖν Μαντινεῖς καὶ τῶν                     ἄλλων ̓αρκάδων τινάσ, ἔτι δὲ ̓ηλείους καὶ τοὺς ἄλλους τοὺς                     μετεσχηκότας τοῖς Μαντινεῦσι συμμαχίασ· οἱ δὲ Μεγαλοπολῖται τοὺς                     Θηβαίους παρεκάλουν συμμαχεῖν. οἷς ἀπέστειλαν συντόμως ὁπλίτας μὲν                     τρισχιλίουσ, ἱππεῖς δὲ τριακοσίουσ, ὧν τὴν στρατηγίαν εἶχε                     Παμμένησ. οὗτος δὲ παρελθὼν εἰς                     Μεγάλην πόλιν, καὶ τῶν πολισμάτων ἃ μὲν ἐκπορθήσασ, ἃ δὲ                     καταπληξάμενοσ, συνηνάγκασεν εἰς τὴν Μεγάλην πόλιν μετοικῆσαι. καὶ τὰ                     μὲν περὶ τὸν συνοικισμὸν τῶν πόλεων ἐπὶ τοσοῦτο ταραχῆς ἐλθόντα                     ἔτυχεν ἐνδεχομένης καταστολῆσ. τῶν δὲ συγγραφέων ̓αθάνας ὁ Συρακόσιος τῶν                     περὶ Δίωνα πράξεων ἐντεῦθεν ἀρξάμενος ἔγραψε μὲν βύβλους                     τρισκαίδεκα, προανέλαβε δὲ τὸν ἄγραφον χρόνον ἐτῶν ἑπτὰ ἀπὸ τῆς                     Φιλίστου συντάξεως ἐν μιᾷ βύβλῳ, καὶ διελθὼν τὰς πράξεις ἐν                     κεφαλαίοις συνεχῆ τὴν ἱστορίαν ἐποίησεν. ἐπ΄                     ἄρχοντος δ΄ ̓αθήνησι Νικοφήμου τὴν ὑπατικὴν ἀρχὴν ἐν ̔ρώμῃ                     διέλαβε Γάιος Σολπίκιος καὶ Γάιος Λικίνιοσ. ἐπὶ δὲ τούτων                     ̓αλέξανδρος μὲν ὁ Φερῶν τύραννος λῃστρίδας ναῦς ἐκπέμψας ἐπὶ τὰς                     Κυκλάδας νήσουσ, τινὰς μὲν ἐκπολιορκήσας πολλῶν σωμάτων ἐκυρίευσεν,                     εἰς δὲ τὴν Πεπάρηθον ἀποβιβάσας μισθοφόρους στρατιώτας ἐπολιόρκει                     τὴν πόλιν. ̓αθηναίων δὲ βοηθησάντων τοῖς                     Πεπαρηθίοισ, καὶ στρατηγὸν Λεωσθένην ἀπολιπόντων, ἐπέθετο τοῖς                     ̓αθηναίοισ· ἐτύγχανον δ΄ οὗτοι παραφυλάττοντες τοὺς ἐν τῷ Πανόρμῳ                     διατρίβοντας τῶν ̓αλεξάνδρου στρατιωτῶν. ἀπροσδοκήτως δὲ ἐπιθεμένων                     τῶν τοῦ δυνάστου, παράδοξος εὐημερία περὶ τὸν ̓αλέξανδρον ἐγένετο.                     οὐ μόνον γὰρ τοὺς ἀπεσταλμένους ἐν τῷ Πανόρμῳ διέσωσεν ἐκ τῶν                     μεγίστων κινδύνων, ἀλλὰ καὶ τριήρεις μὲν ̓αττικὰς πέντε, μίαν δὲ                     Πεπαρηθίαν εἷλε, καὶ σωμάτων ἐκυρίευσεν ἑξακοσίων. οἱ δ΄ ̓αθηναῖοι παροξυνθέντες τοῦ μὲν Λεωσθένους ὡς                     προδότου θάνατον κατέγνωσαν καὶ τὴν οὐσίαν ἐδήμευσαν, ἑλόμενοι δὲ                     στρατηγὸν Χάρητα καὶ ναυτικὴν δύναμιν δόντες ἐξέπεμψαν. οὗτος δὲ                     τοὺς μὲν πολεμίους εὐλαβούμενοσ, τοὺς δὲ συμμάχους ἀδικῶν διετέλει.                     καταπλεύσας γὰρ εἰς Κόρκυραν συμμαχίδα πόλιν, στάσεις ἐν αὐτῇ                     μεγάλας ἐκίνησεν, ἐξ ὧν συνέπεσε γενέσθαι σφαγὰς πολλὰς καὶ                     ἁρπαγάσ, δι΄ ἃς συνέβη τὸν δῆμον τῶν ̓αθηναίων διαβληθῆναι παρὰ                     τοῖς συμμάχοισ. ὁ μὲν οὖν Χάρης καὶ ἕτερα τοιαῦτα παρανομῶν                     ἀγαθὸν μὲν οὐδὲν διεπράξατο, τῇ δὲ πατρίδι διαβολάσ. τῶν δὲ συγγραφέων                     Διονυσόδωρος καὶ ̓́αναξις οἱ Βοιωτοὶ τὴν τῶν ̔ελληνικῶν ἱστορίαν                     εἰς τοῦτον τὸν ἐνιαυτὸν κατεστρόφασι τὰς συντάξεισ. ἡμεῖς δὲ τὰς                     πρὸ Φιλίππου τοῦ βασιλέως πράξεις διεληλυθότεσ, ταύτην μὲν τὴν βύβλον                     κατὰ τὴν ἐν ἀρχῇ πρόθεσιν αὐτοῦ περιγράφομεν, τὴν δ΄ ἐχομένην ἀπὸ                     τῆς Φιλίππου παραλήψεως τῆς βασιλείας ἀρξάμενοι πάσας διέξιμεν τὰς                     τοῦ βασιλέως τούτου πράξεις μέχρι τῆς τελευτῆσ, συμπεριλαμβάνοντες καὶ                     τὰς ἄλλας τὰς γεγενημένας ἐν τοῖς γνωριζομένοις μέρεσι τῆς                     οἰκουμένησ.   βοοκ χϝι  τάδε ἔνεστιν ἐν τῇ ἑκκαιδεκάτῃ τῶν Διοδώρου ἱστορικῶν                 βίβλων. ὡς Φίλιππος ὁ ̓αμύντου                     παρέλαβε τὴν τῶν Μακεδόνων βασιλείαν.ὡς                         ̓αργαῖον ἀντιποιούμενον τῆς βασιλείας ἐνίκησεν.ὡς ̓ιλλυριοὺς καὶ Παίονας καταπολεμήσας ἐκτήσατο τὴν                     προγονικὴν ἀρχήν.περὶ τῆς ἀνανδρίας τοῦ                         νεωτέρου Διονυσίου καὶ τῆς Δίωνος φυγῆσ.κτίσις Ταυρομενίου κατὰ τὴν Σικελίαν.τὰ                     πραχθέντα κατὰ τὴν Εὔβοιαν καὶ κατὰ τὸν συμμαχικὸν πόλεμον.                         πολιορκία ̓αμφιπόλεως ὑπὸ Φιλίππου                     καὶ ἅλωσισ.ὡς Φίλιππος τοὺς Πυδναίους                         ἐξανδραποδισάμενος τὰ χρύσεια μέταλλα κατεσκεύασεν.ὡς Δίων ἐλευθερώσας τοὺς Συρακουσίους Διονύσιον                         κατεπολέμησεν.ὡς ἐκπεσὼν ἐκ τῆς                             πατρίδος πάλιν ἀνεκτήσατο τὰς Συρακούσασ.κατάλυσις συμμαχικοῦ πολέμου.συνδρομὴ                     τριῶν βασιλέων ἐπὶ Φίλιππον.ὡς Φιλόμηλος                     ὁ Φωκεὺς τοὺς Δελφοὺς καὶ τὸ μαντεῖον καταλαβόμενος τὸν ἱερὸν                     πόλεμον ἐξέκαυσεν.περὶ τῆς ἐξ ἀρχῆς                     εὑρέσεως τοῦ μαντείου.Φιλομήλου τοῦ                     Φωκέως ἧττα καὶ θάνατοσ.̓ονομάρχου                         παράληψις τῆς ἀρχῆς καὶ παρασκευὴ πρὸς πόλεμον.ὡς Βοιωτοὶ ̓αρταβάζῳ βοηθήσαντες ἐνίκησαν τοὺς                     βασιλέως σατράπασ.ὡς ̓αθηναῖοι Χερρονήσου                     κρατήσαντες κατεκληρούχησαν αὐτήν. ὡς                     Φίλιππος Μεθώνην ἑλὼν κατέσκαψεν.ὡς                         Φίλιππος Φωκεῖς νικήσας ἐξέβαλεν ἐκ τῆς Θετταλίασ.ὡς ̓ονόμαρχος ὁ Φωκεὺς Φίλιππον δυσὶ μάχαις νικήσας                     εἰς τοὺς ἐσχάτους κινδύνους ἤγαγεν.ὡς                         ̓ονόμαρχος Βοιωτοὺς νικήσας Κορώνειαν εἷλεν.ὡς ̓ονόμαρχος ἐν Θετταλίᾳ παραταξάμενος πρὸς                     Φίλιππον καὶ Θετταλοὺς ἡττήθη.ὡς αὐτὸς                         μὲν ἐκρεμάσθη, οἱ δ΄ ἄλλοι κατεποντίσθησαν ὡς ἱερόσυλοι.ὡς Φάυλλος διαδεξάμενος τὴν ἀρχὴν πολλὰ τῶν                             ἀργυρῶν καὶ χρυσῶν ἀναθημάτων κατέκοψεν.ὡς τὰς μισθοφορίας ἀναβιβάσας ἤθροισε μισθοφόρων πλῆθοσ.ὡς τεταπεινωμένα τὰ τῶν Φωκέων πράγματα                         διωρθώσατο.ὡς χρήμασι διαφθείρων τὰς                     πόλεις καὶ τοὺς προεστηκότας αὐταῖς πολλοὺς προσελάβετο                         συμμάχουσ.ὡς οἱ τῶν Φεραίων τύραννοι                             παραδόντες Φιλίππῳ τὰς Φερὰς Φωκέων ἐγένοντο σύμμαχοι.μάχη Φωκέων πρὸς Βοιωτοὺς περὶ ̓ορχομενὸν καὶ                     ἧττα Φωκέων. ἄλλαι μάχαι τοῖς αὐτοῖς                         παρὰ τὸν Κηφισὸν καὶ Κορώνειαν καὶ νίκη Βοιωτῶν.ὡς Φάυλλος στρατεύσας εἰς τὴν Λοκρίδα πολλὰς πόλεις                         ἐχειρώσατο.ὡς Φάυλλος νόσῳ περιπεσὼν                     φθινάδι τὸν βίον ἐπιπόνως κατέστρεψεν.ὡς                     Φάλαικος διαδεξάμενος τὴν ἀρχὴν καὶ ἀγεννῶς διοικῶν τὸν πόλεμον                         ἐξέπεσεν.ὡς οἱ κατὰ τὴν Πελοπόννησον                         ἐστασίασαν.ὡς ̓αρταξέρξης ὁ                     ἐπικληθεὶς ̓͂ωχος ἀνεκτήσατο Αἴγυπτον καὶ Φοινίκην καὶ                         Κύπρον.ὡς Φίλιππος τὰς Χαλκιδικὰς                             πόλεις προσαγαγόμενος τὴν ἐπισημοτάτην πόλιν κατέσκαψεν.ζήτησις τῶν ἀναλωθέντων ἱερῶν χρημάτων καὶ κόλασις                     τῶν νοσφισαμένων. ὡς οἱ καταφυγόντες εἰς                     τὸ ἱερὸν τοῦ ̓απόλλωνος Φωκεῖς ὄντες πεντακόσιοι παραδόξως ἅπαντες                     ὑπὸ πυρὸς διεφθάρησαν.ὡς ὁ Φωκικὸς                     πόλεμος κατελύθη.ὡς οἱ μετασχόντες τῆς                     ἱεροσυλίας τοῖς Φωκεῦσιν ἅπαντες ὑπὸ θείας τινὸς ἐνεργείας                     ἐκολάσθησαν. Τιμολέοντος κατάπλους εἰς                         Σικελίαν καὶ αἱ πράξεις αὐτοῦ μέχρι τῆς τελευτῆσ.Περίνθου καὶ Βυζαντίου πολιορκία ὑπὸ Φιλίππου.                         Φιλίππου παράταξις πρὸς ̓αθηναίους ἐν                     Χαιρωνείᾳ καὶ ἧττα ̓αθηναίων.ὡς οἱ                         ̔́ελληνες αὐτοκράτορα στρατηγὸν εἵλοντο Φίλιππον.ὡς Φίλιππος μέλλων διαβαίνειν εἰς τὴν ̓ασίαν                     ἀνῃρέθη.  ἐν πάσαις μὲν ταῖς ἱστορικαῖς πραγματείαι                     καθήκει τοὺς συγγραφεῖς περιλαμβάνειν ἐν ταῖς βίβλοις ἢ πόλεων ἢ                     βασιλέων πράξεις αὐτοτελεῖς ἀπ΄ ἀρχῆς μέχρι τοῦ τέλουσ· οὕτως γὰρ                     μάλιστα διαλαμβάνομεν τὴν ἱστορίαν εὐμνημόνευτον καὶ σαφῆ γενέσθαι                     τοῖς ἀναγινώσκουσιν. αἱ μὲν γὰρ                     ἡμιτελεῖς πράξεις οὐκ ἔχουσαι συνεχὲς ταῖς ἀρχαῖς τὸ πέρας                     μεσολαβοῦσι τὴν ἐπιθυμίαν τῶν φιλαναγνωστούντων, αἱ δὲ τὸ τῆς                     διηγήσεως συνεχὲς περιλαμβάνουσαι μέχρι τῆς τελευτῆς ἀπηρτισμένην τὴν                     τῶν πράξεων ἔχουσιν ἀπαγγελίαν. ὅταν δ΄ ἡ φύσις αὐτὴ τῶν                     πραχθέντων συνεργῇ τοῖς συγγραφεῦσι, τότ΄ ἤδη παντελῶς οὐκ                     ἀποστατέον ταύτης τῆς προαιρέσεωσ. διόπερ                     καὶ ἡμεῖς παρόντες ἐπὶ τὰς Φιλίππου τοῦ ̓αμύντου πράξεις                     πειρασόμεθα τούτῳ τῷ βασιλεῖ τὰ πραχθέντα περιλαβεῖν ἐν ταύτῃ τῇ                     βίβλῳ. οὗτος γὰρ εἴκοσι μὲν καὶ τέτταρα ἔτη τῶν Μακεδόνων                     ἐβασίλευσεν, ἐλαχίσταις δὲ ἀφορμαῖς χρησάμενος μεγίστην τῶν κατὰ τὴν                     Εὐρώπην δυναστειῶν κατεσκεύασε τὴν ἰδίαν βασιλείαν καὶ παραλαβὼν τὴν                     Μακεδονίαν δουλεύουσαν ̓ιλλυριοῖς πολλῶν καὶ μεγάλων ἐθνῶν καὶ                     πόλεων κυρίαν ἐποίησε. διὰ δὲ τὴν                     ἰδίαν ἀρετὴν τῆς μὲν ̔ελλάδος ἁπάσης παρέλαβε τὴν ἡγεμονίαν                     ἑκουσίως τῶν πόλεων ὑποταττομένων, τοὺς δὲ τὸ ἐν Δελφοῖς ἱερὸν                     συλήσαντας καταπολεμήσας καὶ τῷ μαντείῳ βοηθήσας μετέσχε τοῦ                     συνεδρίου τῶν ̓αμφικτυόνων καὶ διὰ τὴν εἰς τοὺς θεοὺς εὐσέβειαν                     ἔπαθλον ἔλαβε τὰς ψήφους τῶν κρατηθέντων Φωκέων. ̓ιλλυριοὺς δὲ καὶ Παίονας καὶ Θρᾷκας καὶ Σκύθας                     καὶ πάντα τὰ πλησιόχωρα τούτοις ἔθνη καταπολεμήσας τὴν Περσῶν                     βασιλείαν ἐπεβάλετο καταλῦσαι καὶ δυνάμεις μὲν εἰς τὴν ̓ασίαν                     διαβιβάσας τὰς ̔ελληνίδας πόλεις ἠλευθέρου, μεσολαβηθεὶς δ΄ ὑπὸ τῆς                     πεπρωμένης τηλικαύτας καὶ τοιαύτας δυνάμεις ἀπέλιπεν ὥστε τὸν υἱὸν                     ̓αλέξανδρον μὴ προσδεηθῆναι συμμάχων εἰς τὴν κατάλυσιν τῆς Περσῶν                     ἡγεμονίασ. καὶ ταῦτ΄ ἔπραξεν οὐ διὰ                     τύχην, ἀλλὰ διὰ τὴν ἰδίαν ἀρετήν. γέγονε γὰρ ὁ βασιλεὺς οὗτος                     ἀγχινοίᾳ στρατηγικῇ καὶ ἀνδρείᾳ καὶ λαμπρότητι ψυχῆς διαφέρων.                     ἵνα δὲ μὴ διὰ τοῦ προοιμίου προλαμβάνωμεν αὐτοῦ τὰς πράξεισ, ἐπὶ                     τὸ συνεχὲς τῆς ἱστορίας πορευσόμεθα, βραχέα τοῖς χρόνοις                     προσαναδραμόντεσ. ἐπ΄ ἄρχοντος γὰρ                     ̓αθήνησι Καλλιμήδους ̓ολυμπιὰς μὲν ἤχθη πέμπτη πρὸς ταῖς ἑκατόν,                     καθ΄ ἣν ἐνίκα στάδιον Πῶρος Κυρηναῖοσ, ̔ρωμαῖοι δὲ κατέστησαν                     ὑπάτους Γναῖον Γενύκιον καὶ Λεύκιον Αἰμίλιον. ἐπὶ δὲ τούτων                     Φίλιππος ὁ ̓αμύντου υἱόσ, ̓αλεξάνδρου δὲ τοῦ Πέρσας                     καταπολεμήσαντος πατήρ, παρέλαβε τὴν τῶν Μακεδόνων βασιλείαν διὰ                     τοιαύτας αἰτίασ. ̓αμύντου                     καταπολεμηθέντος ὑπὸ ̓ιλλυριῶν καὶ φόρους τοῖς κρατήσασι τελεῖν                     ἀναγκασθέντος οἱ μὲν ̓ιλλυριοὶ λαβόντες εἰς ὁμηρείαν Φίλιππον τὸν                     νεώτατον τῶν υἱῶν παρέθεντο τοῖς Θηβαίοισ. οὗτοι δὲ τῷ                     ̓επαμεινώνδου πατρὶ παρέθεντο τὸν νεανίσκον καὶ προσέταξαν ἅμα τηρεῖν                     ἐπιμελῶς τὴν παρακαταθήκην καὶ προστατεῖν τῆς ἀγωγῆς καὶ παιδείασ.                         τοῦ δ΄ ̓επαμεινώνδου Πυθαγόριον                     ἔχοντος φιλόσοφον ἐπιστάτην συντρεφόμενος ὁ Φίλιππος μετέσχεν ἐπὶ                     πλεῖον τῶν Πυθαγορίων λόγων. ἀμφοτέρων δὲ τῶν μαθητῶν προσενεγκαμένων                     φύσιν τε καὶ φιλοπονίαν ὑπῆρξαν ἑκάτεροι διαφέροντες ἀρετῇ· ὧν                     ̓επαμεινώνδας μὲν μεγάλους ἀγῶνας καὶ κινδύνους ὑπομείνας τῇ                     πατρίδι παραδόξως τὴν ἡγεμονίαν τῆς ̔ελλάδος περιέθηκεν, ὁ δὲ                     Φίλιππος ταῖς αὐταῖς ἀφορμαῖς χρησάμενος οὐκ ἀπελείφθη τῆς                     ̓επαμεινώνδου δόξησ. μετὰ γὰρ τὴν                     ̓αμύντου τελευτὴν ̓αλέξανδρος ὁ πρεσβύτατος τῶν υἱῶν διεδέξατο τὴν                     ἀρχήν. τοῦτον δὲ Πτολεμαῖος ὁ ̓αλωρίτης δολοφονήσας παρέλαβε τὴν                     βασιλείαν καὶ τοῦτον ὁμοίως Περδίκκας ἐπανελόμενος ἐβασίλευσεν.                     τούτου δὲ παρατάξει μεγάλῃ λειφθέντος ὑπὸ ̓ιλλυριῶν καὶ πεσόντος                     ἐπὶ τῆς χρείας Φίλιππος ὁ ἀδελφὸς διαδρὰς ἐκ τῆς ὁμηρείας                     παρέλαβε τὴν βασιλείαν κακῶς διακειμένην. ἀνῄρηντο μὲν γὰρ ἐν τῇ παρατάξει Μακεδόνων πλείους τῶν                     τετρακισχιλίων, οἱ δὲ λοιποὶ καταπεπληγμένοι τὰς τῶν ̓ιλλυριῶν                     δυνάμεις περίφοβοι καθειστήκεισαν καὶ πρὸς τὸ διαπολεμεῖν ἀθύμως                     εἶχον. ὑπὸ δὲ τὸν αὐτὸν καιρὸν                     Παίονες μὲν πλησίον τῆς Μακεδονίας οἰκοῦντες ἐπόρθουν τὴν χώραν                     καταφρονοῦντες τῶν Μακεδόνων, ̓ιλλυριοὶ δὲ μεγάλας δυνάμεις ἤθροιζον                     καὶ στρατεύειν εἰς τὴν Μακεδονίαν παρεσκευάζοντο, Παυσανίας δέ τις                     τῆς βασιλικῆς συγγενείας κοινωνῶν ἐπεβάλλετο διὰ τοῦ Θρᾳκῶν βασιλέως                     ἐπὶ τὴν Μακεδονικὴν βασιλείαν κατιέναι. ὁμοίως δὲ καὶ ̓αθηναῖοι                     πρὸς Φίλιππον ἀλλοτρίως ἔχοντες κατῆγον ἐπὶ τὴν βασιλείαν ̓αργαῖον                     καὶ στρατηγὸν ἀπεστάλκεισαν Μαντίαν ἔχοντα τρισχιλίους μὲν ὁπλίτασ,                     ναυτικὴν δὲ δύναμιν ἀξιόλογον. οἱ δὲ Μακεδόνες διά τε τὴν ἐν τῇ μάχῃ                     συμφορὰν καὶ διὰ τὸ μέγεθος τῶν ἐπιφερομένων κινδύνων ἐν ἀπορίᾳ                     τῇ μεγίστῃ καθειστήκεισαν. ἀλλ΄ ὅμως τηλικούτων φόβων καὶ κινδύνων                     ἐφεστώτων ὁ Φίλιππος οὐ κατεπλάγη τὸ μέγεθος τῶν προσδοκωμένων                     δεινῶν, ἀλλὰ τοὺς Μακεδόνας ἐν συνεχέσιν ἐκκλησίαις συνέχων καὶ τῇ                     τοῦ λόγου δεινότητι προτρεπόμενος ἐπὶ τὴν ἀνδρείαν εὐθαρσεῖς                     ἐποίησε, τὰς δὲ στρατιωτικὰς τάξεις ἐπὶ τὸ κρεῖττον διορθωσάμενος                     καὶ τοὺς ἄνδρας τοῖς πολεμικοῖς ὅπλοις δεόντως κοσμήσασ, συνεχεῖς                     ἐξοπλασίας καὶ γυμνασίας ἐναγωνίους ἐποιεῖτο. ἐπενόησε δὲ καὶ τὴν τῆς φάλαγγος πυκνότητα καὶ                     κατασκευήν, μιμησάμενος τὸν ἐν Τροίᾳ τῶν ἡρώων συνασπισμόν, καὶ                     πρῶτος συνεστήσατο τὴν Μακεδονικὴν φάλαγγα. ἐν δὲ ταῖς ὁμιλίαις προσηνὴς ἦν καὶ διά τε τῶν                     δωρεῶν καὶ τῶν ἐπαγγελιῶν εἰς τὴν μεγίστην εὔνοιαν τὰ πλήθη                     προήγετο, πρός τε τὸ πλῆθος τῶν ἐπιφερομένων κινδύνων εὐστόχως                     ἀντεμηχανᾶτο. θεωρῶν γὰρ τοὺς ̓αθηναίους ὑπὲρ τοῦ τὴν ̓αμφίπολιν                     ἀνακτήσασθαι τὴν πᾶσαν φιλοτιμίαν εἰσφερομένους καὶ διὰ τοῦτο                     κατάγοντας τὸν ̓αργαῖον ἐπὶ τὴν βασιλείαν ἑκουσίως ἐξεχώρησε τῆς                     πόλεωσ, ἀφεὶς αὐτὴν αὐτόνομον. πρὸς δὲ                     Παίονας διαπρεσβευσάμενος καὶ τοὺς μὲν δωρεαῖς διαφθείρασ, τοὺς δ΄                     ἐπαγγελίαις φιλανθρώποις πείσας κατὰ τὸ παρὸν εἰρήνην ἄγειν πρὸς                     αὐτοὺς συνέθετο. ὁμοίως δὲ καὶ τὸν Παυσανίαν ἀπέστησε τῆς καθόδου,                     τὸν κατάγειν μέλλοντα βασιλέα δωρεαῖς πείσασ. Μαντίας δ΄ ὁ τῶν ̓αθηναίων στρατηγὸς καταπλεύσας                     εἰς Μεθώνην αὐτὸς μὲν ἐνταῦθα κατέμεινε, τὸν ̓αργαῖον δὲ μετὰ τῶν                     μισθοφόρων ἐπὶ τὰς Αἰγὰς ἀπέστειλεν. οὗτος δὲ προσελθὼν τῇ πόλει                     παρεκάλει τοὺς ἐν ταῖς Αἰγαῖς προσδέξασθαι τὴν κάθοδον καὶ γενέσθαι                     τῆς αὑτοῦ βασιλείας ἀρχηγούσ. οὐδενὸς                     δ΄ αὐτῷ προσέχοντος ὁ μὲν ἀνέκαμπτεν εἰς τὴν Μεθώνην, ὁ δὲ                     Φίλιππος ἐπιφανεὶς μετὰ στρατιωτῶν καὶ συνάψας μάχην πολλοὺς μὲν                     ἀνεῖλε τῶν μισθοφόρων, τοὺς δὲ λοιποὺς εἴς τινα λόφον καταφυγόντας                     ὑποσπόνδους ἀφῆκεν, λαβὼν παρ΄ αὐτῶν ἐκδότους τοὺς φυγάδασ.Φίλιππος μὲν οὖν ταύτην πρώτην μάχην νικήσας                     εὐθαρσεστέρους ἐποίησε τοὺς Μακεδόνας πρὸς τοὺς ἐφεξῆς ἀγῶνασ.                         ἅμα δὲ τούτοις πραττομένοις Θάσιοι                     μὲν ᾤκισαν τὰς ὀνομαζομένας Κρηνίδασ, ἃς ὕστερον ὁ βασιλεὺς ἀφ΄                     ἑαυτοῦ ὀνομάσας Φιλίππους ἐπλήρωσεν οἰκητόρων. τῶν δὲ συγγραφέων Θεόπομπος ὁ Χῖος τὴν ἀρχὴν τῶν                     περὶ Φίλιππον ἱστοριῶν ἐντεῦθεν ποιησάμενος γέγραφεν βύβλους ὀκτὼ                     πρὸς ταῖς πεντήκοντα, ἐξ ὧν πέντε διαφωνοῦσιν. ἐπ΄ ἄρχοντος δ΄ ̓αθήνησιν Εὐχαρίστου ̔ρωμαῖοι μὲν                     κατέστησαν ὑπάτους Κόιντον Σερουίλιον καὶ Κόιντον Γενούκιον. ἐπὶ                     δὲ τούτων ὁ Φίλιππος πρέσβεις ἐκπέμψας εἰς ̓αθήνας ἔπεισε τὸν                     δῆμον εἰρήνην πρὸς αὐτὸν συνθέσθαι διὰ τὸ μηδὲν ἔτι προσποιεῖσθαι                     τὴν ̓αμφίπολιν. ἀπολυθεὶς δὲ τοῦ πρὸς                     ̓αθηναίους πολέμου καὶ πυνθανόμενος τὸν βασιλέα τῶν Παιόνων ̓͂αγιν                     τετελευτηκέναι ὑπέλαβε καιρὸν ἔχειν ἐπιθέσθαι τοῖς Παίοσιν.                     στρατεύσας οὖν εἰς τὴν Παιονίαν καὶ παρατάξει τοὺς βαρβάρους νικήσας                     ἠνάγκασε τὸ ἔθνος πειθαρχεῖν τοῖς Μακεδόσιν. ὑπολειπομένων δὲ πολεμίων τῶν ̓ιλλυριῶν                     ἐφιλοτιμεῖτο καὶ τούτους καταπολεμῆσαι. εὐθὺς οὖν συναγαγὼν                     ἐκκλησίαν καὶ τοὺς στρατιώτας οἰκείοις λόγοις προτρεψάμενος εἰς τὸν                     πόλεμον ἐστράτευσεν εἰς τὴν τῶν ̓ιλλυριῶν χώραν, πεζοὺς μὲν ἔχων                     οὐκ ἐλάττους μυρίων, ἱππεῖς δὲ ἑξακοσίουσ. Βάρδυλις δ΄ ὁ τῶν ̓ιλλυριῶν βασιλεὺς πυθόμενος τὴν                     παρουσίαν τῶν πολεμίων τὸ μὲν πρῶτον πρέσβεις ἀπέστειλεν περὶ                     διαλύσεωσ, ἐφ΄ ὅτῳ κυρίους ἀμφοτέρους εἶναι τῶν τότε κυριευομένων                     πόλεων· τοῦ δὲ Φιλίππου φήσαντος ἐπιθυμεῖν μὲν τῆς εἰρήνησ, μὴ                     μέντοι γε ταύτην συγχωρήσειν, ἐὰν μὴ τῶν Μακεδονικῶν πόλεων ἁπασῶν                     ἐκχωρήσωσιν ̓ιλλυριοί, οἱ μὲν πρέσβεις ἐπανῆλθον ἄπρακτοι, ὁ δὲ                     Βάρδυλις πιστεύων ταῖς τε προγεγενημέναις νίκαις καὶ ταῖς τῶν                     ̓ιλλυριῶν ἀνδραγαθίαις ἀπήντα τοῖς πολεμίοις μετὰ τῆς δυνάμεωσ·                     εἶχεν δὲ πεζοὺς μὲν μυρίους ἐπιλέκτουσ, ἱππεῖς δὲ εἰς πεντακοσίουσ.                         ὡς δ΄ ἤγγιζον ἀλλήλοις τὰ                     στρατεύματα καὶ μετὰ βοῆς πολλῆς συνέρραξαν εἰς τὴν μάχην, ὁ μὲν                     Φίλιππος ἔχων τὸ δεξιὸν κέρας καὶ τοὺς ἀρίστους τῶν Μακεδόνων                     συναγωνιζομένους τοῖς μὲν ἱππεῦσι παρήγγειλεν παριππεῦσαι καὶ πλαγίοις                     ἐμβαλεῖν τοῖς βαρβάροισ, αὐτὸς δὲ κατὰ στόμα τοῖς πολεμίοις                     ἐπιπεσὼν καρτερὰν συνεστήσατο μάχην. οἱ                     δ΄ ̓ιλλυριοὶ συντάξαντες ἑαυτοὺς εἰς πλινθίον ἐρρωμένως συνεστήσαντο                     τὸν κίνδυνον. καὶ τὸ μὲν πρῶτον ἐπὶ πολὺν χρόνον ἦν ἰσόρροπος ἡ                     μάχη διὰ τὴν ὑπερβολὴν τῆς παρ΄ ἀμφοτέροις ἀνδραγαθίας καὶ πολλῶν                     μὲν ἀναιρουμένων, ἔτι δὲ πλειόνων τιτρωσκομένων ὁ κίνδυνος δεῦρο                     κἀκεῖσε τὰς ῥοπὰς ἐλάμβανεν, ταλαντευόμενος αἰεὶ ταῖς τῶν                     ἀγωνιζομένων ἀρεταῖσ· μετὰ δὲ ταῦτα τῶν ἱππέων ἐκ πλαγίου καὶ κατὰ                     νώτου βιαζομένων, τοῦ δὲ Φιλίππου μετὰ τῶν ἀρίστων ἡρωικῶς                     ἀγωνισαμένου συνηναγκάσθη τὸ πλῆθος τῶν ̓ιλλυριῶν πρὸς φυγὴν                     ὁρμῆσαι. γενομένης δὲ τῆς διώξεως ἐπὶ                     πολὺν τόπον καὶ πολλῶν κατὰ τὴν φυγὴν ἀναιρεθέντων ὁ μὲν Φίλιππος                     ἀνακαλεσάμενος τῇ σάλπιγγι τοὺς Μακεδόνας καὶ στήσας τρόπαιον                     ἔθαψεν τῶν ἰδίων τοὺς τετελευτηκότασ, οἱ δ΄ ̓ιλλυριοὶ                     διαπρεσβευσάμενοι καὶ τῶν Μακεδονικῶν πόλεων πασῶν ἐκχωρήσαντες                     ἔτυχον τῆς εἰρήνησ. ἀνῃρέθησαν δὲ τῶν ̓ιλλυριῶν ἐν ταύτῃ τῇ                     μάχῃ πλείους τῶν ἑπτακισχιλίων. ἡμεῖς δ΄                     ἐπεὶ τὰ κατὰ τὴν Μακεδονικὴν καὶ τὴν ̓ιλλυρίδα διήλθομεν,                     μεταβησόμεθα πρὸς τὰς ἑτερογενεῖς πράξεισ. κατὰ γὰρ τὴν Σικελίαν                     Διονύσιος ὁ τῶν Συρακοσίων τύραννος ὁ νεώτερος παρειληφὼς μὲν τὴν                     δυναστείαν ἐν τοῖς ἀνωτέρω καιροῖσ, ἄπρακτος δ΄ ὢν καὶ πολὺ τοῦ                     πατρὸς καταδεέστερος προσεποιεῖτο διὰ τὴν ἀπραγίαν εἰρηνικὸς εἶναι                     καὶ πρᾷος τὸν τρόπον. διόπερ πρὸς                     Καρχηδονίους διαδεδεγμένος τὸν πόλεμον πρός τε τούτους εἰρήνην                     συνέθετο καὶ πρὸς Λευκανοὺς ὁμοίως διαπολεμήσας ἀργῶς ἐπί τινα                     χρόνον καὶ ταῖς τελευταίαις μάχαις ἐπὶ τοῦ προτερήματος γενόμενος                     ἀσμένως πρὸς αὐτοὺς κατελύσατο τὸν πόλεμον. κατὰ δὲ τὴν ̓απουλίαν δύο πόλεις ἔκτισε βουλόμενος                     ἀσφαλῆ τοῖς πλέουσι τὸν ̓ιόνιον πόρον ποιῆσαι· οἱ γὰρ τὴν                     παραθαλάττιον οἰκοῦντες βάρβαροι λῃστρίσι πολλαῖς πλέοντες ἄπλουν                     τοῖς ἐμπόροις παρεσκεύαζον πᾶσαν τὴν περὶ τὸν ̓αδρίαν θάλατταν.                         μετὰ δὲ ταῦτα δοὺς ἑαυτὸν εἰς βίον                     εἰρηνικὸν ἐξέλυσε μὲν τῶν στρατιωτῶν τὰς ἐν τοῖς πολεμικοῖς                     γυμνασίασ, μεγίστην δὲ τῶν κατὰ τὴν Εὐρώπην δυναστειῶν παραλαβὼν τὴν                     ἀρχὴν καὶ τὴν ὑπὸ τοῦ πατρὸς λεγομένην ἀδάμαντι δεδέσθαι τυραννίδα                     διὰ τὴν ἰδίαν ἀνανδρίαν παραδόξως ἀπέβαλεν. τὰς δὲ αἰτίας τῆς                     καταλύσεως καὶ τὰς κατὰ μέρος πράξεις ἀναγράφειν πειρασόμεθα.                         ἐπ΄ ἄρχοντος γὰρ ̓αθήνησι Κηφισοδότου ̔ρωμαῖοι                     κατέστησαν ὑπάτους Γάιον Λικίνιον καὶ Γάιον Σουλπίκιον. ἐπὶ δὲ                     τούτων Δίων ὁ ̔ιππαρίνου, Συρακοσίων ὑπάρχων ἐπιφανέστατοσ, ἔφυγεν                     ἐκ τῆς Σικελίας καὶ διὰ τὴν λαμπρότητα τῆς ψυχῆς ἠλευθέρωσε                     Συρακοσίους καὶ τοὺς ἄλλους Σικελιώτας διὰ τοιαύτας τινὰς αἰτίασ.                         ὁ πρεσβύτερος Διονύσιος ἐκ δυεῖν                     γυναικῶν ἦν πεπαιδοποιημένοσ, ἐκ μὲν τῆς πρώτης Λοκρίδος οὔσης τὸ                     γένος Διονύσιον τὸν διαδεξάμενον τὴν τυραννίδα, ἐκ δὲ τῆς δευτέρας                     ̔ιππαρίνου θυγατρὸς οὔσησ, εὐδοκιμωτάτου Συρακοσίων, δύο παῖδασ,                     ̔ιππαρῖνον καὶ Νυσαῖον. ἐτύγχανε δὲ                     τῆς δευτέρας γυναικὸς ἀδελφὸς ὢν Δίων, ἀνὴρ ἐν φιλοσοφίᾳ μεγάλην                     ἔχων προκοπὴν καὶ κατ΄ ἀνδρείαν καὶ στρατηγίαν πολὺ προέχων τῶν κατ΄                     αὐτὸν Συρακοσίων. οὗτος δὲ διὰ τὴν                     εὐγένειαν καὶ τὴν λαμπρότητα τῆς ψυχῆς εἰς ὑποψίαν ἦλθε τῷ                     τυράννῳ, δόξας ἀξιόχρεως εἶναι καταλῦσαι τὴν τυραννίδα. φοβούμενος                     οὖν αὐτὸν ὁ Διονύσιος ἔκρινεν ἐκποδὼν ποιήσασθαι τὸν ἄνδρα,                     συλλαβὼν ἐπὶ θανάτῳ. ὁ δὲ Δίων αἰσθόμενος τὸ μὲν πρῶτον ἐκρύφθη                     παρά τισιν τῶν φίλων, μετὰ δὲ ταῦτα ἔφυγεν ἐκ τῆς Σικελίας εἰς                     Πελοπόννησον, ἔχων μεθ΄ ἑαυτοῦ τὸν ἀδελφὸν Μεγακλῆν καὶ                     ̔ηρακλείδην τὸν ἐπὶ τῶν στρατιωτῶν τεταγμένον ὑπὸ τοῦ τυράννου.                         καταπλεύσας δ΄ εἰς τὴν Κόρινθον τοὺς                     μὲν Κορινθίους ἠξίου συνεπιλαβέσθαι τῆς ἐλευθερώσεως τῶν Συρακοσίων,                     αὐτὸς δὲ μισθοφόρους συνῆγε καὶ πανοπλίας συνήθροιζε. ταχὺ δὲ πολλῶν                     ὑπακουόντων πανοπλίας τε παρεσκευάζετο καὶ μισθοφόρους συχνούσ, καὶ                     φορτηγοὺς δύο ναῦς μισθωσάμενος τά τε ὅπλα καὶ τοὺς μισθοφόρους                     ἐνθέμενος αὐτὸς μὲν ταύτας τὰς φορτίδας ἔχων ἐξέπλευσεν ἐκ                     Ζακύνθου τῆς πρὸς Κεφαλληνίαν εἰς τὴν Σικελίαν, ̔ηρακλείδην δὲ                     ἀπέλιπεν τριήρεις τινὰς καὶ ἑτέρας φορτηγοὺς ἄξοντα κατόπιν εἰς τὰς                     Συρακούσσασ. ἅμα δὲ τούτοις πραττομένοις                     ̓ανδρόμαχος ὁ Ταυρομενίτησ, Τιμαίου μὲν τοῦ τὰς ἱστορίας                     συγγράψαντος πατὴρ ὤν, πλούτῳ δὲ καὶ ψυχῆς λαμπρότητι διαφέρων                     ἤθροισε τοὺς ἐκ τῆς Νάξου τῆς κατασκαφείσης ὑπὸ Διονυσίου                     περιλειφθέντασ. οἰκίσας δὲ τὸν ὑπὲρ τῆς Νάξου λόφον τὸν                     ὀνομαζόμενον Ταῦρον καὶ μείνας κατ΄ αὐτὸν πλείω χρόνον ἀπὸ τῆς                     ἐπὶ τοῦ Ταύρου μονῆς ὠνόμασε Ταυρομένιον. ταχὺ δὲ τῆς πόλεως                     ἐπίδοσιν λαμβανούσης οἱ μὲν οἰκήτορες μεγάλους περιεποιήσαντο                     πλούτουσ, ἡ δὲ πόλις ἀξιόλογον ἀξίωμα περιποιησαμένη τὸ τελευταῖον                     ἐν τῷ καθ΄ ἡμᾶς βίῳ Καίσαρος ἀναστήσαντος τοὺς Ταυρομενίτας ἐκ                     τῆς πατρίδος τῶν ̔ρωμαίων ἀποικίαν ἐδέξατο. ἅμα δὲ τούτοις                     πραττομένοις οἱ τὴν Εὔβοιαν κατοικοῦντες ἐστασίασαν πρὸς ἀλλήλους                     καὶ τῶν μὲν τοὺς Βοιωτούσ, τῶν δὲ τοὺς ̓αθηναίους ἐπικαλεσαμένων                     συνέστη πόλεμος κατὰ τὴν Εὔβοιαν. γενομένων δὲ πλειόνων συμπλοκῶν                     καὶ ἀκροβολισμῶν ὁτὲ μὲν οἱ Θηβαῖοι προετέρουν, ὁτὲ δ΄ οἱ                     ̓αθηναῖοι τὴν νίκην ἀπεφέροντο. μεγάλη μὲν οὖν παράταξις οὐδεμία                     συνετελέσθη· τῆς δὲ νήσου διὰ τὸν ἐμφύλιον πόλεμον καταφθαρείσης καὶ                     πολλῶν ἀνθρώπων παρ΄ ἀμφοτέρων διαφθαρέντων μόγις ταῖς συμφοραῖς                     νουθετηθέντες εἰς ὁμόνοιαν ἦλθον καὶ τὴν εἰρήνην συνέθεντο πρὸς                         ἀλλήλουσ.οἱ μὲν οὖν Βοιωτοὶ τὴν εἰς                     οἶκον ἐπάνοδον ποιησάμενοι τὴν ἡσυχίαν ἦγον. οἱ δ΄ ̓αθηναῖοι Χίων καὶ ̔ροδίων καὶ Κῴων, ἔτι                     δὲ Βυζαντίων ἀποστάντων ἐνέπεσον εἰς πόλεμον τὸν ὀνομασθέντα                     συμμαχικόν, ὃς διέμεινεν ἔτη τρία. ἑλόμενοι δὲ στρατηγοὺς Χάρητα                     καὶ Χαβρίαν ἀπέστειλαν μετὰ δυνάμεωσ. οὗτοι δὲ πλεύσαντες ἐπὶ τὴν                     Χίον κατέλαβον παραγεγονότας συμμάχους τοῖς Χίοις παρὰ Βυζαντίων καὶ                     ̔ροδίων καὶ Κῴων, ἔτι δὲ Μαυσώλου τοῦ Καρῶν δυνάστου.                     ἐκτάξαντες δὲ τὴν δύναμιν ἐπολιόρκουν τὴν πόλιν κατὰ γῆν ἅμα καὶ                     κατὰ θάλατταν. ὁ μὲν οὖν Χάρης τοῦ πεζοῦ στρατεύματος ἡγούμενος                     κατὰ γῆν προσῄει τοῖς τείχεσι καὶ πρὸς τοὺς ἐκ τῆς πόλεως                     ἐκχυθέντας ἐπ΄ αὐτὸν διηγωνίζετο· ὁ δὲ Χαβρίας προσπλεύσας τῷ                     λιμένι ναυμαχίαν καρτερὰν συνεστήσατο καὶ τῆς νεὼς τοῖς ἐμβόλοις                     ἀναρραγείσης κατεπονεῖτο. οἱ μὲν οὖν                     ἐπὶ τῶν ἄλλων νεῶν εἴξαντες τῷ καιρῷ διεσώθησαν, ὁ δ΄ ἀντὶ τῆς                     ἥττης ἀλλαξάμενος τὸν εὐκλεᾶ θάνατον ἀγωνιζόμενος ὑπὲρ τῆς νεὼς                     καὶ τρωθεὶς ἐτελεύτησε. περὶ δὲ τοὺς αὐτοὺς                     καιροὺς Φίλιππος ὁ τῶν Μακεδόνων βασιλεὺς μεγάλῃ παρατάξει νενικηκὼς                     τοὺς ̓ιλλυριοὺς καὶ πάντας τοὺς μέχρι τῆς Λυχνίτιδος καλουμένης                     λίμνης κατοικοῦντας ὑπηκόους πεποιημένος ἀνέκαμψεν εἰς τὴν                     Μακεδονίαν, συντεθειμένος ἔνδοξον εἰρήνην πρὸς τοὺς ̓ιλλυριούσ,                     περιβόητός τε ὑπάρχων παρὰ τοῖς Μακεδόσιν ἐπὶ τοῖς δι΄ ἀνδρείαν                     κατωρθωμένοισ. μετὰ δὲ ταῦτα τῶν τὴν                     ̓αμφίπολιν οἰκούντων ἀλλοτρίως πρὸς αὐτὸν διατεθέντων καὶ πολλὰς                     ἀφορμὰς δόντων εἰς πόλεμον ἐστράτευσεν ἐπ΄ αὐτοὺς ἀξιολόγῳ                     δυνάμει. προσαγαγὼν δὲ τοῖς τείχεσι μηχανὰς καὶ προσβολὰς ἐνεργοὺς                     καὶ συνεχεῖς ποιησάμενος κατέβαλε μὲν τοῖς κριοῖς μέρος τι τοῦ                     τείχουσ, παρεισελθὼν δ΄ εἰς τὴν πόλιν διὰ τοῦ πτώματος καὶ τῶν                     ἀντιστάντων πολλοὺς καταβαλὼν ἐκυρίευσε τῆς πόλεως καὶ τοὺς μὲν                     ἀλλοτρίως πρὸς αὐτὸν διακειμένους ἐφυγάδευσε, τοῖς δ΄ ἄλλοις                     φιλανθρώπως προσηνέχθη. ἡ δὲ πόλις αὕτη                     κειμένη κατὰ τῆς Θρᾴκης καὶ τῶν σύνεγγυς τόπων εὐφυῶς πολλὰ                     συνεβάλετο τῷ Φιλίππῳ πρὸς αὔξησιν. εὐθὺ γὰρ τὴν μὲν Πύδναν                     ἐχειρώσατο, πρὸς δὲ ̓ολυνθίους συμμαχίαν ἔθετο καὶ Ποτίδαιαν                     ὡμολόγησε περιποιήσειν αὐτοῖσ, ὑπὲρ ἧς ̓ολύνθιοι πολλὴν σπουδὴν                     ἔσχον κυριεῦσαι τῆς πόλεωσ. τῶν δ΄                     ̓ολυνθίων βαρεῖαν πόλιν οἰκούντων καὶ διὰ τὸ πλῆθος τῶν ἐν ταύτῃ                     ἐνοικούντων πολλὴν ἐχόντων ῥοπὴν εἰς τὸν πόλεμον περιμάχητος ἦν ἡ                     πόλις τοῖς ἡγεμονίας μείζονος ὀρεγομένοισ. διόπερ οἵ τε ̓αθηναῖοι                     καὶ ὁ Φίλιππος διεφιλοτιμοῦντο πρὸς ἀλλήλους περὶ τῆς τῶν ̓ολυνθίων                     συμμαχίασ. οὐ μὴν ἀλλ΄ ὁ Φίλιππος                     Ποτίδαιαν ἐκπολιορκήσας τὴν μὲν τῶν ̓αθηναίων φρουρὰν ἐξήγαγεν ἐκ                     τῆς πόλεως καὶ φιλανθρώπως αὐτῇ προσενεγκάμενος ἐξαπέστειλεν εἰς τὰς                     ̓αθήνασ· σφόδρα γὰρ εὐλαβεῖτο τὸν δῆμον τῶν ̓αθηναίων διὰ τὸ βάρος                     καὶ τὸ ἀξίωμα τῆς πόλεωσ. τὴν δὲ πόλιν ἐξανδραποδισάμενος παρέδωκε                     τοῖς ̓ολυνθίοισ, δωρησάμενος ἅμα καὶ τὰς κατὰ τὴν χώραν κτήσεισ.                         μετὰ δὲ ταῦτα παρελθὼν ἐπὶ πόλιν                     Κρηνίδας ταύτην μὲν ἐπαυξήσας οἰκητόρων πλήθει μετωνόμασε Φιλίππουσ,                     ἀφ΄ ἑαυτοῦ προσαγορεύσασ, τὰ δὲ κατὰ τὴν χώραν χρύσεια μέταλλα                     παντελῶς ὄντα λιτὰ καὶ ἄδοξα ταῖς κατασκευαῖς ἐπὶ τοσοῦτον ηὔξησεν                     ὥστε δύνασθαι φέρειν αὐτῷ πρόσοδον πλεῖον ἢ ταλάντων χιλίων.                         ἐκ δὲ τούτων ταχὺ σωρεύσας πλοῦτον                     αἰεὶ μᾶλλον διὰ τὴν εὐπορίαν τῶν χρημάτων εἰς ὑπεροχὴν μεγάλην                     ἤγαγε τὴν Μακεδονικὴν βασιλείαν· νόμισμα γὰρ χρυσοῦν κόψας τὸ                     προσαγορευθὲν ἀπ΄ ἐκείνου Φιλίππειον μισθοφόρων τε δύναμιν ἀξιόλογον                     συνεστήσατο καὶ τῶν ̔ελλήνων πολλοὺς διὰ τούτου προετρέψατο προδότας                     γενέσθαι τῶν πατρίδων. ἀλλὰ περὶ μὲν τούτων αἱ κατὰ μέρος πράξεις                     ἕκαστα δηλώσουσιν, ἡμεῖς δ΄ ἐπὶ τὰς συνεχεῖς πράξεις μεταβιβάσομεν                     τὸν λόγον. ἐπ΄ ἄρχοντος γὰρ ̓αθήνησιν                     ̓αγαθοκλέους ̔ρωμαῖοι κατέστησαν ὑπάτους Μάρκον Φάβιον καὶ Γάιον                     Πόπλιον. ἐπὶ δὲ τούτων Δίων ὁ ̔ιππαρίνου κατέπλευσεν εἰς τὴν                     Σικελίαν καταλύσων τὴν Διονυσίου τυραννίδα, ἐλαχίσταις δὲ τῶν πρὸ                     αὐτοῦ πάντων χρησάμενος ἀφορμαῖς μεγίστην δυναστείαν τῶν κατὰ τὴν                     Εὐρώπην κατέλυσεν ἀνελπίστωσ. τίς γὰρ                     ἂν πιστεύσειεν ὅτι δυσὶ φορτηγοῖς ναυσὶ καταπλεύσας περιεγένετο                     δυνάστου ναῦς μὲν μακρὰς ἔχοντος τετρακοσίασ, στρατιώτας δὲ πεζοὺς                     μὲν εἰς δέκα μυριάδασ, ἱππεῖς δὲ μυρίουσ, ὅπλων δὲ καὶ σίτου καὶ                     χρημάτων τοσαύτην παρασκευὴν ὅσην εἰκός ἐστι κεκτῆσθαι τὸν μέλλοντα                     χορηγήσειν δαψιλῶς ταῖς προειρημέναις δυνάμεσι, χωρὶς δὲ τῶν εἰρημένων                     πόλιν μὲν ἔχοντα μεγίστην τῶν ̔ελληνίδων, λιμένας δὲ καὶ νεώρια καὶ                     κατεσκευασμένας ἀκροπόλεις ἀναλώτουσ, ἔτι δὲ συμμάχων δυνατῶν ἔχοντα                     πλῆθοσ; αἰτία δ΄ ὑπῆρχε τῷ Δίωνι τῶν                     προτερημάτων μάλιστα μὲν ἡ ἰδία λαμπρότης τῆς ψυχῆς καὶ ἀνδρεία καὶ                     ἡ τῶν ἐλευθεροῦσθαι μελλόντων εὔνοια, τὸ δὲ τούτων ἁπάντων μεῖζον                     ἥ τε ἀνανδρία τοῦ τυράννου καὶ τὸ τῶν ἀρχομένων πρὸς αὐτὸν μῖσοσ·                     πάντα γὰρ ταῦτα πρὸς ἕνα καιρὸν συνδραμόντα παραδόξως τὰς                     ἀπιστουμένας πράξεις πρὸς τέλος ἤγαγεν. ἡμεῖς δ΄ ἀφέμενοι τούτων τῶν λόγων ἐπὶ τὴν ἀναγραφὴν τῶν κατὰ                     μέρος πεπραγμένων τρεψόμεθα. Δίων γὰρ ἐκ Ζακύνθου τῆς πρὸς                     Κεφαλληνίαν δυσὶ φορτίσι ναυσὶν ἀναχθεὶς κατέπλευσε τῆς ̓ακραγαντίνης                     εἰς τὴν ὀνομαζομένην Μίνῳαν. αὕτη δὲ τὸ μὲν παλαιὸν ὑπὸ Μίνωος                     ἐκτίσθη τοῦ βασιλέως Κρητῶν, καθ΄ ὃν καιρὸν ζητῶν Δαίδαλον                     ἐπεξενώθη Κωκάλῳ τῷ βασιλεῖ τῶν Σικανῶν· κατὰ δὲ τοὺς                     ὑποκειμένους καιροὺς ἡ μὲν πόλις αὕτη τοῖς Καρχηδονίοις ὑπήκουεν,                     ὁ δ΄ ἐπιστάτης αὐτῆσ, ὄνομα Πάραλοσ, φίλος ὢν Δίωνος προθύμως                     ὑπεδέξατ΄ αὐτόν. ὁ δὲ Δίων ἐξελόμενος                     ἐκ τῶν φορτηγῶν πανοπλίας πεντακισχιλίας τῷ Παράλῳ παρέδωκεν καὶ                     παρεκάλεσεν αὐτὸν ἁμάξαις παρακομίσαι πρὸς τὰς Συρακούσσασ· αὐτὸς                     δὲ τοὺς μισθοφόρους παραλαβών, ὄντας χιλίουσ, προῆγεν ἐπὶ τὰς                     Συρακούσσασ. ἐν παρόδῳ δὲ τούς τε ̓ακραγαντίνους καὶ Γελῴους καί                     τινας τῶν τὴν μεσόγειον οἰκούντων Σικανῶν τε καὶ Σικελῶν, ἔτι δὲ                     Καμαριναίους πείσας συνελευθερῶσαι τοὺς Συρακοσίους προῆγεν ἐπὶ τὴν                     κατάλυσιν τοῦ τυράννου. πολλῶν δὲ                     πάντοθεν συρρυέντων μετὰ τῶν ὅπλων ταχὺ πλείους τῶν δισμυρίων                     στρατιωτῶν ἠθροίσθησαν. οὐδὲν δ΄ ἧττον καὶ πολλοὶ τῶν ἐκ τῆς                     ̓ιταλίας ̔ελλήνων καὶ Μεσσηνίων μετεπέμφθησαν καὶ πάντες σὺν πολλῇ                     προθυμίᾳ κατὰ σπουδὴν ἧκον. ὡς δ΄ ἐπὶ τοῖς ὅροις τῆς Συρακοσίας ὁ Δίων                     ἦν, ἀπήντα πρὸς αὐτὸν πλῆθος ἀνόπλων ἀνθρώπων ἔκ τε τῆς χώρας                     καὶ τῆς πόλεωσ· ἀπίστως γὰρ διακείμενος ὁ Διονύσιος πρὸς τοὺς                     Συρακοσίους πολλῶν τὰ ὅπλα παρῄρητο. κατὰ δὲ τοῦτον τὸν καιρὸν ὁ μὲν τύραννος περὶ τὰς νεοκτίστους                     πόλεις κατὰ τὸν ̓αδρίαν διέτριβε μετὰ πολλῶν δυνάμεων, οἱ δ΄ ἐπὶ                     τῆς φυλακῆς τῶν Συρακουσσῶν ἀπολειφθέντες ἡγεμόνες τὸ μὲν πρῶτον                     ἐπειρῶντο μετακαλεῖσθαι τοὺς Συρακοσίους ἀπὸ τῆς ἀποστάσεωσ·                     ἀκατασχέτου δὲ τῆς ὁρμῆς τῶν ὄχλων οὔσης ἀπογνόντες τοὺς                     μισθοφόρους καὶ τοὺς τὰ τοῦ δυνάστου φρονοῦντας ἤθροισαν καὶ τὰς                     τάξεις πληρώσαντες τοῖς ἀφεστηκόσιν ἐπιθέσθαι διέγνωσαν. Δίων δὲ τοῖς μὲν ἀνόπλοις τῶν Συρακοσίων                     διέδωκε τὰς πεντακισχιλίας πανοπλίασ, τοὺς δὲ ἄλλους ἐκ τῶν δυνατῶν                     τοῖς παρατυχοῦσιν ὅπλοις συνεσκεύασεν. συναγαγὼν δ΄ ἅπαντας εἰς κοινὴν                     ἐκκλησίαν ἀπεφαίνετο μὲν ἑαυτὸν ἥκειν ἐπὶ τὴν ἐλευθέρωσιν τῶν                     Σικελιωτῶν, παρεκάλει δὲ στρατηγοὺς αἱρεῖσθαι τοὺς εὐθέτους πρὸς τὴν                     ἀποκατάστασιν τῆς αὐτονομίας καὶ τὴν κατάλυσιν τῆς ὅλης τυραννίδοσ.                     τὸ δὲ πλῆθος ὥσπερ ἀπὸ μιᾶς φωνῆς ἀνεβόησε στρατηγοὺς αἱρεῖσθαι                     τόν τε Δίωνα καὶ τὸν ἀδελφὸν αὐτοῦ Μεγακλῆν αὐτοκράτορασ.                         εὐθὺς οὖν ἀπὸ τῆς ἐκκλησίας                     ἐκτάξας τὴν δύναμιν προσῆγε τῇ πόλει. οὐδενὸς δ΄ ἀντιποιουμένου τῶν                     ὑπαίθρων ἀδεῶς εἰσῆλθεν ἐντὸς τοῦ τείχους καὶ διὰ τῆς ̓αχραδινῆς                     πορευθεὶς εἰς τὴν ἀγορὰν κατεστρατοπέδευσεν, οὐδενὸς τολμῶντος                     ἐπεξιέναι. ὁ δὲ σύμπας ἀριθμὸς ἦν τῶν                     μετὰ Δίωνος στρατιωτῶν οὐκ ἐλάττους τῶν πεντακισμυρίων. οὗτοι δὲ                     πάντες ἐστεφανωμένοι κατῆλθον εἰς τὴν πόλιν προηγουμένου τοῦ τε                     Δίωνος καὶ τοῦ Μεγακλέους καὶ μετὰ τούτων τριάκοντα Συρακοσίων, οἳ                     μόνοι τῶν κατὰ τὴν Πελοπόννησον φυγάδων Συρακοσίοις μετασχεῖν τῶν                     κινδύνων ἠθέλησαν. τῆς δὲ πόλεως πάσης μετημφιεσμένης ἀντὶ τῆς                     δουλείας τὴν ἐλευθερίαν καὶ τὸ σκυθρωπὸν τῆς τυραννίδος εἰς                     πανηγυρικὴν ἱλαρότητα τῆς τύχης ἀγούσης πᾶσα οἰκία θυσιῶν καὶ χαρᾶς                     ἔγεμε, τῶν ἰδιωτῶν ἐπὶ ταῖς ἰδίαις ἑστίαις θυμιώντων καὶ περὶ                     μὲν τῶν παρόντων ἀγαθῶν εὐχαριστούντων τοῖς θεοῖσ, περὶ δὲ τῶν                     μελλόντων εὐχὰς ἀγαθὰς ποιουμένων. ἐγένετο δὲ καὶ τῶν γυναικῶν ἐπὶ                     ταῖς ἀνελπίστοις εὐημερίαις ὀλολυγμὸς πολὺς καὶ καθ΄ ἅπασαν τὴν                     πόλιν συνδρομαί. οὐδεὶς δ΄ ἦν                     ἐλεύθεροσ, οὐ δοῦλοσ, οὐ ξένοσ, ὃς οὐκ ἔσπευδεν ἰδεῖν τὸν Δίωνα                     καὶ τὴν ἀρετὴν τοῦ ἀνδρὸς πάντες ἀπεδέχοντο μειζόνως ἢ κατ΄                     ἄνθρωπον. καὶ τοῦτ΄ εὐλόγως ἔπασχον διὰ τὸ μέγεθος καὶ παράδοξον                     τῆς μεταβολῆσ· πεντηκονταετοῦς γὰρ δουλείας πεπειραμένοι καὶ τῆς                     ἐλευθερίας διὰ τὸν χρόνον ἐπιλελησμένοι δι΄ ἑνὸς ἀνδρὸς ἀρετὴν                     ἀπελύθησαν τῆς συμφορᾶσ. Διονύσιος δὲ κατὰ τούτους τοὺς καιροὺς αὐτὸς μὲν                     ἔτυχε διατρίβων περὶ Καυλωνίαν τῆς ̓ιταλίασ, Φίλιστον δὲ τὸν                     στρατηγὸν περὶ τὸν ̓αδρίαν ὄντα μετεπέμψατο μετὰ τῆς ναυτικῆς                     δυνάμεως καὶ προσέταξε πλεῖν εἰς τὰς Συρακούσσασ. ἀμφοτέρων δ΄ εἰς                     τὸν αὐτὸν τόπον ἐλθεῖν σπευδόντων ὁ μὲν Διονύσιος ἧκεν εἰς τὰς                     Συρακούσσας ἡμέραις ὕστερον ἑπτὰ τῆς Δίωνος καθόδου. εὐθὺς οὖν καταστρατηγῆσαι βουλόμενος τοὺς                     Συρακοσίους περὶ διαλύσεως ἐπρεσβεύετο καὶ πολλὰς ἐμφάσεις ἐδίδου                     παραδώσειν τὴν τυραννίδα τῷ δήμῳ καὶ τῆς δημοκρατίας ἀλλάξεσθαι                     τιμὰς ἀξιολόγουσ· ἠξίου τε πρέσβεις ἀποστεῖλαι πρὸς αὐτόν, μεθ΄ ὧν                     συνεδρεύσας καταλύσηται τὸν πόλεμον. οἱ                     μὲν οὖν Συρακόσιοι μετεωρισθέντες ταῖς ἐλπίσιν ἐξαπέστειλαν πρέσβεις                     τοὺς ἀξιολογωτάτους τῶν ἀνδρῶν· ὁ δὲ Διονύσιος τούτοις μὲν φυλακὴν                     περιστήσας ἀνεβάλετο τὴν ἔντευξιν, αὐτὸς δ΄ ὁρῶν τοὺς Συρακοσίους                     διὰ τὴν ἐλπίδα τῆς εἰρήνης τά τε περὶ τὰς φυλακὰς ῥᾳθύμως                     ἔχοντας καὶ τὰ πρὸς μάχην ἀπαρασκεύους ἄφνω τὰς πύλας τῆς κατὰ                     τὴν Νῆσον ἀκροπόλεως ἀνοίξας ἐξεχύθη συντεταγμένῃ τῇ δυνάμει.                         τῶν δὲ Συρακοσίων κατεσκευακότων ἀπὸ                     θαλάττης εἰς θάλατταν διατείχισμα αὑτῶν προσέπεσον οἱ μισθοφόροι τῷ                     τείχει μετὰ πολλῆς βοῆς καὶ καταπλήξεως καὶ πολλοὺς μὲν τῶν φυλάκων                     ἀνεῖλον, τοῦ δὲ τείχους ἐντὸς γενόμενοι πρὸς τοὺς ἐκβοηθοῦντας                     διηγωνίζοντο. ὁ δὲ Δίων ἀνελπίστως                     παρεσπονδημένος μετὰ τῶν ἀρίστων στρατιωτῶν ἀπήντα τοῖς πολεμίοις καὶ                     συνάψας μάχην πολὺν ἐποίει φόνον. ἐν σταδίῳ γὰρ ὥσπερ, τῷ ὀλίγῳ                     δὴ διαστήματι τῆς διατειχίσεωσ, μάχης οὔσης συνέδραμε πλῆθος                     στρατιωτῶν εἰς στενὸν τόπον. διὸ καὶ παρ΄                     ἀμφοτέροις οἱ ταῖς ἀνδραγαθίαις πρωτεύοντες συγκατέβησαν εἰς τὸν                     κίνδυνον· καὶ τῶν μὲν τοῦ Διονυσίου μισθοφόρων διὰ τὸ μέγεθος τῶν                     ἐπαγγελιῶν, τῶν δὲ Συρακοσίων διὰ τὴν ἐλπίδα τῆς ἐλευθερίας εἰς                     ὑπερβάλλουσαν φιλοτιμίαν ἐκτραπέντων τὸ μὲν πρῶτον ἰσόρροπος ἦν ἡ                     μάχη, τῆς παρ΄ ἀμφοτέροις ἀρετῆς οὔσης ἰσομάχου, καὶ πολλοὶ μὲν                     ἔπιπτον, οὐκ ὀλίγοιδὲ κατετιτρώσκοντο πάσας τὰς πληγὰς ἐναντίας                     λαμβάνοντεσ· οἱ μὲν γὰρ πρωτοστάται τὸν ὑπὲρ τῶν ἄλλων θάνατον                     ὑπέμενον εὐψύχωσ, οἱ δ΄ ἐπιτεταγμένοι τοὺς πίπτοντας ὑπερασπίζοντες                     καὶ τοῖς δεινοῖς ἐγκαρτεροῦντες τοὺς ἐσχάτους κινδύνους ὑπὲρ τῆς                     νίκης ἀνεδέχοντο. μετὰ δὲ ταῦτα Δίων                     μὲν ἀριστεῦσαι βουλόμενος ἐν τῇ μάχῃ καὶ σπεύδων δι΄ ἑαυτοῦ                     περιποιήσασθαι τὴν νίκην εἰς μέσους ἐβιάσατο τοὺς πολεμίουσ· ἡρωικῶς                     δ΄ ἀγωνιζόμενος πολλοὺς μὲν ἐφόνευσε, τὴν δ΄ ὅλην σύνταξιν τῶν                     μισθοφόρων διακόψας ἐναπελήφθη μόνος τῷ πλήθει· πολλῶν δ΄ ἐπ΄ αὐτὸν                     ῥιφέντων βελῶν εἴς τε τὴν ἀσπίδα καὶ τὸ κράνος ταῦτα μὲν ἐξέφυγε                     διὰ τὴν τῶν ὅπλων κατασκευήν, εἰς δὲ τὸν δεξιὸν βραχίονα τρωθεὶς                     συγκατηνέχθη τῷ βάρει τῆς πληγῆς καὶ τοῖς πολεμίοις παρ΄ ὀλίγον                     ὑποχείριος ἐγένετο. οἱ δὲ Συρακόσιοι                     δείσαντες ὑπὲρ τῆς κατὰ τὸν στρατηγὸν σωτηρίας ἐπέρραξαν τοῖς                     μισθοφόροις βαρείᾳ τῇ συντάξει καὶ τὸν μὲν Δίωνα καταπονούμενον                     ἐξήρπασαν ἐκ τῶν κινδύνων, τοὺς δὲ πολεμίους βιασάμενοι φυγεῖν                     ἠνάγκασαν. ὁμοίως δὲ καὶ κατὰ τὸν ἄλλον τόπον τοῦ τείχους                     προτερούντων τῶν Συρακοσίων οἱ τοῦ τυράννου μισθοφόροι συνεδιώχθησαν                     ἐντὸς πυλῶν τῶν ἐν τῇ Νήσῳ. ἐπιφανεῖ δὲ μάχῃ νικήσαντες οἱ                     Συρακόσιοι καὶ τὴν ἐλευθερίαν βεβαίως κτησάμενοι τρόπαιον ἔστησαν                     κατὰ τοῦ τυράννου. μετὰ δὲ ταῦτα Διονύσιος                     μὲν ἐπταικὼς καὶ τὴν δυναστείαν ἀπογινώσκων ἤδη ἐν μὲν ταῖς                     ἀκροπόλεσιν ἀπέλιπε φρουρὰς ἀξιολόγουσ, αὐτὸς δὲ τοὺς                     τετελευτηκότασ, ὀκτακοσίους ὄντασ, λαβὼν τὴν ἀναίρεσιν αὐτῶν ἔθαψε                     λαμπρῶσ, χρυσοῖς μὲν στεφάνοις ἐστεφανωμένουσ, πορφυρίσι δὲ καλαῖς                     περιβεβλημένουσ· ἤλπιζε γὰρ διὰ τῆς τούτων σπουδῆς προτρέψεσθαι τοὺς                     ἄλλους εἰς τὸ προθύμως κινδυνεύειν ὑπὲρ τῆς τυραννίδοσ· τοὺς δ΄                     ἀνδραγαθήσαντας μεγάλαις δωρεαῖς ἐτίμησε. πρὸς δὲ τοὺς Συρακοσίους                     διεπέμπετο περὶ διαλύσεων. ὁ δὲ Δίων                     περὶ μὲν τῶν πρεσβειῶν αἰεί τινας εὐλόγους προφάσεις ποριζόμενος                     ἀνεβάλλετο, ἐν τοσούτῳ δὲ τὸ λοιπὸν τοῦ τείχους κατασκευάσας μεθ΄                     ἡσυχίας τότε τὰς πρεσβείας μετεπέμπετο, κατεστρατηγηκὼς τοὺς πολεμίους                     ταῖς τῆς εἰρήνης ἐλπίσιν. γενομένων δὲ λόγων περὶ συλλύσεων ὁ Δίων                     ἀπεκρίθη τοῖς πρέσβεσιν μίαν εἶναι σύλλυσιν, ἐὰν ἀποθέμενος τὴν                     τυραννίδα βούληται τυχεῖν τιμῶν τινων. ὁ δὲ Διονύσιος ὑπερηφάνου τῆς                     ἀποκρίσεως γενομένης συναγαγὼν τοὺς ἡγεμόνας ἐβουλεύετο πῶς χρὴ τοὺς                     Συρακοσίους ἀμύνασθαι. πάντων δ΄ εὐπορῶν                     πλὴν σίτου καὶ θαλαττοκρατῶν ἐλῄστευε τὴν χώραν καὶ τὰς τροφὰς ἐκ                     τῶν προνομῶν κακῶς ποριζόμενος ἐξαπέστειλε ναῦς φορτίδας καὶ χρήματα                     πρὸς τὸν τοῦ σίτου καταγορασμόν. οἱ δὲ Συρακόσιοι ναῦς μακρὰς πολλὰς                     ἔχοντες καὶ κατὰ τοὺς εὐκαίρους τόπους ἐπιφαινόμενοι πολλὴν τῆς                     ὑπὸ τῶν ἐμπόρων κομιζομένης ἀγορᾶς παρῃροῦντο. καὶ τὰ μὲν περὶ                     τὰς Συρακούσσας ἐν τούτοις ἦν. κατὰ δὲ                     τὴν ̔ελλάδα ̓αλέξανδρος ὁ Φερῶν τύραννος ὑπὸ τῆς ἰδίας γυναικὸς                     Θήβης καὶ τῶν ταύτης ἀδελφῶν Λυκόφρονος καὶ Τισιφόνου ἐδολοφονήθη.                     οὗτοι δὲ τὸ μὲν πρῶτον ὡς τυραννοκτόνοι μεγάλης ἐτύγχανον ἀποδοχῆσ,                     ὕστερον δὲ μετανοήσαντες καὶ τοὺς μισθοφόρους χρήμασι πείσαντες                     ἀνέδειξαν ἑαυτοὺς τυράννους καὶ πολλοὺς μὲν τῶν ἀντιπραττομένων                     ἀνεῖλον, κατασκευασάμενοι δὲ τὴν δύναμιν ἀξιόλογον βίᾳ κατεῖχον τὴν                     ἀρχήν. οἱ δ΄ ̓αλευάδαι καλούμενοι παρὰ                     τοῖς Θετταλοῖσ, δι΄ εὐγένειαν δὲ ἀξίωμα ἔχοντες περιβόητον                     ἀντεπράττοντο τοῖς τυράννοισ. οὐκ ὄντες δὲ καθ΄ ἑαυτοὺς ἀξιόμαχοι                     προσελάβοντο Φίλιππον σύμμαχον τὸν Μακεδόνων βασιλέα. οὗτος δὲ                     παρελθὼν εἰς τὴν Θετταλίαν κατεπολέμησε τοὺς τυράννους καὶ ταῖς                     πόλεσιν ἀνακτησάμενος τὴν ἐλευθερίαν μεγάλην εὔνοιαν εἰς τοὺς                     Θετταλοὺς ἐνεδείξατο· διόπερ ἐν ταῖς μετὰ ταῦτα πράξεσιν ἀεὶ                     συναγωνιστὰς ἔσχεν οὐ μόνον αὐτόσ, ἀλλὰ καὶ μετὰ ταῦτα ὁ υἱὸς                     ̓αλέξανδροσ. τῶν δὲ συγγραφέων Δημόφιλος μὲν ὁ ̓εφόρου τοῦ ἱστοριογράφου υἱὸς                     τὸν παραλειφθέντα πόλεμον ὑπὸ τοῦ πατρόσ, ὀνομασθέντα δὲ ἱερόν,                     συντεταγμένος ἐντεῦθεν ἦρκται ἀπὸ τῆς καταλήψεως τοῦ ἐν Δελφοῖς                     ἱεροῦ καὶ τῆς συλήσεως τοῦ μαντείου ὑπὸ Φιλομήλου τοῦ Φωκέωσ·                     ἐγένετο δ΄ ὁ πόλεμος οὗτος ἔτη ἕνδεκα ἕως τῆς φθορᾶς τῶν                     διανειμαμένων τὰ ἱερὰ χρήματα. Καλλισθένης δὲ τὴν τῶν ̔ελληνικῶν πραγμάτων ἱστορίαν γέγραφεν ἐν                     βύβλοις δέκα καὶ κατέστροφεν εἰς τὴν κατάληψιν τοῦ ἱεροῦ καὶ                     παρανομίαν Φιλομήλου τοῦ Φωκέωσ· Δίυλλος δ΄ ὁ ̓αθηναῖος ἦρκται τῆς ἱστορίας ἀπὸ τῆς ἱεροσυλήσεως                     καὶ γέγραφε βύβλους εἴκοσι καὶ ἕξ, συμπεριλαβὼν πάσας τὰς ἐν τοῖς                     χρόνοις τούτοις γενομένας πράξεις περί τε τὴν ̔ελλάδα καὶ τὴν                     Σικελίαν. ἐπ΄ ἄρχοντος δ΄ ̓αθήνησιν ̓ελπίνου                     ̔ρωμαῖοι κατέστησαν ὑπάτους Μάρκον Πόπλιον Λαινάτην καὶ Γναῖον                     Μαιμίλιον ̓ιμπεριῶσον, ̓ολυμπιὰς δ΄ ἤχθη ἕκτη πρὸς ταῖς ἑκατόν,                     καθ΄ ἣν ἐνίκα στάδιον Πῶρος Μαλιεύσ. ἐπὶ δὲ τούτων κατὰ μὲν τὴν                     ̓ιταλίαν ἠθροίσθη περὶ τὴν Λευκανίαν πλῆθος ἀνθρώπων πανταχόθεν                     μιγάδων, πλείστων δὲ δούλων δραπετῶν. οὗτοι δὲ τὸ μὲν πρῶτον                     λῃστρικὸν ἐνεστήσαντο βίον καὶ διὰ τὴν ἐν ταῖς ἀγραυλίαις καὶ                     καταδρομαῖς συνήθειαν ἔσχον τριβὴν καὶ μελέτην τῶν κατὰ πόλεμον                     ἔργων· διὸ καὶ τοῖς πολεμικοῖς ἀγῶσι προτεροῦντες τῶν ἐγχωρίων εἰς                     αὔξησιν ἀξιολογωτέραν κατέστησαν. καὶ                     πρῶτον μὲν Τέριναν πόλιν ἐκπολιορκήσαντες διήρπασαν, ἔπειτα                     ̔ιππώνιον καὶ Θουρίους καὶ πολλὰς ἄλλας χειρωσάμενοι κοινὴν                     πολιτείαν συνέθεντο καὶ προσηγορεύθησαν Βρέττιοι διὰ τὸ πλείστους                     εἶναι δούλουσ· κατὰ γὰρ τὴν τῶν ἐγχωρίων διάλεκτον οἱ δραπέται                     βρέττιοι προσηγορεύοντο. τὸ μὲν οὖν τῶν Βρεττίων πλῆθος οὕτω                     συνέστη κατὰ τὴν ̓ιταλίαν. κατὰ δὲ τὴν                     Σικελίαν Φίλιστος μὲν ὁ Διονυσίου στρατηγὸς πλεύσας εἰς ̔ρήγιον                     διεκόμισε τοὺς ἱππεῖς εἰς Συρακούσσασ, ὄντας πλείους τῶν                     πεντακοσίων. προσθεὶς δὲ τούτοις ἱππεῖς τε ἄλλους πλείονας καὶ πεζοὺς                     δισχιλίους ἐστράτευσεν ἐπὶ Λεοντίνους ἀφεστηκότας ἀπὸ Διονυσίου,                     νυκτὸς δὲ παρεισπεσὼν ἐντὸς τοῦ τείχους κατελάβετο μέρος τῆς πόλεωσ.                     γενομένης δὲ μάχης ἰσχυρᾶς καὶ τῶν Συρακοσίων βοηθησάντων ἡττηθεὶς                     ἐξέπεσεν ἐκ τῶν Λεοντίνων. ̔ηρακλείδης                     δ΄ ὁ καταλελειμμένος ὑπὸ Δίωνος ναύαρχος τῶν μακρῶν νεῶν ἐν                     Πελοποννήσῳ διά τινας χειμῶνας ἐμποδισθεὶς ὑστέρησε τῆς καθόδου τῶν                     περὶ τὸν Δίωνα καὶ τῆς τῶν Συρακοσίων ἐλευθερώσεωσ· ἧκε δ΄ ἄγων                     ναῦς μὲν μακρὰς εἴκοσι, χιλίους δὲ στρατιώτας καὶ πεντακοσίουσ. ὢν                     δ΄ ἀνὴρ ἐπισημότατος καὶ δόξας ἄξιος ὑπάρχειν ᾑρέθη ναύαρχος ὑπὸ                     τῶν Συρακοσίων, καὶ μετὰ Δίωνος τεταγμένος ἐπὶ τῆς ἡγεμονίας                     διεπολέμει πρὸς Διονύσιον. μετὰ δὲ ταῦτα                     Φίλιστος ἀποδειχθεὶς στρατηγὸς καὶ καταρτίσας τριήρεις ἑξήκοντα πρὸς                     Συρακοσίους ἐναυμάχησεν ἔχοντας ναῦς παραπλησίους τὸν ἀριθμόν.                     γενομένου δ΄ ἀγῶνος καρτεροῦ καὶ τοῦ Φιλίστου τὸ μὲν πρῶτον διὰ τῆς                     ἰδίας ἀνδραγαθίας προτεροῦντοσ, ὕστερον δ΄ ἀποληφθέντος ὑπὸ τῶν                     πολεμίων οἱ μὲν Συρακόσιοι πανταχόθεν κυκλώσαντες τὰς ναῦς                     ἐφιλοτιμοῦντο ζωγρίᾳ λαβεῖν τὸν στρατηγόν, ὁ δὲ Φίλιστος εὐλαβηθεὶς                     τὴν ἐκ τῆς αἰχμαλωσίας αἰκίαν ἑαυτὸν ἀπέσφαξε, πλείστας μὲν καὶ                     μεγίστας χρείας παρεσχημένος τοῖς τυράννοισ, πιστότατος δὲ τῶν φίλων                     τοῖς δυνάσταις γεγονώσ. οἱ δὲ Συρακόσιοι                     νικήσαντες τῇ ναυμαχίᾳ τὸ μὲν σῶμα τοῦ Φιλίστου διαμερίσαντες καὶ                     δι΄ ὅλης τῆς πόλεως ἑλκύσαντες ἄταφον ἐξέρριψαν, Διονύσιος δὲ τὸν                     μὲν πρακτικώτατον τῶν φίλων ἀποβαλὼν καὶ στρατηγὸν μὲν ἕτερον                     ἀξιόχρεων οὐκ ἔχων, αὐτὸς δ΄ οὐ δυνάμενος φέρειν τὸ τοῦ πολέμου                     βάρος ἐξέπεμψε πρεσβευτὰς πρὸς τὸν Δίωνα, τὸ μὲν πρῶτον τὴν                     ἡμίσειαν τῆς ἀρχῆς παραδιδούσ, ὕστερον δὲ βουλόμενος ὅλην                     ἐγχειρίζειν. τοῦ δὲ Δίωνος ἀποκριθέντος ὅτι τοῖς Συρακοσίοις δίκαιόν ἐστι                     παραδιδόναι τὴν ἀκρόπολιν ἐπί τισιν ἐξαιρέτοις χρήμασι καὶ τιμαῖσ, ὁ                     μὲν Διονύσιος ἕτοιμος ἦν παραδιδόναι τὴν ἄκραν τῷ δήμῳ ὥστε                     τοὺς μισθοφόρους καὶ τὰ χρήματα λαβόντα εἰς τὴν ̓ιταλίαν μεταστῆναι,                     ὁ δὲ Δίων συνεβούλευε τοῖς Συρακοσίοις δέχεσθαι τὰ διδόμενα. ὁ δὲ                     δῆμος ὑπὸ τῶν ἀκαίρων δημηγόρων πεισθεὶς ἀντεῖπε, νομίζων κατὰ                     κράτος ἐκπολιορκήσειν τὸν τύραννον. μετὰ                     δὲ ταῦτα ὁ μὲν Διονύσιος τοὺς ἀρίστους τῶν μισθοφόρων ἀπέλιπεν                     φυλάξοντας τὴν ἄκραν, αὐτὸς δ΄ ἐνθέμενος τὰ χρήματα καὶ πᾶσαν τὴν                     βασιλικὴν κατασκευὴν ἔλαθεν ἐκπλεύσας καὶ κατῆρεν εἰς τὴν ̓ιταλίαν.                         οἱ δὲ Συρακόσιοι πρὸς ἀλλήλους                     ἐστασίασαν, τῶν μὲν οἰομένων δεῖν τὴν στρατηγίαν καὶ τὴν τῶν ὅλων                     ἐξουσίαν ἐγχειρίζειν ̔ηρακλείδῃ διὰ τὸ τοῦτον δοκεῖν μηδέποτ΄ ἂν                     ἐπιθέσθαι τυραννίδι, τῶν δὲ ἀποφαινομένων τὸν Δίωνα δεῖν ἔχειν τὴν                     τῶν ἁπάντων ἡγεμονίαν. πρὸς δὲ τούτοις πολλῶν ὀφειλομένων μισθῶν                     τοῖς ἐκ Πελοποννήσου ξένοις τοῖς ἠλευθερωκόσι τὰς Συρακούσσας καὶ                     χρημάτων σπανιζούσης τῆς πόλεως οἱ μὲν μισθοφόροι τῶν χρημάτων                     ἀποστερούμενοι συνεστράφησαν, ὄντες πλείους τῶν τρισχιλίων, πάντες δ΄                     ἐπίλεκτοι ταῖς ἀρεταῖς καὶ διὰ τὴν ἄθλησιν τῶν πολεμικῶν ἔργων                     διαπεπονημένοι πολὺ τοὺς Συρακοσίους ταῖς ἀρεταῖς ὑπερεβάλλοντο.                         ὁ δὲ Δίων ἀξιούμενος ὑπὸ τῶν                     μισθοφόρων συναποστῆναι καὶ παρὰ τῶν Συρακοσίων ὡς κοινῶν ἐχθρῶν                     λαβεῖν τιμωρίαν τὸ μὲν πρῶτον ἀντεῖπεν, μετὰ δὲ ταῦτα                     συναναγκαζόμενος ὑπὸ τῆς περιστάσεως προσεδέξατο τὴν ἡγεμονίαν τῶν                     ξένων καὶ μετ΄ ἐκείνων ταχθεὶς ἀνέζευξεν ἐπὶ τοὺς Λεοντίνουσ.                         οἱ δὲ Συρακόσιοι συστραφέντες                     ἐδίωκον τοὺς μισθοφόρους καὶ κατὰ τὴν ὁδοιπορίαν συνάψαντες μάχην                     καὶ πολλοὺς ἀποβαλόντες ἀπεχώρησαν. ὁ δὲ Δίων λαμπρᾷ μάχῃ νικήσας                     οὐδὲν ἐμνησικάκησε τοῖς Συρακοσίοισ· ἀποστειλάντων γὰρ πρὸς αὐτὸν                     κήρυκα περὶ τῆς τῶν νεκρῶν ἀναιρέσεως τήν τε τῶν νεκρῶν ἀναίρεσιν                     ἔδωκε καὶ τοὺς ἁλόντας πολλοὺς ὄντας ἀπέλυσεν ἄνευ λύτρων. πολλοὶ                     γὰρ ἐν τῇ φυγῇ μέλλοντες φονεύεσθαι διηγόρευον ἑαυτοὺς εἶναι τῶν                     τὰ Δίωνος φρονούντων καὶ πάντες διὰ ταύτην τὴν αἰτίαν ἐξέφυγον τὸν                     θάνατον. μετὰ δὲ ταῦτα Διονύσιος μὲν                     στρατηγὸν ἀπέστειλεν εἰς τὰς Συρακούσσας Νύψιον τὸν Νεαπολίτην,                     ἀνδρείᾳ καὶ συνέσει στρατηγικῇ διαφέροντα· συνεξέπεμψε δ΄ αὐτῷ καὶ                     φορτηγὰ πλοῖα σίτου καὶ τῆς ἄλλης ἀγορᾶς γέμοντα. οὗτος μὲν οὖν                     ἐκ Λοκρῶν ἀναχθεὶς ἐτέλει τὸν εἰς Συρακούσσας πλοῦν. οἱ δὲ κατὰ τὴν ἀκρόπολιν μισθοφόροι τοῦ                     τυράννου, κατὰ τοῦτον τὸν καιρὸν ἐπιλιπόντος τοῦ σίτου, καὶ τῇ                     σπάνει τῶν ἀναγκαίων δεινῶς πιεζούμενοι μέχρι μέν τινος ὑπέμενον                     εὐψύχως τὴν ἔνδειαν, τῆς δὲ φύσεως ὑπὸ τῆς ἀνάγκης ἡττωμένης καὶ                     τῆς σωτηρίας ἀπογινωσκομένης συνδραμόντες εἰς ἐκκλησίαν νυκτὸς                     ἐψηφίσαντο παραδοῦναι τὴν ἀκρόπολιν καὶ σφᾶς αὐτοὺς τοῖς                     Συρακοσίοις ἅμ΄ ἡμέρᾳ. ἤδη δὲ τῆς                     νυκτὸς ληγούσης οἱ μὲν μισθοφόροι κήρυκας ἐξέπεμπον πρὸς τοὺς                     Συρακοσίους περὶ τῆς διαλύσεωσ, ὁ δὲ Νύψιος διαφαινούσης ἤδη τῆς                     ἡμέρας κατέπλευσε μετὰ τοῦ στόλου καὶ καθωρμίσθη περὶ τὴν                     ̓αρέθουσαν. διόπερ τῆς ἐνδείας παραχρῆμα μεταβαλούσης εἰς πολλὴν                     δαψίλειαν τῶν ἐπιτηδείων ὁ μὲν στρατηγὸς Νύψιος ἐκβιβάσας τοὺς                     στρατιώτασ, κοινὴν ἐκκλησίαν συναγαγὼν καὶ διαλεχθεὶς οἰκείως τοῖς                     παροῦσι καιροῖσ, προθύμους κατεσκεύασε πρὸς τοὺς μέλλοντας κινδύνουσ. ἡ                     μὲν οὖν ἀκρόπολις ἤδη παραδιδομένη τοῖς Συρακοσίοις τὸν εἰρημένον                     τρόπον ἀνελπίστως διεφυλάχθη, οἱ δὲ                     Συρακόσιοι πληρώσαντες ἁπάσας τὰς τριήρεις ἐπέπλευσαν τοῖς πολεμίοις                     ἔτι περὶ τὴν ἐξαίρεσιν τῆς ἀγορᾶς διατρίβουσιν. ἀπροσδοκήτου δὲ                     τῆς ἐφόδου γενομένης καὶ τῶν κατὰ τὴν ἀκρόπολιν μισθοφόρων                     τεθορυβημένως ἀντιταχθέντων ταῖς πολεμίαις τριήρεσιν, ἐγένετο ναυμαχία,                     καθ΄ ἣν οἱ Συρακόσιοι προετέρησαν, καὶ τινὰς μὲν τῶν νεῶν κατέδυσαν,                     τινῶν δ΄ ἐγκρατεῖς κατέστησαν, τὰς δὲ λοιπὰς πρὸς τὴν γῆν κατεδίωξαν.                         μετεωρισθέντες δ΄ ἐπὶ τῷ προτερήματι                     τοῖς μὲν θεοῖς μεγαλοπρεπῶς ἔθυσαν ἐπινίκια, αὐτοὶ δ΄ εἰς εὐωχίας                     καὶ πότους ἐκτραπέντεσ, καταφρονοῦντες τῶν ἡττημένων ῥᾳθύμως εἶχον                     τὰ περὶ τὰς φυλακάσ. Νύψιος δ΄ ὁ τῶν μισθοφόρων στρατηγὸς ἀναλαβεῖν καὶ                     ἀναμαχέσασθαι βουλόμενος τὴν ἧτταν νυκτὸς ἐκτεταγμένῃ τῇ δυνάμει                     παραδόξως προσέπεσε τῷ κατεσκευασμένῳ τείχει. εὑρὼν δὲ τοὺς φύλακας                     διὰ τὴν καταφρόνησιν καὶ μέθην εἰς ὕπνον τετραμμένους προσέθηκε τὰς                     παρεσκευασμένας κλίμακας πρὸς τὴν χρείαν. διὰ δὲ τούτων οἱ κράτιστοι τῶν μισθοφόρων ἀνέβησαν ἐπὶ τὸ τεῖχος                     καὶ τοὺς φύλακας φονεύσαντες ἀνέῳξαν τὰς πύλασ. εἰσπεσόντων δὲ τῶν                     στρατιωτῶν εἰς τὴν πόλιν οἱ μὲν στρατηγοὶ τῶν Συρακοσίων ἐκ τῆς                     μέθης ἀνανήφοντες ἐπειρῶντο βοηθεῖν, ἐμποδιζόμενοι δὲ τὰς ὁρμὰς διὰ                     τὸν οἶνον οἱ μὲν ἀνῃρέθησαν, οἱ δ΄ ἔφυγον. κατειλημμένης δὲ τῆς                     πόλεως καὶ τῶν ἐκ τῆς ἀκροπόλεως στρατιωτῶν σχεδὸν ἁπάντων                     εἰσπεσόντων ἐντὸς τοῦ περιτειχίσματοσ, τῶν δὲ Συρακοσίων διὰ τὸ                     παράδοξον καὶ τὴν ἀταξίαν ἐκπεπληγμένων πολὺς ἐγίνετο φόνοσ.                         τῶν δὲ τοῦ τυράννου στρατιωτῶν                     πλειόνων ἢ μυρίων ὄντων καὶ συντεταγμένων καλῶς οὐδεὶς τὸ βάρος                     αὐτῶν ὑπομεῖναι δυνατὸς ἦν, ἅτε τοῦ θορύβου καὶ τῆς ταραχῆσ, ἔτι                     δὲ ἀναρχίας τοὺς ἐλαττουμένους ἐμποδιζούσησ. κρατηθείσης δὲ τῆς ἀγορᾶς ὑπὸ τῶν πολεμίων, εὐθὺς                     ἐπὶ τὰς οἰκίας οἱ νενικηκότες ὥρμησαν· καὶ πολλὰ μὲν χρήματα                     διεφορεῖτο, οὐκ ὀλίγα δὲ σώματα γυναικῶν καὶ παίδων, ἔτι δ΄ οἰκετῶν                     ἐξηνδραποδίζετο. κατὰ δὲ τοὺς στενωποὺς καὶ τὰς ἄλλας ὁδοὺς                     ἀντιταττομένων Συρακοσίων ἐγίνοντο συνεχεῖς συμπλοκαὶ καὶ πολλοὶ μὲν                     ἀπέθνησκον, οὐκ ὀλίγοι δὲ τραύμασι περιέπιπτον. τὴν μὲν οὖν νύκτα                     διετέλεσαν ἀλλήλους ἀναιροῦντες ὡς ἔτυχε διὰ τὸ σκότος καὶ πᾶς                     τόπος νεκρῶν ἔγεμεν. ἅμα δ΄ ἡμέρᾳ τὸ μὲν τῆς συμφορᾶς μέγεθος                     συνεωράθη, οἱ δὲ Συρακόσιοι, μίαν ἔχοντες σωτηρίαν τὴν ἀπὸ τοῦ                     Δίωνος βοήθειαν, ἐξαπέστειλαν ἱππεῖς εἰς Λεοντίνουσ, δεόμενοι τοῦ                     Δίωνος μὴ περιιδεῖν τὴν πατρίδα δοριάλωτον γινομένην καὶ τῶν μὲν                     ἡμαρτημένων δοῦναι συγγνώμην αὐτοῖσ, τὰς δὲ παρούσας δυστυχίας                     ἐλεήσαντα διορθώσασθαι τὴν τῆς πατρίδος συμφοράν. ὁ δὲ Δίων λαμπρὸς ὢν τὴν ψυχὴν καὶ διὰ τὴν ἐκ                     φιλοσοφίας παιδείαν ἐξημερωμένος τοὺς λογισμοὺς οὐκ ἐμνησικάκησε τοῖς                     πολίταισ, ἀλλὰ τοὺς μισθοφόρους πείσας παραχρῆμα ἀνέζευξε καὶ                     διανύσας ὀξέως τὴν εἰς Συρακούσσας ὁδὸν ἧκε πρὸς τὰ ̔εξάπυλα.                         ἐνταῦθα δὲ διατάξας τοὺς στρατιώτας                     προσῆγε κατὰ τάχος καὶ κατέλαβεν ἐκ τῆς πόλεως τέκνα μὲν καὶ                     γυναῖκας καὶ τοὺς γεγηρακότας ὑπὲρ τοὺς μυρίουσ· οὗτοι δὲ πάντες                     ἀπαντῶντες μετὰ δακρύων ἱκέτευον ἀμῦναι τοῖς ἰδίοις ἀκληρήμασιν.                     οἱ δ΄ ἐκ τῆς ἀκροπόλεως μισθοφόροι κεκρατηκότες ἤδη τῆς προθέσεως                     τὰς μὲν περὶ τὴν ἀγορὰν οἰκίας διαρπάσαντες ἐνέπρησαν, ἐπὶ δὲ τὰς                     λοιπὰς ὁρμήσαντες διήρπαζον τὰς ἐν ταύταις κτήσεισ. καθ΄ ὃν δὴ καιρὸν Δίων κατὰ πλείους τόπους                     εἰσπεσὼν εἰς τὴν πόλιν, καὶ τοῖς πολεμίοις περὶ τὰς ἁρπαγὰς                     ἀσχολουμένοις ἐπιθέμενος πάντας τοὺς περιτυγχάνοντας ἔκτεινε                     κομίζοντας ἐπὶ τῶν ὤμων παντοδαπὰς κατασκευάσ· διὰ δὲ τὸ παράδοξον                     τῆς παρουσίας καὶ τὴν ἀταξίαν καὶ τὴν ταραχὴν τῶν διαφορούντων τὰς                     κτήσεις εὐχερῶς ἅπαντες ἐχειροῦντο. τέλος δὲ πλειόνων ἢ                     τετρακισχιλίων φονευθέντων, τῶν μὲν ἐν ταῖς οἰκίαισ, τῶν δ΄ ἐν ταῖς                     ὁδοῖσ, οἱ λοιποὶ συνέφυγον εἰς τὴν ἀκρόπολιν καὶ τὰς πύλας                     κλείσαντες ἐξέφυγον τὸν κίνδυνον. Δίων                     δὲ κάλλιστον τῶν προγεγενημένων ἔργων ὑπ΄ αὐτοῦ διαπραξάμενος τὰς                     μὲν καιομένας οἰκίας διέσωσε κατασβέσας τὴν φλόγα, τὸ δὲ περιτείχισμα                     καλῶς κατασκευασάμενος μιᾷ πράξει τήν τε πόλιν ὠχύρωσε καὶ τοὺς                     πολεμίους ἀποτειχίσας εἶρξε τῆς ἐπὶ τὴν γῆν ἐξόδου. καθαρὰν δὲ                     τῶν νεκρῶν ποιήσας τὴν πόλιν καὶ τρόπαιον στήσας ἔθυσε τοῖς θεοῖς                     ὑπὲρ τῆς σωτηρίασ. συναχθείσης δ΄                     ἐκκλησίας ὁ μὲν δῆμος εὐχαριστῶν αὐτῷ στρατηγὸν ἐχειροτόνησεν                     αὐτοκράτορα τὸν Δίωνα καὶ τιμὰς ἀπένειμεν ἡρωικάσ, ὁ δὲ Δίων                     ἀκολούθως τοῖς πεπραγμένοις ἐπιεικῶς τοὺς μὲν ἐχθροὺς ἅπαντας                     ἀπέλυσε τῶν ἐγκλημάτων καὶ τὸ πλῆθος παραμυθησάμενος εἰς κοινὴν                     ἤγαγεν ὁμόνοιαν. οἱ δὲ Συρακόσιοι πανδήμοις ἐπαίνοις καὶ ἀποδοχαῖς                     μεγάλαις ἐτίμων τὸν εὐεργέτην ὡς μόνον σωτῆρα γεγονότα τῆς πατρίδοσ.                     καὶ τὰ μὲν κατὰ τὴν Σικελίαν ἐν τούτοις ἦν. κατὰ δὲ τὴν ̔ελλάδα Χίων καὶ ̔ροδίων καὶ Κῴων,                     ἔτι δὲ Βυζαντίων διαπολεμούντων πρὸς ̓αθηναίους τὸν συμμαχικὸν                     πόλεμον ἀμφότεροι μεγάλας παρασκευὰς ἐποιοῦντο, βουλόμενοι ναυμαχίᾳ                     κρῖναι τὸν πόλεμον. ̓αθηναῖοι δὲ Χάρητα μὲν μετὰ νεῶν ἑξήκοντα                     προαπεσταλκότες ἦσαν ἐν τοῖς ἄνω καιροῖσ, τότε δὲ ἄλλας ἑξήκοντα                     πληρώσαντες καὶ στρατηγοὺς ἐπιστήσαντες τοὺς ἐπιφανεστάτους τῶν                     πολιτῶν, ̓ιφικράτην καὶ Τιμόθεον, ἐξαπέστειλαν κοινῇ μετὰ Χάρητος                     διαπολεμεῖν τοῖς ἀφεστηκόσι τῶν συμμάχων. οἱ δὲ Χῖοι καὶ ̔ρόδιοι καὶ Βυζάντιοι μετὰ τῶν συμμάχων ἑκατὸν                     ναῦς πληρώσαντες ̓́ιμβρον μὲν καὶ Λῆμνον οὔσας ̓αθηναίων ἐπόρθησαν,                     ἐπὶ δὲ Σάμον πολλῇ δυνάμει στρατεύσαντες τὴν μὲν χώραν ἐδῄωσαν,                     τὴν δὲ πόλιν ἐπολιόρκουν κατὰ γῆν καὶ κατὰ θάλατταν· πολλὰς δὲ καὶ                     ἄλλας νήσους οὔσας ὑπ΄ ̓αθηναίους κακοποιήσαντες χρήματα ἤθροισαν                     εἰς τὰς τοῦ πολέμου χρείασ. οἱ δὲ τῶν                     ̓αθηναίων στρατηγοὶ πάντες ἀθροισθέντες τὸ μὲν πρῶτον ἐπεβάλοντο                     πολιορκῆσαι τὴν τῶν Βυζαντίων πόλιν, μετὰ δὲ ταῦτα τῶν Χίων καὶ                     τῶν συμμάχων τὴν μὲν πολιορκίαν τῆς Σάμου λυσάντων, ἐπὶ δὲ τὴν                     βοήθειαν τοῖς Βυζαντίοις τρεπομένων συνηθροίσθησαν πάντες οἱ στόλοι                     περὶ τὸν ̔ελλήσποντον. μελλούσης δὲ γίνεσθαι τῆς ναυμαχίας μέγας                     ἄνεμος ἐπιπεσὼν διεκώλυσεν αὐτῶν τὴν προαίρεσιν. τοῦ δὲ Χάρητος παρὰ φύσιν βουλομένου ναυμαχεῖν καὶ                     τῶν περὶ τὸν ̓ιφικράτην καὶ Τιμόθεον ἐναντιουμένων διὰ τὸ μέγεθος                     τοῦ κλύδωνος ὁ μὲν Χάρης ἐπιμαρτυρόμενος τοὺς στρατιώτας διέβαλε                     τοὺς συνάρχοντας ὡς προδότας καὶ πρὸς τὸν δῆμον ἔγραψε περὶ αὐτῶν                     ὡς ἐγκαταλελοιπότων ἑκουσίως τὴν ναυμαχίαν, οἱ δ΄ ̓αθηναῖοι                     παροξυνθέντες καὶ κρίσιν τῷ ̓ιφικράτει καὶ Τιμοθέῳ προθέντες                     ἐζημίωσαν αὐτοὺς πολλοῖς ταλάντοις καὶ τῆς στρατηγίας ἀπέστησαν.                         Χάρης δὲ παραλαβὼν παντὸς τοῦ στόλου                     τὴν ἡγεμονίαν καὶ σπεύδων τῆς δαπάνης ἀπαλλάξαι τοὺς ̓αθηναίους                     ἐπεχείρησε πράξει παραβόλῳ· ̓αρταβάζου γὰρ ἀποστάντος ἀπὸ τοῦ                     βασιλέως καὶ μέλλοντος ὀλίγοις στρατιώταις πρὸς τοὺς σατράπας                     διαγωνίζεσθαι μυριάδας ἑπτὰ στρατιωτῶν ἔχοντασ, συμμαχήσαντος αὐτῷ                     Χάρητος πάσῃ τῇ δυνάμει καὶ νικήσαντος τὴν τοῦ βασιλέως δύναμιν, ὁ                     μὲν ̓αρτάβαζος ἀποδιδοὺς τῆς εὐεργεσίας χάριτας ἐδωρήσατο πλῆθος                     χρημάτων, ἐξ ὧν δυνατὸν ἦν πᾶσαν τὴν δύναμιν ὀψωνιάζεσθαι,                         οἱ δ΄ ̓αθηναῖοι τὸ μὲν πρῶτον                     ἀπεδέξαντο τὴν πρᾶξιν τοῦ Χάρητοσ, ὕστερον δὲ τοῦ βασιλέως πρέσβεις                     ἀποστείλαντος καὶ κατηγοροῦντος τοῦ Χάρητος τὴν ἐναντίαν ἔσχον                     γνώμην· διεδόθη γὰρ λόγος ὅτι τοῖς πολεμίοις τῶν ̓αθηναίων βασιλεὺς                     ἐπηγγείλατο τριακοσίαις ναυσὶ συγκαταπολεμήσειν τοὺς ̓αθηναίουσ. ταῦτ΄                     οὖν ὁ δῆμος εὐλαβηθεὶς ἔκρινε καταλύσασθαι τὸν πρὸς τοὺς                     ἀφεστηκότας πόλεμον· εὑρὼν δὲ κἀκείνους ἐπιθυμοῦντας τῆς εἰρήνης                     ῥᾳδίως πρὸς αὐτοὺς διελύσατο.ὁ μὲν οὖν                     συμμαχικὸς ὀνομασθεὶς πόλεμος τοιοῦτον ἔσχε τὸ τέλοσ, διαμείνας ἔτη                     τέτταρα. κατὰ δὲ τὴν Μακεδονίαν τρεῖς                     βασιλεῖς συνέστησαν ἐπὶ τὸν Φίλιππον, ὅ τε τῶν Θρᾳκῶν καὶ                     Παιόνων καὶ ̓ιλλυριῶν. οὗτοι γὰρ ὄντες ὅμοροι τοῖς Μακεδόσι καὶ                     τὴν αὔξησιν ὑφορώμενοι τοῦ Φιλίππου καθ΄ ἑαυτοὺς μὲν οὐκ ἦσαν                     ἀξιόμαχοι προηττημένοι, κοινῇ δὲ πολεμοῦντες ὑπέλαβον ῥᾳδίως αὐτοῦ                     περιέσεσθαι. διόπερ ἀθροιζόντων τὰς δυνάμεις ἐπιφανεὶς ἀσυντάκτοις                     καὶ καταπληξάμενος ἠνάγκασε προσθέσθαι τοῖς Μακεδόσιν. ἐπ΄ ἄρχοντος δ΄ ̓αθήνησι Καλλιστράτου ̔ρωμαῖοι                     κατέστησαν ὑπάτους Μάρκον Φάβιον καὶ Γάιον Πλώτιον. ἐπὶ δὲ                     τούτων ὁ κληθεὶς ἱερὸς πόλεμος συνέστη καὶ διέμεινεν ἔτη ἐννέα.                     Φιλόμηλος γὰρ ὁ Φωκεύσ, ἀνὴρ θράσει καὶ παρανομίᾳ διαφέρων,                     κατελάβετο μὲν τὸ ἐν Δελφοῖς ἱερόν, ἐξέκαυσε δὲ τὸν ἱερὸν πόλεμον                     διὰ τοιαύτας τινὰς αἰτίασ. Λακεδαιμονίων                     πρὸς Βοιωτοὺς διαπολεμησάντων τὸν Λευκτρικὸν πόλεμον καὶ                     καταπολεμηθέντων οἱ μὲν Θηβαῖοι διὰ τὴν κατάληψιν τῆς Καδμείας δίκας                     μεγάλας ἐπαγαγόντες τοῖς Λακεδαιμονίοις ἐν ̓αμφικτύοσι κατεδίκασαν                     αὐτοὺς πολλοῖς χρήμασιν, οἱ δὲ Φωκεῖς                     ἐπεργασάμενοι πολλὴν τῆς ἱερᾶς χώρας τῆς ὀνομαζομένης Κιρραίας                     δίκας ὑπέσχον ἐν ̓αμφικτύοσι καὶ πολλοῖς ταλάντοις κατεκρίθησαν. οὐκ                     ἐκτινόντων δ΄ αὐτῶν τὰ ὀφλήματα οἱ μὲν ἱερομνήμονες ἐν ̓αμφικτύοσι                     κατηγόρουν τῶν Φωκέων καὶ τὸ συνέδριον ἠξίουν, ἐὰν μὴ τὰ χρήματα                     τῷ θεῷ ἀποδῶσιν οἱ Φωκεῖσ, καθιερῶσαι τὴν χώραν τῶν ἀποστερούντων                     τὸν θεόν· ὁμοίως δ΄ ἔφασαν δεῖν καὶ τοὺς ἄλλους τοὺς                     καταδικασθέντας ἐκτίνειν τὰ ὀφλήματα, ἐν οἷς ὑπῆρχον καὶ                     Λακεδαιμόνιοι· ἐὰν δὲ μὴ ὑπακούωσι, κοινῇ ὑπὸ τῶν ̔ελλήνων                     μισοπονηρίας ἀξιοῦσθαι. τῶν δ΄ ̔ελλήνων                     συνεπικυρούντων τὰ δόγματα τῶν ̓αμφικτυόνων καὶ τῆς τῶν Φωκέων χώρας                     μελλούσης καθιεροῦσθαι ὁ Φιλόμηλοσ, μέγιστον ἔχων ἐν τοῖς Φωκεῦσιν                     ἀξίωμα, διελέχθη τοῖς ὁμοεθνέσι, διδάσκων ὡς ἐκτῖσαι μὲν οὐ                     δύνανται τὰ χρήματα διὰ τὸ μέγεθος τῆς καταδίκησ, περιορᾶν δὲ                     καθιερουμένην τὴν χώραν οὐ μόνον ἄνανδρον ὑπάρχειν, ἀλλὰ καὶ                     κίνδυνον ἐπιφέρειν τῇ τῶν ἁπάντων τοῦ βίου ἀνατροπῇ. ἐπειρᾶτο δὲ καὶ τὰς κρίσεις τῶν ̓αμφικτυόνων                     ἀδίκους δεικνύναι κατὰ τὸ δυνατόν· μικρᾶς γὰρ παντελῶς χώρας                     κατεργασθείσης μεγίστας ζημίας τεθεῖσθαι. συνεβούλευεν οὖν ταύτας                     ἀκύρους ποιῆσαι καὶ μεγάλας ἀφορμὰς ἔχειν ἀπεφαίνετο τοὺς Φωκεῖς                     κατὰ τῶν ̓αμφικτυόνων· τὸ γὰρ παλαιὸν τοῦ μαντείου τὴν ἐξουσίαν καὶ                     προστασίαν ἐσχηκέναι τούτουσ. καὶ μάρτυρα τὸν ἀρχαιότατον καὶ                     μέγιστον τῶν ποιητῶν ̔́ομηρον παρείχετο λέγοντα αὐτὰρ Φωκείων Σχεδίος καὶ ̓επίστροφος ἦρχον, οἳ Κυπάρισσον ἔχον Πυθῶνά τε πετρήεσσαν. ηομ. ιλ. 2.ϡ17-ϡ19 διόπερ ἔφη δεῖν ἀμφισβητεῖν περὶ τῆς                     τοῦ μαντείου προστασίας ὡς οὔσης πατρίου τοῖς Φωκεῦσιν. ἐπηγγέλλετο                     δὲ κατορθώσειν τὴν ἐπιβολήν, ἐὰν αὐτὸν αὐτοκράτορα καταστήσωσι                     στρατηγὸν τῆς ὅλης ἐπιβολῆς καὶ κύριον. τῶν δὲ Φωκέων διὰ τὸν ἐκ τῆς                     καταδίκης φόβον ἑλομένων αὐτὸν αὐτοκράτορα στρατηγὸν ὁ Φιλόμηλος                     ἐνεργῶς ἐπετέλει τὰς ἐπαγγελίασ. πρῶτον μὲν γὰρ παρελθὼν εἰς τὴν                     Σπάρτην ἐν ἀπορρήτοις διελέχθη τῷ βασιλεῖ τῶν Λακεδαιμονίων                     ̓αρχιδάμῳ, ὅτι κοινὸς ὁ ἀγών ἐστιν αὐτῷ περὶ τοῦ ποιῆσαι τὰς                     κρίσεις τῶν ̓αμφικτυόνων ἀκύρουσ· εἶναι γὰρ καὶ κατὰ τῶν                     Λακεδαιμονίων μεγάλας καὶ ἀδίκους ἀποφάσεις τῶν ̓αμφικτυόνων.                     ἐδήλωσεν οὖν αὐτῷ διότι τοὺς Δελφοὺς καταλαβέσθαι διέγνωκε καὶ                     τῆς προστασίας ἐὰν ἐγκρατὴς γένηται τὰ δόγματα τῶν ̓αμφικτυόνων                     ἀκυρώσει. ὁ δ΄ ̓αρχίδαμος ἀποδεξάμενος                     τὸν λόγον φανερῶς μὲν κατὰ τὸ παρὸν οὐκ ἔφησε βοηθήσειν, λάθρᾳ δὲ                     πάντα συμπράξειν χορηγῶν καὶ χρήματα καὶ μισθοφόρουσ. ὁ δὲ Φιλόμηλος                     παρὰ μὲν τούτου πεντεκαίδεκα τάλαντα λαβών, ἰδίᾳ δὲ προσθεὶς οὐκ                     ἐλάττω τούτων μισθοφόρους τε ξένους ἐμισθώσατο καὶ τῶν Φωκέων                     ἐπέλεξε χιλίουσ, οὓς ὠνόμασε πελταστάσ. ἀθροίσας δὲ στρατιωτῶν πλῆθος καὶ καταλαβόμενος τὸ μαντεῖον τούς τε                     Θρακίδας καλουμένους τῶν Δελφῶν ἐναντιουμένους ἀνεῖλε καὶ τὰς                     οὐσίας αὐτῶν ἐδήμευσε· τοὺς δ΄ ἄλλους ὁρῶν καταπεπληγμένους                     παρεκάλει θαρρεῖν ὡς οὐδενὸς ἐσομένου περὶ αὐτοὺς δεινοῦ. διαβοηθείσης δὲ τῆς περὶ τὸ ἱερὸν καταλήψεως                     Λοκροὶ μὲν οἱ πλησίον οἰκοῦντες παραχρῆμα ἐστράτευσαν ἐπὶ τὸν                     Φιλόμηλον. γενομένης δὲ περὶ Δελφοὺς μάχης οἱ μὲν Λοκροὶ λειφθέντες                     καὶ πολλοὺς ἀποβαλόντες τῶν στρατιωτῶν ἔφυγον εἰς τὴν οἰκείαν, ὁ                     δὲ Φιλόμηλος ἐπαρθεὶς τῇ νίκῃ τὰς τῶν ̓αμφικτυόνων ἀποφάσεις ἔκ                     τε τῶν στηλῶν ἐξέκοψε καὶ τὰ περὶ τῶν καταδικῶν γράμματα κατέλυσεν,                         αὐτὸς δὲ διέδωκε λόγον ὡς οὔτε                     συλᾶν τὸ μαντεῖον διέγνωκεν οὔτ΄ ἄλλην οὐδεμίαν παράνομον πρᾶξιν                     συντελεῖν βεβούλευται, τῆς δὲ προγονικῆς προστασίας ἀμφισβητῶν καὶ τὰς                     τῶν ̓αμφικτυόνων ἀδίκους ἀποφάσεις ἀκυρῶσαι βουλόμενος βοηθεῖν τοῖς                     πατρίοις νόμοις τῶν Φωκέων. οἱ δὲ Βοιωτοὶ                     συνελθόντες εἰς ἐκκλησίαν ἐψηφίσαντο βοηθεῖν τῷ μαντείῳ καὶ                     παραχρῆμα στρατιώτας ἐξέπεμψαν. τούτων δὲ πραττομένων ὁ Φιλόμηλος                     τεῖχός τε περιεβάλετο τῷ ἱερῷ καὶ μισθοφόρους ἤθροιζε πολλούσ,                     ἀναβιβάσας τοὺς μισθοὺς καὶ ποιήσας ἡμιολίουσ, καὶ τῶν Φωκέων                     ἐπιλέγων τοὺς ἀρίστους κατέγραφε καὶ ταχὺ δύναμιν ἀξιόλογον                     ἤθροισεν· οὐκ ἐλάττους γὰρ τῶν πεντακισχιλίων στρατιωτῶν ἔχων                     προεκάθητο τῶν Δελφῶν, φοβερὸς ὢν ἤδη τοῖς πολεμεῖν πρὸς αὐτὸν                     βουλομένοισ. μετὰ δὲ ταῦτα στρατεύσας εἰς                     τὴν τῶν Λοκρῶν χώραν καὶ πολλὴν τῆς πολεμίας γῆς δῃώσας                     κατεστρατοπεδεύσατο πλησίον ποταμοῦ τινος ῥέοντος παρὰ φρούριον ὀχυρόν.                     τούτῳ δὲ προσβολὰς ποιησάμενος καὶ μὴ δυνάμενος ἑλεῖν τῆς μὲν                     πολιορκίας ἀπέστη, πρὸς δὲ τοὺς Λοκροὺς συνάψας μάχην ἀπέβαλε τῶν                     στρατιωτῶν εἴκοσι καὶ τῶν νεκρῶν οὐ δυνηθεὶς κρατῆσαι τὴν ἀναίρεσιν                     αὐτῶν διὰ κήρυκος ᾐτήσατο. οἱ δὲ Λοκροὶ τὴν ἀναίρεσιν οὐ                     συγχωροῦντες ἀπόκρισιν ἔδωκαν ὅτι παρὰ πᾶσι τοῖς ̔́ελλησι κοινὸς                     νόμος ἐστὶν ἀτάφους ῥίπτεσθαι τοὺς ἱεροσύλουσ. ὁ δὲ Φιλόμηλος χαλεπῶς φέρων τὸ συμβεβηκὸς συνῆψε                     μάχην τοῖς Λοκροῖς καὶ πᾶσαν εἰσενεγκάμενος φιλοτιμίαν ἀνεῖλέ τινας                     τῶν πολεμίων καὶ τῶν σωμάτων κυριεύσας ἠνάγκασε τοὺς Λοκροὺς                     ἀλλαγὴν ποιήσασθαι τῶν νεκρῶν. κρατῶν δὲ τῶν ὑπαίθρων καὶ πολλὴν                     πορθήσας τῆς Λοκρίδος ἐπανῆλθεν εἰς Δελφοὺς ἐμπεπληκὼς ὠφελείας                     τοὺς στρατιώτασ. μετὰ δὲ ταῦτα περὶ τοῦ πολέμου βουλόμενος χρήσασθαι                     τῷ μαντείῳ τὴν Πυθίαν ἠνάγκασεν ἀναβᾶσαν ἐπὶ τὸν τρίποδα δοῦναι                     τὸν χρησμόν. ἐπεὶ δὲ τοῦ τρίποδος ἐμνήσθην, οὐκ                     ἄκαιρον προσαναλαβεῖν ἡγοῦμαι τὴν παλαιὰν περὶ αὐτοῦ παραδεδομένην                     ἱστορίαν. λέγεται γὰρ τὸ παλαιὸν αἶγας εὑρεῖν τὸ μαντεῖον· οὗ                     χάριν αἰξὶ μάλιστα χρηστηριάζονται μέχρι τοῦ νῦν οἱ Δελφοί.                         τὸν δὲ τρόπον τῆς εὑρέσεως γενέσθαι                     φασὶ τοιοῦτον. ὄντος χάσματος ἐν τούτῳ τῷ τόπῳ, καθ΄ ὅν ἐστι νῦν                     τοῦ ἱεροῦ τὸ καλούμενον ἄδυτον, καὶ περὶ τοῦτο νενομένων αἰγῶν διὰ                     τὸ μήπω κατοικεῖσθαι τοὺς Δελφοὺς αἰεὶ τὴν προσιοῦσαν τῷ χάσματι                     καὶ προσβλέψασαν αὐτῷ σκιρτᾶν θαυμαστῶς καὶ προί̈εσθαι φωνὴν διάφορον                     ἢ πρότερον εἰώθει φθέγγεσθαι. τὸν δ΄                     ἐπιστατοῦντα ταῖς αἰξὶ θαυμάσαι τὸ παράδοξον καὶ προσελθόντα τῷ                     χάσματι καὶ κατιδόντα οἷόνπερ ἦν ταὐτὸ παθεῖν ταῖς αἰξίν·ἐκείνας                     τε γὰρ ὅμοια ποιεῖν τοῖς ἐνθουσιάζουσι καὶ τοῦτον προλέγειν τὰ                     μέλλοντα γίνεσθαι. μετὰ δὲ ταῦτα τῆς φήμης παρὰ τοῖς ἐγχωρίοις                     διαδοθείσης περὶ τοῦ πάθους τῶν προσιόντων τῷ χάσματι πλείους                     ἀπαντᾶν ἐπὶ τὸν τόπον· διὰ δὲ τὸ παράδοξον πάντων ἀποπειρωμένων                     τοὺς αἰεὶ πλησιάζοντας ἐνθουσιάζειν. δι΄ ἃς αἰτίας θαυμαστωθῆναί τε                     τὸ μαντεῖον καὶ νομισθῆναι τῆς Γῆς εἶναι τὸ χρηστήριον. καὶ χρόνον μέν τινα τοὺς βουλομένους μαντεύεσθαι                     προσιόντας τῷ χάσματι ποιεῖσθαι τὰς μαντείας ἀλλήλοισ· μετὰ δὲ ταῦτα                     πολλῶν καθαλλομένων εἰς τὸ χάσμα διὰ τὸν ἐνθουσιασμὸν καὶ πάντων                     ἀφανιζομένων δόξαι τοῖς κατοικοῦσι περὶ τὸν τόπον, ἵνα μηδεὶς                     κινδυνεύῃ, προφῆτίν τε μίαν πᾶσι καταστῆσαι γυναῖκα καὶ διὰ ταύτης                     γίνεσθαι τὴν χρησμολογίαν. ταύτῃ δὲ κατασκευασθῆναι μηχανὴν, ἐφ΄ ἣν                     ἀναβαίνουσαν ἀσφαλῶς ἐνθουσιάζειν καὶ μαντεύεσθαι τοῖς βουλομένοισ.                         εἶναι δὲ τὴν μηχανὴν τρεῖς ἔχουσαν                     βάσεισ, ἀφ΄ ὧν αὐτὴν τρίποδα κληθῆναι· σχεδὸν δὲ πάντας τούτου τοῦ                     κατασκευάσματος ἀπομιμήματα γίνεσθαι τοὺς ἔτι καὶ νῦν                     κατασκευαζομένους χαλκοῦς τρίποδασ. ὃν μὲν οὖν τρόπον εὑρέθη τὸ                     μαντεῖον καὶ δι΄ ἃς αἰτίας ὁ τρίπους κατεσκευάσθη ἱκανῶς εἰρῆσθαι                     νομίζω. θεσπιῳδεῖν δὲ τὸ ἀρχαῖον                     λέγεται παρθένους διά τε τὸ τῆς φύσεως ἀδιάφθορον καὶ τὸ τῆς                     ̓αρτέμιδος ὁμογενέσ· ταύτας γὰρ εὐθετεῖν πρὸς τὸ τηρεῖν τὰ                     ἀπόρρητα τῶν χρησμῳδουμένων. ἐν δὲ τοῖς νεωτέροις χρόνοις φασὶν                     ̓εχεκράτη τὸν Θετταλὸν παραγενόμενον εἰς τὸ χρηστήριον καὶ θεασάμενον                     τὴν χρησμολογοῦσαν παρθένον ἐρασθῆναι διὰ τὸ κάλλος αὐτῆς καὶ                     συναρπάσαντα βιάσασθαι· τοὺς δὲ Δελφοὺς διὰ τὸ γεγενημένον πάθος εἰς                     τὸ λοιπὸν νομοθετῆσαι μηκέτι παρθένον χρηστηριάζειν, ἀλλὰ γυναῖκα                     πρεσβυτέραν πεντήκοντα ἐτῶν χρησμολογεῖν· κοσμεῖσθαι δ΄ αὐτὴν                     παρθενικῇ σκευῇ, καθάπερ ὑπομνήματι τῆς παλαιᾶς προφήτιδοσ. τὰ μὲν                     οὖν περὶ τῆς εὑρέσεως τοῦ μαντείου μυθολογούμενα τοιαῦτ΄ ἐστίν·                     ἡμεῖς δ΄ ἐπανήξομεν ἐπὶ τὰς Φιλομήλου πράξεισ. οὗτος γὰρ κρατῶν τοῦ μαντείου προσέταττε τῇ Πυθίᾳ                     τὴν μαντείαν ἀπὸ τοῦ τρίποδος ποιεῖσθαι κατὰ τὰ πάτρια.                     ἀποκριναμένης δ΄ αὐτῆς ὅτι τοιαῦτα οὐκ ἔστι τὰ πάτρια διηπειλήσατο                     καὶ συνηνάγκασε τὴν ἀνάβασιν ποιεῖσθαι ἐπὶ τὸν τρίποδα.                     ἀποφθεγξαμένης δ΄ αὐτῆς πρὸς τὴν ὑπεροχὴν τοῦ βιαζομένου ὅτι                     ἔξεστιν αὐτῷ πράττειν ὃ βούλεται ἀσμένως τὸ ῥηθὲν ἐδέξατο καὶ                     τὸν προσήκοντα χρησμὸν ἔχειν ἀπεφαίνετο. εὐθὺς δὲ καὶ τὸν χρησμὸν                     ἔγγραφον ποιήσας καὶ προθεὶς εἰς τοὐμφανὲς ἅπασιν ἐποίησε φανερὸν                     ὅτι ὁ θεὸς αὐτῷ δίδωσιν ἐξουσίαν πράττειν ὅ, τι βούλεται.                         συναγαγὼν δ΄ ἐκκλησίαν καὶ τὴν                     μαντείαν τοῖς πλήθεσι δηλώσας καὶ παρακαλέσας θαρρεῖν ἐτρέπετο πρὸς                     τὰς τοῦ πολέμου πράξεισ. ἐγένετο δ΄ αὐτῷ καὶ σημεῖον ἐν τῷ ἱερῷ                     τοῦ ̓απόλλωνοσ· ἀετὸς γὰρ ὑπερπετώμενος τὸν ναὸν τοῦ θεοῦ καὶ                     συγκυλισθεὶς ἐπὶ τὴν γῆν τὰς τρεφομένας ἐν τῷ ἱερῷ περιστερὰς                     ἐθήρευεν, ὧν ἐνίας ἀπ΄ αὐτῶν ἥρπαζε τῶν βωμῶν. τὸ δὲ σημεῖον                     ἔφασαν οἱ περὶ ταῦτ΄ ἀσχολούμενοι σημαίνειν τῷ Φιλομήλῳ καὶ τοῖς                     Φωκεῦσι κρατήσειν τῶν περὶ Δελφοὺς πραγμάτων. ἐπαρθεὶς οὖν ἐπὶ τούτοις ἐπέλεξε τῶν φίλων τοὺς                     εὐθετωτάτους εἰς τὰς πρεσβείας καὶ τούτων τοὺς μὲν εἰς τὰς ̓αθήνασ,                     τοὺς δ΄ εἰς Λακεδαίμονα, τοὺς δ΄ εἰς τὰς Θήβας ἐξέπεμψεν· ὁμοίως                     δὲ καὶ πρὸς τὰς ἄλλας τὰς ἐπισημοτάτας τῶν κατὰ τὴν ̔ελλάδα                     πόλεων ἀπέστειλεν, ἀπολογούμενος ὅτι κατείληπται τοὺς Δελφοὺς οὐ                     τοῖς ἱεροῖς χρήμασιν ἐπιβουλεύων, ἀλλὰ τῆς τοῦ ἱεροῦ προστασίας                     ἀμφισβητῶν· εἶναι γὰρ Φωκέων αὐτὴν ἰδίαν ἐν τοῖς παλαιοῖς χρόνοις                     ἀποδεδειγμένην. τῶν δὲ χρημάτων τὸν                     λόγον ἔφη πᾶσι τοῖς ̔́ελλησιν ἀποδώσειν καὶ τόν τε σταθμὸν καὶ τὸν                     ἀριθμὸν τῶν ἀναθημάτων ἕτοιμος εἶναι παραδοῦναι τοῖς βουλομένοις                     ἐξετάζειν. ἠξίου δέ, ἄν τις δι΄ ἔχθραν ἢ φθόνον πολεμῇ Φωκεῦσι,                     μάλιστα μὲν συμμαχεῖν, εἰ δὲ μή γε, τὴν ἡσυχίαν ἄγειν. τῶν δὲ πρέσβεων τὸ προσταχθὲν πραξάντων                     ̓αθηναῖοι μὲν καὶ Λακεδαιμόνιοι καί τινες ἄλλοι συμμαχίαν πρὸς                     αὐτὸν συνέθεντο καὶ βοηθήσειν ἐπηγγείλαντο, Βοιωτοὶ δὲ καὶ Λοκροὶ                     καί τινες ἕτεροι τἀναντία τούτοις ἐψηφίσαντο καὶ τὸν πόλεμον ὑπὲρ                     τοῦ θεοῦ πρὸς τοὺς Φωκεῖς ἐπανείλαντο. ταῦτα μὲν οὖν ἐπράχθη κατὰ                     τοῦτον τὸν ἐνιαυτόν. ἐπ΄ ἄρχοντος δ΄ ̓αθήνησι                     Διοτίμου ̔ρωμαῖοι κατέστησαν ὑπάτους Γάιον Μάρκιον καὶ Γναῖον                     Μάλλιον. ἐπὶ δὲ τούτων Φιλόμηλος μὲν προορώμενος τὸ μέγεθος τοῦ                     πολέμου μισθοφόρων τε πλῆθος ἤθροιζε, τῶν τε Φωκέων τοὺς εὐθέτους                     κατέλεγεν εἰς τὴν στρατείαν. τοῦ δὲ                     πολέμου προσδεομένου χρημάτων τῶν μὲν ἱερῶν ἀναθημάτων ἀπείχετο,                     τοὺς δὲ Δελφοὺς εὐδαιμονίᾳ καὶ πλούτῳ διαφέροντας ἐπράξατο πλῆθος                     χρημάτων ἱκανὸν εἰς τοὺς τῶν ξένων μισθούσ. κατασκευάσας οὖν                     ἀξιόλογον δύναμιν προήγαγεν εἰς ὕπαιθρον καὶ φανερὸς ἦν ἑτοίμως                     ἔχων διαγωνίζεσθαι πρὸς τοὺς ἀλλοτρίως διακειμένους τοῖς Φωκεῦσι.                         τῶν δὲ Λοκρῶν στρατευσάντων ἐπ΄                     αὐτὸν ἐγένετο μάχη περὶ τὰς Φαιδριάδας καλουμένας πέτρασ, ἣν                     νικήσας ὁ Φιλόμηλος πολλοὺς μὲν ἀνεῖλε τῶν πολεμίων, οὐκ ὀλίγους δ΄                     ἐζώγρησε, τινὰς δὲ κατὰ τῆς πέτρας συνηνάγκασεν ἑαυτοὺς                     κατακρημνίσαι. μετὰ δὲ τὴν μάχην ταύτην οἱ μὲν Φωκεῖς ἐπήρθησαν                     τοῖς φρονήμασι διὰ τὴν εὐημερίαν, οἱ δὲ Λοκροὶ ταπεινωθέντες                     πρέσβεις ἐξέπεμψαν εἰς τὰς Θήβας ἀξιοῦντες τοὺς Βοιωτοὺς βοηθεῖν                     αὐτοῖς τε καὶ τῷ θεῷ. οἱ δὲ Βοιωτοὶ                     διά τε τὴν πρὸς τοὺς θεοὺς εὐσέβειαν καὶ διὰ τὸ συμφέρειν αὐτοῖς                     τὰς τῶν ̓αμφικτυόνων κρίσεις βεβαίας εἶναι πρός τε τοὺς Θετταλοὺς                     ἐπρέσβευσαν καὶ τοὺς ἄλλους ̓αμφικτύονας ἀξιοῦντες κοινῇ πολεμῆσαι                     τοῖς Φωκεῦσι. ψηφισαμένων δὲ τῶν ̓αμφικτυόνων τὸν πρὸς Φωκεῖς                     πόλεμον πολλὴ ταραχὴ καὶ διάστασις ἦν καθ΄ ὅλην τὴν ̔ελλάδα. οἱ                     μὲν γὰρ ἔκριναν βοηθεῖν τῷ θεῷ καὶ τοὺς Φωκεῖς ὡς ἱεροσύλους                     κολάζειν, οἱ δὲ πρὸς τὴν τῶν Φωκέων βοήθειαν ἀπέκλινον. σχιζομένης δὲ τῆς                     τῶν ἐθνῶν καὶ πόλεων αἱρέσεως τῷ μὲν ἱερῷ βοηθεῖν ἔγνωσαν                     Βοιωτοὶ καὶ Λοκροὶ καὶ Θετταλοὶ καὶ Περραιβοί, πρὸς δὲ τούτοις                     Δωριεῖς καὶ Δόλοπεσ, ἔτι δὲ ̓αθαμᾶνες καὶ ̓αχαιοὶ Φθιῶται καὶ                     Μάγνητεσ, ἔτι δὲ Αἰνιᾶνες καί τινες ἕτεροι, τοῖς δὲ Φωκεῦσι                     συνεμάχουν ̓αθηναῖοι καὶ Λακεδαιμόνιοι καί τινες ἕτεροι τῶν                     Πελοποννησίων. προθυμότατα δὲ συνέπραττον                     οἱ Λακεδαιμόνιοι διὰ τοιαύτας αἰτίασ. ἐν τῷ Λευκτρικῷ πολέμῳ                     Θηβαῖοι καταπολεμήσαντες τοὺς πολεμίους δίκην ἐπήνεγκαν εἰς                     ̓αμφικτύονας κατὰ τῶν Σπαρτιατῶν, ὅτι Φοιβίδας ὁ Σπαρτιάτης                     κατελάβετο τὴν Καδμείαν, καὶ διετιμήσαντο τὸ ἀδίκημα ταλάντων                     πεντακοσίων. καταδικασθέντων δὲ τῶν Λακεδαιμονίων καὶ τὴν δίκην οὐκ                     ἐκτινόντων κατὰ τὸν ὡρισμένον ἐκ τῶν νόμων καιρὸν οἱ Θηβαῖοι πάλιν                     δίκην ἐπήνεγκαν διπλοῦ τοῦ ἀδικήματοσ. τῶν δ΄ ̓αμφικτυόνων χιλίοις ταλάντοις καταδικασάντων οἱ Λακεδαιμόνιοι                     διὰ τὸ μέγεθος τοῦ ὀφλήματος ὁμοίας τοῖς Φωκεῦσι τὰς ἀποφάσεις                     ἐποιοῦντο, λέγοντες ἀδίκως ὑπὸ τῶν ̓αμφικτυόνων καταδεδικάσθαι.                         διόπερ κοινοῦ ὄντος τοῦ συμφέροντος                     οἱ Λακεδαιμόνιοι κατ΄ ἰδίαν μὲν ὤκνουν ὑπὲρ τῆς καταδίκης ἄρασθαι                     πόλεμον, διὰ δὲ τοῦ προσώπου τῶν Φωκέων εὐσχημονέστερον ἔκρινον                     ἀκυρῶσαι τὰς κρίσεις τῶν ̓αμφικτυόνων. διὰ δὴ ταύτας τὰς αἰτίας                     ἑτοιμότατα συνεμάχουν τοῖς Φωκεῦσι καὶ τὴν προστασίαν τοῦ ἱεροῦ                     συγκατεσκεύαζον αὐτοῖσ. φανεροῦ δ΄ ὄντος ὅτι                     Βοιωτοὶ μεγάλῃ δυνάμει στρατεύσουσιν ἐπὶ τοὺς Φωκεῖς ὁ Φιλόμηλος                     ἔκρινε μισθοφόρων ἀθροίζειν πλῆθοσ. προσδεομένου δὲ τοῦ πολέμου                     χρημάτων πλειόνων ἠναγκάζετο τοῖς ἱεροῖς ἀναθήμασιν ἐπιβάλλειν τὰς                     χεῖρας καὶ συλᾶν τὸ μαντεῖον. ὑποστησαμένου δ΄ αὐτοῦ τοῖς ξένοις                     μισθοὺς ἡμιολίους ταχὺ πλῆθος ἠθροίσθη μισθοφόρων, πολλῶν ὑπακουόντων                     πρὸς τὴν στρατείαν διὰ τὸ μέγεθος τῶν μισθῶν. τῶν μὲν οὖν ἐπιεικῶν ἀνδρῶν οὐδεὶς ἀπεγράψατο                     πρὸς τὴν στρατείαν διὰ τὴν πρὸς τοὺς θεοὺς εὐσέβειαν, οἱ δὲ                     πονηρότατοι καὶ θεῶν διὰ τὴν πλεονεξίαν καταφρονοῦντες προθύμως                     συνέτρεχον πρὸς τὸν Φιλόμηλον καὶ ταχὺ δύναμις ἰσχυρὰ συνέστη τῶν                     πρὸς τὴν ἱεροσυλίαν ὁρμωμένων. ὁ μὲν                     οὖν Φιλόμηλος διὰ τὸ μέγεθος τῆς εὐπορίας ταχὺ δύναμιν ἀξιόχρεων                     κατεσκευάσατο. εὐθὺς οὖν ἐστράτευσεν εἰς τὴν τῶν Λοκρῶν χώραν                     ἔχων στρατιώτας ἱππεῖς τε καὶ πεζοὺς πλείους τῶν μυρίων.                     ἀντιταχθέντων δὲ τῶν Λοκρῶν καὶ τῶν Βοιωτῶν βοηθησάντων τοῖς                     Λοκροῖς ἱππομαχία συνέστη, καθ΄ ἣν προετέρησαν οἱ Φωκεῖσ. μετὰ δὲ ταῦτα οἱ μὲν Θετταλοὶ μετὰ τῶν                     πλησιοχώρων συμμάχων ἀθροισθέντες εἰς ἑξακισχιλίους ἧκον εἰς τὴν                     Λοκρίδα καὶ συνάψαντες μάχην τοῖς Φωκεῦσι περὶ λόφον ̓αργόλαν                     ὀνομαζόμενον ἡττήθησαν. ἐπιφανέντων δὲ Βοιωτῶν μυρίοις καὶ                     τρισχιλίοις στρατιώταις καὶ τῶν ἐκ Πελοποννήσου ̓αχαιῶν χιλίοις καὶ                     πεντακοσίοις βοηθησάντων τοῖς Φωκεῦσιν ἀντεστρατοπέδευσαν αἱ δυνάμεισ,                     ἀμφοτέρων ἀθροισθέντων εἰς ἕνα τόπον. μετὰ δὲ ταῦτα οἱ μὲν Βοιωτοὶ κατὰ                     τὰς προνομὰς ζωγρήσαντες οὐκ ὀλίγους τῶν μισθοφόρων, προαγαγόντες πρὸ                     τῆς πόλεως ἐκήρυξαν ὅτι τούσδε τοὺς ἄνδρας οἱ ̓αμφικτύονες                     στρατευσαμένους μετὰ τῶν ἱεροσύλων θανάτῳ κολάζουσιν· εὐθὺς δὲ καὶ                     τῶν ἔργων τοῖς λόγοις ἀκολουθούντων ἅπαντας κατηκόντισαν. ἐπὶ δὲ τούτοις οἱ παρὰ τοῖς Φωκεῦσι                     μισθοφόροι παροξυνθέντες ἠξίουν τὸν Φιλόμηλον τῆς ὁμοίας τιμωρίας                     ἀξιῶσαι τοὺς πολεμίουσ, μεγάλην δὲ φιλονεικίαν εἰσενεγκάμενοι καὶ                     πολλοὺς τῶν κατὰ τὴν χώραν πλανωμένων παρὰ τοῖς πολεμίοις ζωγρήσαντες                     ἀνήγαγον, οὓς ἅπαντας ὁ Φιλόμηλος κατηκόντισε. διὰ δὲ ταύτης τῆς                     κολάσεως τοὺς ἐναντίους ἐποίησαν μεθέσθαι τῆς ὑπερηφάνου καὶ δεινῆς                     τιμωρίασ. μετὰ δὲ ταῦτα τῶν δυνάμεων εἰς                     ἄλλην χώραν ἐμβαλουσῶν καὶ τὴν ὁδοιπορίαν ποιουμένων διὰ τόπων                     καταδένδρων καὶ τραχέων ἄφνω συνέμιξαν ἀλλήλοις οἱ προηγούμενοι τῆς                     στρατιᾶσ. γενομένης δὲ συμπλοκῆσ, εἶτα μάχης ἰσχυρᾶς οἱ Βοιωτοὶ τῷ                     πλήθει πολὺ προέχοντες ἐνίκησαν τοὺς Φωκεῖσ. τῆς δὲ φυγῆς γινομένης διὰ τόπου κρημνώδους καὶ                     δυσεξίτου πολλοὶ τῶν τε Φωκέων καὶ μισθοφόρων κατεκόπησαν· ὁ δὲ                     Φιλόμηλος ἐκθύμως ἀγωνισάμενος καὶ πολλοῖς τραύμασι περιπεσὼν εἴς                     τινα κρημνώδη τόπον συνεκλείσθη· οὐκ ἔχων δὲ διέξοδον καὶ φοβούμενος                     τὴν ἐκ τῆς αἰχμαλωσίας αἰκίαν ἑαυτὸν κατεκρήμνισε καὶ τοῦτον τὸν                     τρόπον δοὺς τῷ δαιμονίῳ δίκας κατέστρεψε τὸν βίον. ὁ δὲ συνάρχων αὐτῷ στρατηγὸς ̓ονόμαρχος                     διαδεξάμενος τὴν ἡγεμονίαν καὶ μετὰ τῆς ἀνασωζομένης δυνάμεως                     ἀναχωρήσας ἀνελάμβανε τοὺς ἐκ τῆς φυγῆς ἐπανιόντασ. ἅμα δὲ τούτοις                     πραττομένοις Φίλιππος ὁ τῶν Μακεδόνων βασιλεὺς Μεθώνην μὲν                     ἐκπολιορκήσας καὶ διαρπάσας κατέσκαψε, Παγασὰς δὲ χειρωσάμενος                     ἠνάγκασεν ὑποταγῆναι. κατὰ δὲ τὸν Πόντον Λεύκων ὁ τοῦ Βοσπόρου                     βασιλεὺς ἐτελεύτησεν ἄρξας ἔτη τεσσαράκοντα, τὴν δὲ ἀρχὴν                     διαδεξάμενος Σπάρτακος ὁ υἱὸς ἐβασίλευσεν ἔτη πέντε. ̔ρωμαίοις δὲ πρὸς Φαλίσκους συνέστη πόλεμος καὶ                     μέγα μὲν οὐδὲν οὐδ΄ ἄξιον μνήμης ἐπετελέσθη, καταδρομαὶ δὲ καὶ                     πορθήσεις τῆς χώρας τῶν Φαλίσκων ἐγίνοντο. κατὰ δὲ τὴν Σικελίαν                     Δίωνος τοῦ στρατηγοῦ σφαγέντος ὑπὸ Ζακυνθίων τινῶν μισθοφόρων τὴν                     ἡγεμονίαν διεδέξατο Κάλλιππος ὁ τούτους πρὸς τὸν φόνον παρασκευάσας                     καὶ ἦρξε μῆνας τρεισκαίδεκα. ἐπ΄ ἄρχοντος δ΄                     ̓αθήνησιν Θουδήμου ̔ρωμαῖοι κατέστησαν ὑπάτους Μάρκον Πόπλιον καὶ                     Μάρκον Φάβιον. ἐπὶ δὲ τούτων Βοιωτοὶ νενικηκότες τοὺς Φωκεῖς καὶ                     νομίσαντες τὸν αἰτιώτατον τῆς ἱεροσυλίας Φιλόμηλον ὑπὸ θεῶν καὶ                     ἀνθρώπων κεκολασμένον ἀποτρέψειν τοὺς ἄλλους ἀπὸ τῆς ὁμοίας κακίας                     ἀνέζευξαν εἰς τὴν οἰκείαν. οἱ δὲ                     Φωκεῖς ἀπολυθέντες τοῦ πολέμου κατὰ τὸ παρὸν ἐπανῆλθον εἰς Δελφοὺς                     καὶ συνελθόντες μετὰ τῶν συμμάχων εἰς κοινὴν ἐκκλησίαν ἐβουλεύοντο                     περὶ τοῦ πολέμου. οἱ μὲν οὖν ἐπιεικέστατοι πρὸς τὴν εἰρήνην                     ἔρρεπον, οἱ δ΄ ἀσεβεῖς καὶ τόλμῃ καὶ πλεονεξίᾳ διαφέροντες                     ἐφρόνουν τὰ ἐναντία καὶ περιεβλέποντο ζητοῦντες τὸν συνηγορήσοντα                     ταῖς σφετέραις παρανομίαισ. ̓ονόμαρχος δὲ                     πεφροντισμένον λόγον διελθὼν ὑπὲρ τοῦ τηρεῖν τὴν ἐξ ἀρχῆς προαίρεσιν                     προετρέψατο τὰ πλήθη πρὸς τὸν πόλεμον, οὐχ οὕτω τοῦ κοινῇ                     συμφέροντος προνοηθεὶσ, ὡς τὸ ἴδιον λυσιτελὲς προκρίνασ· πολλαῖς γὰρ                     καὶ μεγάλαις δίκαις ὑπὸ τῶν ̓αμφικτυόνων ἦν καταδεδικασμένος ὁμοίως                     τοῖς ἄλλοις καὶ τὰ ὀφλήματα οὐκ ἐκτετικώσ. διόπερ ὁρῶν                     αἰρετώτερον αὐτῷ τὸν πόλεμον ὄντα τῆς εἰρήνης εὐλόγως τοὺς                     Φωκεῖς καὶ συμμάχους παρώξυνε τηρεῖν τὴν ὑπόστασιν τοῦ Φιλομήλου.                         αἱρεθεὶς δὲ στρατηγὸς αὐτοκράτωρ                     μισθοφόρων τε πλῆθος ἤθροιζε καὶ τὰς τῶν τετελευτηκότων τάξεις                     ἀναπληρώσας καὶ τῷ πλήθει τῶν ξενολογηθέντων αὐξήσας τὴν δύναμιν                     μεγάλας παρασκευὰς ἐποιεῖτο συμμάχων καὶ τῶν ἄλλων τῶν εἰς πόλεμον                     χρησίμων. ἐπῆρε δ΄ αὐτὸν πρὸς τὴν ὑπόστασιν ταύτην ὄνειρος ἔμφασιν διδοὺς                     μεγάλης αὐξήσεώς τε καὶ δόξησ· κατὰ γὰρ τὸν ὕπνον ἔδοξε τὸν                     κολοττὸν τὸν χαλκοῦν, ὃν ἀνέθηκαν ἐν τῷ ἱερῷ τοῦ ̓απόλλωνος οἱ                     ̓αμφικτύονεσ, ἀναπλάττειν εἰς ὕψος ταῖς ἰδίαις χερσὶ καὶ ποιῆσαι                     πολὺ μείζονα. ὑπέλαβεν οὖν αὐτῷ σημαίνεσθαι παρὰ τῶν θεῶν αὔξησιν                     δόξης ἔσεσθαι διὰ τῆς αὑτοῦ στρατηγίασ· τὸ δ΄ ἀληθὲς οὐχ οὕτως                     εἶχε, τοὐναντίον δὲ παρεσημαίνετο· διὰ τὸ τοὺς ̓αμφικτύονας ἐκ τοῦ                     ζημιώματος ἀναθεῖναι, τῶν Φωκέων εἰς τὸ ἱερὸν παρανομησάντων καὶ                     διὰ τοῦτο ζημιωθέντων ἐσημαίνετο ἡ ζημία τῶν Φωκέων αὔξησιν                     ἀπολήψεσθαι ταῖς τοῦ ̓ονομάρχου χερσίν· ὅπερ καὶ συνέβη γενέσθαι.                         ὁ δ΄ οὖν ̓ονόμαρχος στρατηγὸς                     αὐτοκράτωρ ᾑρημένος ἐκ μὲν τοῦ χαλκοῦ καὶ σιδήρου κατεσκεύασεν                     ὅπλων πλῆθοσ, ἐκ δὲ τοῦ ἀργυρίου καὶ χρυσίου νόμισμα κόψας ταῖς τε                     συμμαχούσαις πόλεσι διεδίδου καὶ μάλιστα τοὺς προεστηκότας ἐδωροδόκει.                     διέφθειρε δὲ καὶ τῶν πολεμίων πολλούσ, οὓς μὲν συμμαχεῖν πείθων,                     οὓς δὲ τὴν ἡσυχίαν ἔχειν ἀξιῶν. πάντα δὲ ῥᾳδίως ἐπετέλει διὰ τὴν τῶν ἀνθρώπων φιλαργυρίαν· καὶ                     γὰρ τοὺς Θετταλοὺς μέγιστον ἔχοντας τῶν συμμάχων ἀξίωμα δωροδοκήσας                     ἔπεισε τὴν ἡσυχίαν ἔχειν. καὶ τῶν μὲν Φωκέων τοὺς ἐναντιουμένους                     συλλαμβάνων ἀνῄρει καὶ τὰς οὐσίας ἐδήμευεν, εἰς δὲ τὴν πολεμίαν                     ἐμβαλὼν Θρόνιον μὲν ἐκπολιορκήσας ἐξηνδραποδίσατο, ̓αμφισσεῖς δὲ                     καταπληξάμενος ἠνάγκασεν ὑποτάττεσθαι. τὰς δ΄ ἐν Δωριεῦσι πόλεις πορθήσας τὴν χώραν αὐτῶν ἐδῄωσεν. εἰς                     δὲ τὴν Βοιωτίαν ἐμβαλὼν ̓ορχομενὸν μὲν εἷλεν, ἐπιχειρήσας δ΄                     ἐκπολιορκεῖν Χαιρώνειαν καὶ ἡττηθεὶς ὑπὸ Θηβαίων ἐπανῆλθεν εἰς                     τὴν οἰκείαν. ἅμα δὲ τούτοις                     πραττομένοις ̓αρτάβαζοσ, ἀποστάτης ὢν τοῦ βασιλέωσ, διεπολέμει πρὸς                     τοὺς ἀποσταλέντας ὑπὸ τοῦ βασιλέως σατράπας εἰς τὸν πόλεμον. καὶ τὸ                     μὲν πρῶτον συμμαχοῦντος αὐτῷ Χάρητος τοῦ ̓αθηναίων στρατηγοῦ                     ἐρρωμένως ἀντετάττετο τοῖς σατράπαισ, ἐκείνου δ΄ ἀπελθόντος μονωθεὶς                     ἔπεισε τοὺς Θηβαίους συμμαχίαν αὐτῷ πέμψαι. οἱ δὲ Παμμένη                     στρατηγὸν ἑλόμενοι καὶ δόντες αὐτῷ στρατιώτας πεντακισχιλίους                     ἐξέπεμψαν εἰς τὴν ̓ασίαν. ὁ δὲ                     Παμμένης βοηθήσας ̓αρταβάζῳ καὶ τοὺς σατράπας μεγάλαις μάχαις δυσὶ                     νικήσας περιεποιήσατο μεγάλην δόξαν ἑαυτῷ τε καὶ τοῖς Βοιωτοῖσ.                     ἐφάνη γὰρ θαυμαστὸν εἰ Βοιωτοὶ τῶν μὲν Θετταλῶν ἐγκαταλελοιπότων,                     τοῦ δὲ Φωκικοῦ πολέμου μεγάλους ἐπιφέροντος κινδύνους διαποντίους                     δυνάμεις εἰς ̓ασίαν ἐξέπεμπον καὶ προετέρουν κατὰ τὸ πλεῖστον ἐν                     τοῖς κινδύνοισ. ἅμα δὲ τούτοις πραττομένοις συνέστη πόλεμος ̓αργείοις πρὸς                     Λακεδαιμονίουσ, καὶ γενομένης μάχης περὶ πόλιν ̓ορνεὰς ἐνίκων οἱ                     Λακεδαιμόνιοι καὶ τὰς ̓ορνεὰς ἐκπολιορκήσαντες ἐπανῆλθον εἰς τὴν                     Σπάρτην. Χάρης δὲ ὁ τῶν ̓αθηναίων στρατηγὸς εἰσπλεύσας εἰς                     ̔ελλήσποντον καὶ Σηστὸν πόλιν ἑλὼν τοὺς μὲν ἡβῶντας ἀπέσφαξεν,                     τοὺς δ΄ ἄλλους ἐξηνδραποδίσατο. Κερσοβλέπτου δὲ τοῦ Κότυος διά τε τὴν πρὸς Φίλιππον ἀλλοτριότητα                     καὶ τὴν πρὸς ̓αθηναίους φιλίαν ἐγχειρίσαντος τοῖς ̓αθηναίοις τὰς ἐν                     Χερρονήσῳ πόλεις πλὴν Καρδίας ἀπέστειλεν ὁ δῆμος κληρούχους εἰς                     τὰς πόλεισ. Φίλιππος δ΄ ὁρῶν τοὺς Μεθωναίους ὁρμητήριον παρεχομένους                     τὴν πόλιν τοῖς πολεμίοις ἑαυτοῦ πολιορκίαν συνεστήσατο. καὶ μέχρι μέν τινος οἱ Μεθωναῖοι διεκαρτέρουν,                     ἔπειτα κατισχυόμενοι συνηναγκάσθησαν παραδοῦναι τὴν πόλιν τῷ βασιλεῖ                     ὥστε ἀπελθεῖν τοὺς πολίτας ἐκ τῆς Μεθώνης ἔχοντας ἓν ἱμάτιον                     ἕκαστον. ὁ δὲ Φίλιππος τὴν μὲν πόλιν κατέσκαψε, τὴν δὲ χώραν                     διένειμε τοῖς Μακεδόσιν. ἐν δὲ τῇ πολιορκίᾳ ταύτῃ συνέβη τὸν                     Φίλιππον εἰς τὸν ὀφθαλμὸν πληγέντα τοξεύματι διαφθαρῆναι τὴν ὅρασιν.                         μετὰ δὲ ταῦθ΄ ὁ Φίλιππος ὑπὸ                     Θετταλῶν μετακληθεὶς ἧκεν εἰς Θετταλίαν μετὰ τῆς δυνάμεωσ, καὶ τὸ                     μὲν πρῶτον πρὸς Λυκόφρονα τὸν Φερῶν τύραννον διεπολέμει βοηθῶν τοῖς                     Θετταλοῖσ· μετὰ δὲ ταῦτα τοῦ Λυκόφρονος μεταπεμψαμένου παρὰ τῶν                     Φωκέων συμμαχίαν ἀπεστάλη Φάυλλος ὁ ἀδελφὸς ̓ονομάρχου μετὰ                     στρατιωτῶν ἑπτακισχιλίων. ὁ δὲ Φίλιππος τοὺς Φωκεῖς νικήσας                     ἐξέβαλεν ἐκ τῆς Θετταλίασ. ̓ονόμαρχος                     δ΄ ἀναλαβὼν πᾶσαν τὴν δύναμιν καὶ νομίζων ὅλης τῆς Θετταλίας                     κυριεύσειν ἧκεν ἐν τάχει βοηθήσων τοῖς περὶ τὸν Λυκόφρονα. τοῦ δὲ                     Φιλίππου μετὰ τῶν Θετταλῶν ἀντιπαραταξαμένου τοῖς Φωκεῦσιν                     ̓ονόμαρχος ὑπερέχων τοῖς πλήθεσι δυσὶ μάχαις ἐνίκησε καὶ πολλοὺς                     τῶν Μακεδόνων ἀνεῖλεν. Φίλιππος δ΄ εἰς τοὺς ἐσχάτους κινδύνους                     περικλεισθεὶς καὶ τῶν στρατιωτῶν διὰ τὴν ἀθυμίαν καταλιπόντων αὐτὸν                     παραθαρσύνας τὸ πλῆθος μόγις ἐποίησεν αὐτοὺς εὐπειθεῖσ. μετὰ δὲ ταῦτα ὁ Φίλιππος μὲν ἀνεχώρησεν εἰς                     Μακεδονίαν, ̓ονόμαρχος δὲ στρατεύσας εἰς Βοιωτίαν ἐνίκησε μάχῃ                     τοὺς Βοιωτοὺς καὶ πόλιν εἷλε Κορώνειαν. κατὰ δὲ τὴν Θετταλίαν                     Φίλιππος μὲν ἐκ τῆς Μακεδονίας μετὰ τῆς δυνάμεως ἄρτι κατηντηκὼς                     ἐστράτευσεν ἐπὶ Λυκόφρονα τὸν Φερῶν τύραννον. οὗτος δ΄ οὐκ ὢν ἀξιόμαχος μετεπέμψατο συμμαχίαν                     παρὰ Φωκέων, ἐπαγγελλόμενος συγκατασκευάσειν αὐτοῖς τὰ κατὰ τὴν                     Θετταλίαν. διόπερ ̓ονομάρχου σπουδῇ βοηθήσαντος μετὰ πεζῶν δισμυρίων                     καὶ πεντακοσίων ἱππέων ὁ μὲν Φίλιππος πείσας τοὺς Θετταλοὺς κοινῇ                     τὸν πόλεμον ἄρασθαι συνήγαγε τοὺς πάντας πεζοὺς μὲν ὑπὲρ τοὺς                     δισμυρίουσ, ἱππεῖς δὲ τρισχιλίουσ. γενομένης δὲ παρατάξεως ἰσχυρᾶς καὶ τῶν Θετταλῶν ἱππέων τῷ                     πλήθει καὶ ταῖς ἀρεταῖς διαφερόντων ἐνίκησεν ὁ Φίλιπποσ. τῶν δὲ                     περὶ τὸν ̓ονόμαρχον καταφυγόντων εἰς τὴν θάλατταν καὶ τυχικῶς                     παραπλέοντος τοῦ ̓αθηναίου Χάρητος μετὰ πολλῶν τριήρων πολὺς ἐγένετο                     φόνος τῶν Φωκέων· οἱ γὰρ φεύγοντες ῥίψαντες τὰς πανοπλίας διενήχοντο                     πρὸς τὰς τριήρεισ, ἐν οἷς ἦν καὶ αὐτὸς ̓ονόμαρχοσ. τέλος δὲ τῶν Φωκέων καὶ μισθοφόρων ἀνῃρέθησαν μὲν                     ὑπὲρ τοὺς ἑξακισχιλίουσ, ἐν οἷς ἦν καὶ αὐτὸς ὁ στρατηγόσ,                     ἥλωσαν δὲ οὐκ ἐλάττους τῶν τρισχιλίων. ὁ δὲ Φίλιππος τὸν μὲν                     ̓ονόμαρχον ἐκρέμασε, τοὺς δ΄ ἄλλους ὡς ἱεροσύλους κατεπόντισεν.                         μετὰ δὲ τὴν ̓ονομάρχου τελευτὴν                     διεδέξατο τὴν Φωκέων ἡγεμονίαν ὁ ἀδελφὸς Φάυλλοσ. οὗτος δὲ τὴν                     γεγενημένην συμφορὰν διορθούμενος μισθοφόρων τε πλῆθος ἤθροιζε,                     διπλασιάσας τοὺς εἰωθότας μισθούσ, καὶ παρὰ τῶν συμμάχων βοήθειαν                     μετεπέμψατο· κατεσκευάζετο δὲ καὶ ὅπλων πλῆθος καὶ νόμισμα κατέκοψε                     χρυσοῦν τε καὶ ἀργυροῦν. ὑπὸ δὲ τοὺς αὐτοὺς καιροὺς Μαύσωλος ὁ Καρίας                     δυνάστης ἐτελεύτησεν ἄρξας ἔτη εἴκοσι τέσσαρα, τὴν δὲ ἀρχὴν                     διαδεξαμένη ̓αρτεμισία ἡ ἀδελφὴ καὶ γυνὴ ἐδυνάστευσεν ἔτη δύο.                         Κλέαρχος δ΄ ὁ ̔ηρακλείας τύραννος                     Διονυσίων ὄντων ἐπὶ θέαν βαδίζων ἀνῃρέθη,ἄρξας ἔτη δεκαδύο· τὴν                     δὲ ἀρχὴν διαδεξάμενος ὁ υἱὸς Τιμόθεος ἦρξεν ἔτη πεντεκαίδεκα.                         Τυρρηνοὶ δὲ διαπολεμοῦντες ̔ρωμαίοις                     ἐπόρθησαν πολλὴν τῆς πολεμίας χώρας καὶ μέχρι τοῦ Τιβέρεως                     καταδραμόντες ἐπανῆλθον εἰς τὴν οἰκείαν. ἐν δὲ ταῖς Συρακούσσαις στάσεως γενομένης τοῖς Δίωνος φίλοις πρὸς                     Κάλλιππον οἱ μὲν τοῦ Δίωνος φίλοι ἡττηθέντες ἔφυγον εἰς τοὺς                     Λεοντίνουσ· μετὰ δέ τινα χρόνον ̔ιππαρίνου τοῦ Διονυσίου                     καταπλεύσαντος εἰς τὰς Συρακούσσας μετὰ δυνάμεως ὁ μὲν Κάλλιππος                     ἡττηθεὶς ἐξέπεσεν τῆς πόλεωσ, ̔ιππαρῖνος δὲ ἀνακτησάμενος τὴν                     πατρῴαν δυναστείαν ἦρξεν ἔτη δύο. ἐπ΄                     ἄρχοντος δ΄ ̓αθήνησιν ̓αριστοδήμου ̔ρωμαῖοι κατέστησαν ὑπάτους                     Γάιον Σολπίκιον καὶ Μάρκον Οὐαλέριον, ̓ολυμπιὰς δ΄ ἤχθη ἑβδόμη                     πρὸς ταῖς ἑκατόν, καθ΄ ἣν ἐνίκα στάδιον Μικρίνας Ταραντῖνοσ. ἐπὶ                     δὲ τούτων Φάυλλος μὲν ὁ Φωκέων στρατηγὸς μετὰ τὴν τοῦ ἀδελφοῦ                     τελευτήν τε καὶ ἧτταν προσανέλαβε τὰ τῶν Φωκέων πράγματα                     τεταπεινωμένα διά τε τὴν ἧτταν καὶ τὴν φθορὰν τῶν στρατιωτῶν.                         ἔχων γὰρ χρημάτων πλῆθος ἀνέκλειπτον                     πολλοὺς μὲν μισθοφόρους ἤθροισεν, οὐκ ὀλίγους δὲ συμμάχους ἔπεισε                     συνεπιλαβέσθαι τοῦ πολέμου. τῇ γὰρ ἀφθονίᾳ τῶν χρημάτων ἀνέδην                     χρώμενος οὐ μόνον ἰδιώτας πολλοὺς ἔσχε προθύμους συναγωνιστάσ, ἀλλὰ                     καὶ πόλεις τὰ σἐπιφανεστάτας ἐπεσπάσατο πρὸς τὴν κοινοπραγίαν.                         Λακεδαιμόνιοι μὲν γὰρ ἀπέστειλαν                     αὐτῷ στρατιώτας χιλίουσ, ̓αχαιοὶ δὲ δισχιλίουσ, ̓αθηναῖοι δὲ πεζοὺς                     μὲν πεντακισχιλίουσ, ἱππεῖς δὲ τετρακοσίουσ, ὧν ἦν στρατηγὸς                     Ναυσικλῆσ. οἱ δὲ τῶν Φεραίων τύραννοι Λυκόφρων καὶ Πειθόλαος μετὰ                     τὴν ̓ονομάρχου τελευτὴν ἔρημοι συμμάχων ὄντες τὰς μὲν Φερὰς                     παρέδοσαν τῷ Φιλίππῳ, αὐτοὶ δ΄ ὑπόσπονδοι γενόμενοι συνήγαγον τοὺς                     μισθοφόρους ὄντας δισχιλίους καὶ μετὰ τούτων φυγόντες πρὸς Φάυλλον                     συνεμάχουν τοῖς Φωκεῦσιν. ἐβοήθησαν δὲ                     καὶ τῶν ἐλαττόνων πόλεων οὐκ ὀλίγαι τοῖς Φωκεῦσι διὰ τὸ πλῆθος                     τῶν διαδιδομένων χρημάτων· ὁ γὰρ χρυσὸς τὰς πλεονεξίας τῶν ἀνθρώπων                     ἐκκαλούμενος ἠνάγκασεν αὐτομολεῖν πρὸς τὴν ἐκ τοῦ κέρδους                     λυσιτέλειαν. ὁ δ΄ οὖν Φάυλλος μετὰ τῆς                     δυνάμεως ἐστράτευσεν εἰς τὴν Βοιωτίαν καὶ περὶ πόλιν ̓ορχομενὸν                     ἡττηθεὶς μάχῃ πολλοὺς τῶν στρατιωτῶν ἀπέβαλεν. μετὰ δὲ ταῦτα ἄλλης                     γενομένης μάχης παρὰ τὸν Κηφισὸν ποταμὸν ἐνίκησαν πάλιν Βοιωτοὶ καὶ                     ἀνεῖλον τῶν πολεμίων ὑπὲρ τοὺς πεντακοσίουσ, ἐζώγρησαν δὲ οὐκ                     ἐλάττους τῶν τετρακοσίων. ὀλίγαις δ΄                     ὕστερον ἡμέραις γενομένης μάχης περὶ Κορώνειαν ἐνίκησαν οἱ Βοιωτοὶ                     καὶ πεντήκοντα μὲν ἀνεῖλον τῶν Φωκέων, ἑκατὸν δὲ καὶ τριάκοντα                     ἐζώγρησαν. ἡμεῖς δὲ τὰ περὶ Βοιωτοὺς καὶ Φωκεῖς διεληλυθότες                     ἐπάνιμεν ἐπὶ τὸν Φίλιππον. οὗτος γὰρ νικήσας                     τὸν ̓ονόμαρχον ἐπιφανεῖ παρατάξει τήν τ΄ ἐν Φεραῖς τυραννίδα καθεῖλε                     καὶ τῇ πόλει τὴν ἐλευθερίαν ἀποδοὺς καὶ τἄλλα τὰ κατὰ τὴν                     Θετταλίαν καταστήσας προῆγεν ἐπὶ τὰς Πύλας πολεμήσων τοῖς Φωκεῦσι.                         κωλυσάντων δὲ τῶν ̓αθηναίων διελθεῖν                     τὰς παρόδους ἐπανῆλθεν εἰς Μακεδονίαν, ηὐξηκὼς ἑαυτοῦ τὴν βασιλείαν                     ταῖς τε πράξεσι καὶ τῇ πρὸς τὸ θεῖον εὐσεβείᾳ. Φάυλλος δὲ στρατεύσας εἰς Λοκροὺς τοὺς                     ὀνομαζομένους ̓επικνημιδίους τὰς μὲν ἄλλας πόλεις ἐχειρώσατο πάσασ,                     μίαν δὲ τὴν ὀνομαζομένην Νάρυκα διὰ προδοσίας νυκτὸς παραλαβὼν πάλιν                     ἐξέπεσε καὶ τῶν στρατιωτῶν ἀπέβαλεν οὐκ ἐλάττους τῶν διακοσίων.                         μετὰ δὲ ταῦτα στρατοπεδεύοντος αὐτοῦ                     περὶ τὰς ὀνομαζομένας ̓́αβας οἱ Βοιωτοὶ νυκτὸς ἐπιθέμενοι τοῖς                     Φωκεῦσιν ἀνεῖλον αὐτῶν οὐκ ὀλίγουσ· ἐπαρθέντες δὲ τῷ προτερήματι                     παρῆλθον εἰς τὴν τῶν Φωκέων χώραν καὶ πολλὴν αὐτῆς πορθήσαντες                     ἤθροισαν λαφύρων πλῆθοσ. ἐπανιόντων δ΄                     αὐτῶν καὶ τῇ Ναρυκαίων πόλει πολιορκουμένῃ βοηθούντων ἐπιφανεὶς ὁ                     Φάυλλος τούτους μὲν ἐτρέψατο, τὴν δὲ πόλιν ἑλὼν κατὰ κράτος                     διήρπασε καὶ κατέσκαψεν. αὐτὸς δὲ                     περιπεσὼν νόσῳ φθινάδι καὶ πολὺν χρόνον ἀρρωστήσας ἐπιπόνως καὶ τῆς                     ἀσεβείας οἰκείως κατέστρεψε τὸν βίον, καταλιπὼν τῶν Φωκέων στρατηγὸν                     Φάλαικον τὸν ̓ονομάρχου υἱὸν τοῦ τὸν ἱερὸν πόλεμον ἐκκαύσαντοσ,                     ἀντίπαιδα τὴν ἡλικίαν ὄντα· παρακατέστησε δ΄ αὐτῷ ἐπίτροπον ἅμα                     καὶ στρατηγὸν Μνασέαν, ἕνα τῶν ἑαυτοῦ φίλων. μετὰ δὲ ταῦτα οἱ Βοιωτοὶ νυκτὸς ἐπιθέμενοι τοῖς                     Φωκεῦσι τόν τε στρατηγὸν αὐτῶν Μνασέαν ἀπέκτειναν καὶ τῶν                     στρατιωτῶν εἰς διακοσίουσ. μετ΄ ὀλίγον δ΄ ἱππομαχίας γενομένης περὶ                     Χαιρώνειαν ὁ Φάλαικος ἡττηθεὶς ἀπέβαλε τῶν ἱππέων οὐκ ὀλίγουσ.                         ἅμα δὲ τούτοις πραττομένοις καὶ κατὰ                     τὴν Πελοπόννησον ἐγένοντο ταραχαὶ καὶ κινήσεις διὰ τοιαύτας τινὰς                     αἰτίασ. Λακεδαιμόνιοι πρὸς Μεγαλοπολίτας διαφερόμενοι τὴν χώραν                     αὐτῶν κατέδραμον ̓αρχιδάμου τὴν ἡγεμονίαν ἔχοντοσ· οἱ δὲ                     Μεγαλοπολῖται παροξυνθέντες ἐπὶ τοῖς πραχθεῖσι καὶ καθ΄ ἑαυτοὺς οὐκ                     ὄντες ἀξιόμαχοι παρὰ τῶν συμμάχων μετεπέμψαντο βοήθειαν. ̓αργεῖοι μὲν οὖν καὶ Σικυώνιοι καὶ                     Μεσσήνιοι πανδημεὶ κατὰ τάχος ἐβοήθησαν, Θηβαῖοι δ΄ ἀπέστειλαν                     πεζοὺς μὲν τετρακισχιλίουσ, ἱππεῖς δὲ πεντακοσίουσ, στρατηγὸν                     ἐπιστήσαντες Κηφισίωνα. Μεγαλοπολῖται                     μὲν οὖν μετὰ τῶν συμμάχων ἐκστρατεύσαντες κατεστρατοπέδευσαν περὶ τὰς                     πηγὰς τοῦ ̓αλφειοῦ ποταμοῦ· οἱ δὲ Λακεδαιμόνιοι τρισχιλίους μὲν                     πεζοὺς παρὰ Φωκέων προσελάβοντο, ἱππεῖς δὲ ἑκατὸν καὶ πεντήκοντα                     παρὰ Λυκόφρονος καὶ Πειθολάου τῶν ἐκπεπτωκότων ἐκ τῆς ἐν Φεραῖς                     τυραννίδοσ· συστησάμενοι δὲ δύναμιν ἀξιόμαχον κατεστρατοπέδευσαν περὶ                     Μαντίνειαν. μετὰ δὲ ταῦτα ἐπὶ πόλιν                     ̓ορνεὰς τῆς ̓αργείας καταντήσαντες ἔφθασαν αὐτὴν ἐκπολιορκήσαντες                     πρὸ τῆς τῶν πολεμίων παρουσίασ,οὖσαν σύμμαχον τῶν Μεγαλοπολιτῶν.                     ἐπεξελθόντων δὲ τῶν ̓αργείων συνάψαντες μάχην ἐνίκησαν καὶ πλείους                     τῶν διακοσίων ἀπέκτειναν. τῶν δὲ                     Θηβαίων ἐπιφανέντων καὶ τῷ μὲν πλήθει διπλασίων ὄντων, ταῖς δ΄                     εὐταξίαις λειπομένων συνέστη μάχη καρτερά· καὶ τῆς νίκης ἀμφιδόξου                     γενομένης οἱ μὲν ̓αργεῖοι καὶ οἱ σύμμαχοι τὴν εἰς τὰς οἰκείας                     πόλεις ἐπάνοδον ἐποιήσαντο, Λακεδαιμόνιοι δ΄ εἰς τὴν ̓αρκαδίαν                     ἐμβαλόντες καὶ πόλιν ̔ελισσοῦντα κατὰ κράτος ἑλόντες καὶ                     διαρπάσαντες ἐπανῆλθον εἰς τὴν Σπάρτην. μετὰ δέ τινα χρόνον οἱ Θηβαῖοι μετὰ τῶν συμμάχων ἐνίκησαν τοὺς                     πολεμίους περὶ Τέλφουσαν καὶ συχνοὺς ἀνελόντες ἐζώγρησαν                     ̓ανάξανδρόν τε τὸν ἡγούμενον καὶ τῶν ἄλλων πλείους τῶν ἑξήκοντα.                     μετ΄ ὀλίγον δὲ χρόνον ἄλλαις δυσὶ μάχαις προετέρησαν καὶ τῶν                     ἐναντίων οὐκ ὀλίγους κατέβαλον. τὸ δὲ                     τελευταῖον τῶν Λακεδαιμονίων ἀξιολόγῳ μάχῃ νικησάντων, αἱ δυνάμεις                     ἀμφοτέρων εἰς τὰς οἰκείας πόλεις ἐπανῆλθον. ἔπειτα τῶν                     Λακεδαιμονίων ποιησαμένων ἀνοχὰς πρὸς τοὺς Μεγαλοπολίτας ἐπανῆλθον                     εἰς τὴν Βοιωτίαν οἱ Θηβαῖοι. Φάλαικος                     δὲ περὶ τὴν Βοιωτίαν διατρίβων Χαιρώνειαν εἷλε καὶ τῶν Θηβαίων                     ἐπιβοηθησάντων ἐξέπεσεν ἐκ τῆς πόλεωσ. ἔπειθ΄ οἱ μὲν Βοιωτοὶ                     πολλῇ δυνάμει στρατεύσαντες εἰς τὴν Φωκίδα τὴν πλείστην αὐτῆς                     ἐπόρθησαν καὶ τὰς κατὰ τὴν χώραν κτήσεις ἐδῄωσαν· ἔνια δὲ καὶ                     τῶν μικρῶν πολισμάτων ἑλόντες καὶ λαφύρων πλῆθος ἀθροίσαντες                     ἐπανῆλθον εἰς τὴν Βοιωτίαν. ἐπ΄ ἄρχοντος δ΄                     ̓αθήνησι Θεέλλου ̔ρωμαῖοι κατέστησαν ὑπάτους Μάρκον Φάβιον καὶ                     Τίτον Κοί̈ντιον. ἐπὶ δὲ τούτων Θηβαῖοι κάμνοντες τῷ πρὸς Φωκεῖς                     πολέμῳ καὶ χρημάτων ἀπορούμενοι πρέσβεις ἐξέπεμψαν πρὸς τὸν τῶν                     Περσῶν βασιλέα, παρακαλοῦντες εἰσευπορῆσαι τῇ πόλει χρήματα·                         ὁ δ΄ ̓αρταξέρξης προθύμως ὑπακούσας                     ἔδωκεν αὐτοῖς δωρεὰν ἀργυρίου τάλαντα τριακόσια. τοῖς δὲ Βοιωτοῖς                     καὶ τοῖς Φωκεῦσιν ἀκροβολισμοὶ μὲν καὶ χώρας καταδρομαὶ συνέστησαν,                     πράξεις δὲ κατὰ τοῦτον τὸν ἐνιαυτὸν ἄξιαι μνήμης οὐ συνετελέσθησαν.                         κατὰ δὲ                     τὴν ̓ασίαν ὁ βασιλεὺς τῶν Περσῶν ἐν μὲν τοῖς ἐπάνω χρόνοις                     στρατεύσας ἐπ΄ Αἴγυπτον πολλοῖς πλήθεσι στρατιωτῶν ἀπέτυχε, κατὰ δὲ                     τοὺς ὑποκειμένους καιροὺς πάλιν ἐπολέμησε τοῖς Αἰγυπτίοις καὶ                     πράξεις ἀξιολόγους κατεργασάμενος διὰ τῆς ἰδίας ἐνεργείας τὴν                     Αἴγυπτον ἀνεκτήσατο καὶ Φοινίκην καὶ Κύπρον. ἵνα δὲ σαφῆ τὴν περὶ τούτων ἱστορίαν ποιήσωμεν,                     τὰς αἰτίας τοῦ πολέμου προεκθησόμεθα μικρὸν ἀναλαβόντες τοὺς                     οἰκείους χρόνουσ. τῶν γὰρ Αἰγυπτίων ἀπὸ Περσῶν ἀποστάντων κατὰ                     τοὺς ἀνωτέρω χρόνους ̓αρταξέρξης ὁ ἐπικληθεὶς ̓͂ωχος αὐτὸς μὲν οὐκ                     ὢν φιλοπόλεμος ἐφ΄ ἡσυχίας ἔμενεν, ἀποστέλλων δὲ δυνάμεις καὶ                     στρατηγοὺς πολλάκις ἀπετύγχανε διὰ τὴν κακίαν καὶ ἀπειρίαν τῶν                     ἡγεμόνων. διὸ καὶ καταφρονηθεὶς ὑπὸ τῶν                     Αἰγυπτίων ἠναγκάζετο καρτερεῖν διά τε τὴν ἀργίαν καὶ τὸ τῆς ψυχῆς                     εἰρηνικόν. κατὰ δὲ τοὺς ὑποκειμένους καιροὺς τῶν Φοινίκων καὶ τῶν                     ἐν Κύπρῳ βασιλέων μιμησαμένων τοὺς Αἰγυπτίους καὶ διὰ τὴν                     καταφρόνησιν ἐπὶ τὴν ἀπόστασιν ὁρμησάντων παροξυνθεὶς ἔκρινε                     πολεμεῖν τοὺς ἀφεστηκότασ. τὸ μὲν οὖν                     στρατηγοὺς ἐκπέμπειν ἀπεδοκίμασε, δι΄ ἑαυτοῦ δὲ τοὺς ὑπὲρ τῆς                     βασιλείας ἀγῶνας ποιήσασθαι διέγνω. διόπερ ὅπλων καὶ βελῶν καὶ σίτου                     καὶ δυνάμεων μεγάλας παρασκευὰς ποιησάμενος ἤθροισε πεζῶν μὲν                     τριάκοντα μυριάδασ, ἱππέων δὲ τρεῖσ, τριήρεις δὲ τριακοσίασ, φορτηγοὺς                     δὲ καὶ τὰς ἄλλας τὰς τὴν ἀγορὰν κομιζούσας πεντακοσίασ. ἤρξατο δὲ καὶ πρὸς Φοίνικας πολεμεῖν διὰ τοιαύτας                     τινὰς αἰτίασ. κατὰ τὴν Φοινίκην ἐστὶ πόλις ἀξιόλογος ὀνόματι                     Τρίπολισ, οἰκείαν ἔχουσα τῇ φύσει τὴν προσηγορίαν· τρεῖς γάρ εἰσιν                     ἐν αὐτῇ πόλεις σταδιαῖον ἀπ΄ ἀλλήλων ἔχουσαι διάστημα· ἐπικαλεῖται                     δὲ τούτων ἡ μὲν ̓αραδίων, ἡ δὲ Σιδωνίων, ἡ δὲ Τυρίων. ἀξίωμα δ΄                     ἔχει μέγιστον αὕτη τῶν κατὰ τὴν Φοινίκην πόλεων, ἐν ᾗ συνέβαινεν                     τοὺς Φοίνικας συνέδριον ἔχειν καὶ βουλεύεσθαι περὶ τῶν μεγίστων.                         τῶν δὲ σατραπῶν καὶ στρατηγῶν ἐν τῇ                     Σιδωνίων διατριβόντων καὶ κατὰ τὰς τῶν πραγμάτων ἐπιταγὰς ὑβριστικῶς                     καὶ ὑπερηφάνως προσφερομένων τοῖς Σιδωνίοις οἱ κακούμενοι τὴν                     ἐπήρειαν χαλεπῶς φέροντες ἔγνωσαν ἀποστῆναι τῶν Περσῶν. πείσαντες δὲ καὶ τοὺς ἄλλους Φοίνικας τῆς                     αὐτονομίας ἀντέχεσθαι διεπρεσβεύσαντο πρὸς τὸν Αἰγυπτίων βασιλέα                     Νεκτανεβώ, πολέμιον ὄντα Περσῶν, καὶ πείσαντες παραλαβεῖν αὐτοὺς                     εἰς τὴν συμμαχίαν παρεσκευάζοντο τὰ πρὸς τὸν πόλεμον. τῆς δὲ Σιδῶνος εὐδαιμονίᾳ διαφερούσης καὶ τῶν                     ἰδιωτῶν διὰ τὰς ἐμπορίας μεγάλους περιπεποιημένων πλούτους ταχὺ                     τριήρεις τε πολλαὶ κατεσκευάσθησαν καὶ μισθοφόρων πλῆθος ἠθροίσθη, πρὸς                     δὲ τούτοις ὅπλα καὶ βέλη καὶ σῖτος καὶ τἄλλα πάντα τὰ πρὸς                     πόλεμον χρήσιμα συντόμως κατεσκευάσθη. κατάρχοντες δὲ τῆς ἔχθρας τὸν μὲν βασιλικὸν παράδεισον, ἐν ᾧ τὰς                     καταλύσεις οἱ τῶν Περσῶν βασιλεῖς εἰώθεισαν ποιεῖσθαι,                     δενδροτομήσαντες διέφθειραν· ἔπειτα τὸν ἠθροισμένον ὑπὸ τῶν σατραπῶν                     εἰς τὸν πόλεμον τοῖς ἵπποις χόρτον ἐνέπρησαν, τὸ δὲ τελευταῖον τοὺς                     τὰς ὕβρεις ἐπιτελεσαμένους Πέρσας συλλαβόντες ἐτιμωρήσαντο. τοῦ δὲ πολέμου τοῦ πρὸς τοὺς Φοίνικας ταύτην                     τὴν καταρχὴν λαβόντος ὁ βασιλεὺς πυθόμενος τὰ τετολμημένα τοῖς                     ἀποστάταις πᾶσι μὲν τοῖς Φοίνιξιν ἠπείλει, μάλιστα δὲ τοῖς                     Σιδωνίοισ. ἐν δὲ τῇ Βαβυλῶνι συνηθροικὼς τὰς πεζικὰς καὶ ἱππικὰς δυνάμεις                     εὐθὺς ἀναλαβὼν προῆγεν ἐπὶ τοὺς Φοίνικασ· ἐν ὅσῳ δ΄ οὗτος κατὰ                     τὴν ὁδοιπορίαν ἐβάδιζε, Βέλεσυς ὁ τῆς Συρίας σατράπης καὶ Μαζαῖος                     ὁ τῆς Κιλικίας ἄρχων συνελθόντες ἐπολέμουν τοὺς Φοίνικασ. Τέννης δ΄ ὁ τῆς Σιδῶνος βασιλεὺς προσελάβετο                     παρ΄ Αἰγυπτίων στρατιώτας μισθοφόρους ̔́ελληνας τετρακισχιλίουσ, ὧν                     ἦν στρατηγὸς Μέντωρ ὁ ̔ρόδιοσ. μετὰ δὲ τούτων καὶ τῶν πολιτικῶν                     στρατιωτῶν τοῖς προειρημένοις σατράπαις συμβαλὼν ἐνίκησεν καὶ τοὺς                     πολεμίους ἐξέβαλεν ἐκ τῆς Φοινίκησ. ἅμα δὲ τούτοις πραττομένοις καὶ κατὰ                     τὴν Κύπρον συνέστη πόλεμοσ, συμπεπλεγμένας ἔχων τὰς πράξεις τῷ                     ὑποκειμένῳ πολέμῳ. ἐν γὰρ τῇ νήσῳ                     ταύτῃ πόλεις ἦσαν ἀξιόλογοι μὲν ἐννέα, ὑπὸ δὲ ταύτας ὑπῆρχε                     τεταγμένα μικρὰ πολίσματα τὰ προσκυροῦντα ταῖς ἐννέα πόλεσιν. ἑκάστη                     δὲ τούτων εἶχε βασιλέα τῆς μὲν πόλεως ἄρχοντα, τῷ δὲ βασιλεῖ τῶν                     Περσῶν ὑποτεταγμένον. οὗτοι πάντες                     συμφρονήσαντες καὶ μιμησάμενοι τοὺς Φοίνικας ἀπέστησαν καὶ                     παρασκευασάμενοι τὰ πρὸς τὸν πόλεμον αὐτοκράτορας τὰς ἰδίας βασιλείας                     ἐποίησαν. ἐφ΄ οἷς παροξυνθεὶς ὁ                     ̓αρταξέρξης ἔγραψε πρὸς τὸν ̓ιδριέα τὸν τῆς Καρίας δυνάστην, ἄρτι                     μὲν παρειληφότα τὴν ἀρχήν, φίλον δ΄ ὄντα καὶ σύμμαχον Περσῶν ἐκ                     προγόνων, ἀθροῖσαι δύναμιν πεζικήν τε καὶ ναυτικὴν τὴν διαπολεμήσουσαν                     τοῖς ἐν Κύπρῳ βασιλεῦσιν. ὁ δ΄ ὀξέως                     παρασκευασάμενος τριήρεις μὲν τεσσαράκοντα, στρατιώτας δὲ μισθοφόρους                     ὀκτακισχιλίους ἐξέπεμψεν εἰς τὴν Κύπρον, ἐπιστήσας στρατηγοὺς                     Φωκίωνα τὸν ̓αθηναῖον καὶ Εὐαγόραν τὸν ἐν τοῖς ἐπάνω χρόνοις                     βεβασιλευκότα κατὰ τὴν νῆσον. οὗτοι μὲν                     οὖν καταπλεύσαντες εἰς τὴν Κύπρον εὐθὺς ἐπὶ τὴν μεγίστην τῶν                     πόλεων Σαλαμῖνα τὴν δύναμιν ἤγαγον. βαλόμενοι δὲ χάρακα καὶ τὴν                     παρεμβολὴν ὀχυρώσαντες ἐπολιόρκουν τοὺς Σαλαμινίους κατὰ γῆν ἅμα                     καὶ κατὰ θάλατταν. τῆς δὲ νήσου πάσης ἐν εἰρήνῃ πολὺν χρόνον                     γενομένης καὶ τῆς χώρας εὐδαιμονούσης οἱ στρατιῶται κρατοῦντες τῶν                     ὑπαίθρων πολλὰς ὠφελείας ἤθροισαν. τῆς                     δὲ τούτων εὐπορίας διαβοηθείσης πολλοὶ τῶν ἐκ τῆς περαίας Συρίας τε                     καὶ Κιλικίας συνέρρεον ἐθελοντὶ στρατιῶται πρὸς τὴν ἐλπίδα τοῦ                     κέρδουσ. τέλος δὲ διπλασιασθείσης τῆς μετ΄ Εὐαγόρου καὶ Φωκίωνος                     δυνάμεως οἱ βασιλεῖς οἱ κατὰ τὴν Κύπρον εἰς ἀγωνίαν καὶ μεγίστους                     φόβους ἐνέπιπτον. καὶ τὰ μὲν κατὰ τὴν Κύπρον ἐν τούτοις ἦν.                         μετὰ δὲ ταῦθ΄ ὁ μὲν τῶν Περσῶν                     βασιλεὺς ἐκ τῆς Βαβυλῶνος τὴν ἀνάζευξιν ποιησάμενος μετὰ τῆς                     δυνάμεως προῆγεν ἐπὶ τὴν Φοινίκην· ὁ δὲ τῆς Σιδῶνος δυνάστης                     Τέννης πυνθανόμενος τὸ μέγεθος τῆς τῶν Περσῶν δυνάμεως καὶ νομίσας                     τοὺς ἀφεστηκότας οὐκ ἀξιομάχους εἶναι τὴν σωτηρίαν ἰδίᾳ πορίζειν                     ἔκρινεν. διόπερ τῶν ἑαυτοῦ θεραπόντων                     τὸν πιστότατον Θετταλίωνα λάθρᾳ τῶν Σιδωνίων ἐξέπεμψε πρὸς τὸν                     ̓αρταξέρξην ἐπαγγελλόμενος αὐτῷ τὴν μὲν Σιδῶνα παραδώσειν, τὴν δ΄                     Αἴγυπτον συνεκπολεμήσειν, μεγάλα δ΄ αὐτῷ συνεργήσειν ἔμπειρον ὄντα                     τῶν κατὰ τὴν Αἴγυπτον τόπων καὶ τὰς κατὰ τὸν Νεῖλον ἀποβάσεις                     ἀκριβῶς εἰδότα. ὁ δὲ βασιλεὺς ἀκούσας                     τοῦ Θετταλίωνος τὰ κατὰ μέρος ἥσθη διαφερόντως καὶ τῶν μὲν κατὰ                     τὴν ἀπόστασιν ἐγκλημάτων ἀπολύσειν ἔφη τὸν Τέννην, πράξαντος δ΄                     αὐτοῦ τὰ καθωμολογημένα μεγάλας δωρεὰς δώσειν ἐπηγγείλατο. εἰπόντος                     δὲ τοῦ Θετταλίωνος ὡς καὶ δεξιὰν λαβεῖν ὁ Τέννης ἠξίωσεν, ἐπὶ                     τούτοις ὁ μὲν βασιλεὺς ὀργισθεὶς ὡς οὐ πιστευόμενος παρέδωκε τὸν                     Θετταλίωνα τοῖς ὑπηρέταις καὶ προσέταξεν ἀφελεῖν τὴν κεφαλήν·                         ἐπεὶ δ΄ ἀπαγόμενος ὁ Θετταλίων ἐπὶ                     τὴν τιμωρίαν τοσοῦτον εἶπεν ὅτι Σὺ μέν, ὦ βασιλεῦ, πράξεις ὃ                     θέλεισ, ὁ μέντοι Τέννης δυνάμενος ἅπαντα καταπρᾶξαι διὰ τὸ μὴ                     δοῦναί σε τὴν πίστιν οὐδὲν μὴ συντελέσει τῶν ἐπηγγελμένων, πάλιν                     ἀκούσας τούτων μετενόησε καὶ μετακαλεσάμενος τοὺς ὑπηρέτας ἀφεῖναι                     προσέταξε καὶ τὴν δεξιὰν ἔδωκε τῷ Θετταλίωνι· ἔστι δ΄ ἡ πίστις                     αὕτη βεβαιοτάτη παρὰ τοῖς Πέρσαισ. οὗτος μὲν οὖν παρελθὼν εἰς                     Σιδῶνα τὰ πεπραγμένα τῷ Τέννῃ λάθρᾳ τῶν Σιδωνίων ἀπήγγειλεν,                         ὁ δὲ                     βασιλεὺς ἐν μεγάλῳ τιθέμενος τὸ κρατῆσαι τῆς Αἰγύπτου διὰ τὸ                     πρότερον ἐλάττωμα πρεσβευτὰς ἀπέστειλε πρὸς τὰς μεγίστας τῶν κατὰ                     τὴν ̔ελλάδα πόλεων, ἀξιῶν συστρατεῦσαι τοῖς Πέρσαις ἐπ΄                     Αἰγυπτίουσ. ̓αθηναῖοι μὲν οὖν καὶ Λακεδαιμόνιοι τὴν φιλίαν ἔφασαν                     τὴν πρὸς Πέρσας τηρεῖν, συμμαχίαν δὲ ἀποστέλλειν ἀντεῖπαν. Θηβαῖοι δὲ στρατηγὸν ἑλόμενοι Λακράτην                     ἐξαπέστειλαν μετὰ χιλίων ὁπλιτῶν. ̓αργεῖοι δὲ τρισχιλίους στρατιώτας                     ἐξέπεμψαν, στρατηγὸν δὲ αὐτοὶ μὲν οὐχ εἵλαντο, τοῦ δὲ βασιλέως κατ΄                     ὄνομα τὸν Νικόστρατον στρατηγὸν αἰτησαμένου συνεχώρησαν. ἦν γὰρ ὁ ἀνὴρ οὗτος ἀγαθὸς καὶ πρᾶξαι καὶ                     βουλεύσασθαι, μεμιγμένην δ΄ ἔχων τῇ φρονήσει μανίαν· τῇ γὰρ τοῦ                     σώματος ῥώμῃ διαφέρων ἐμιμεῖτο τὸν ̔ηρακλέα κατὰ τὰς στρατείας καὶ                     λεοντῆν ἐφόρει καὶ ῥόπαλον ἐν ταῖς μάχαισ. ὁμοίως δὲ τούτοις οἱ τὴν παραθαλάττιον τῆς ̓ασίας                     οἰκοῦντες ̔́ελληνες ἀπέστειλαν στρατιώτας ἑξακισχιλίουσ, ὥστε τοὺς                     πάντας ̔́ελληνας γενέσθαι συμμάχους μυρίουσ. πρὸ δὲ τῆς τούτων                     παρουσίας ὁ μὲν βασιλεὺς διεληλυθὼς τὴν Συρίαν καὶ παραγενόμενος εἰς                     τὴν Φοινίκην ἐστρατοπέδευσεν οὐ μακρὰν τῆς Σιδῶνοσ. οἱ δὲ Σιδώνιοι κεχρονικότος τοῦ βασιλέως περὶ τὰς                     παρασκευὰς σίτου τε καὶ ὅπλων καὶ βελῶν πολλὴν ἐπιμέλειαν                     ἐποιήσαντο. ὁμοίως οὖν τὴν πόλιν τάφροις τριπλαῖς μεγάλαις καὶ                     τειχῶν ὑψηλῶν κατασκευαῖς περιειλήφεισαν. εἶχον δὲ καὶ στρατιωτῶν ἱκανὸν πλῆθος πολιτικῶν ἐν γυμνασίαις καὶ                     πόνοις ἐνηθληκὸς καὶ ταῖς τῶν σωμάτων εὐεξίαις καὶ ῥώμαις διαφέρον.                     πλούτῳ δὲ καὶ ταῖς ἄλλαις χορηγίαις ἡ πόλις πολὺ προεῖχε τῶν κατὰ                     τὴν Φοινίκην πόλεων, τὸ δὲ μέγιστον τριήρεις καὶ πεντήρεις εἶχε                     πλείους τῶν ἑκατόν. ὁ δὲ Τέννης κοινωσάμενος τὴν προδοσίαν Μέντορι τῷ                     στρατηγῷ τῶν ἐξ Αἰγύπτου μισθοφόρων τοῦτον μὲν ἀπέλιπε τηροῦντα                     μέρος τῆς πόλεως καὶ συνεργοῦντα τοῖς περὶ τὴν προδοσίαν                     ἐγχειρουμένοισ, αὐτὸς δὲ μετὰ στρατιωτῶν πεντακοσίων προῆγεν ἐκ τῆς                     πόλεωσ, προσποιούμενος ἐπὶ κοινὴν τῶν Φοινίκων σύνοδον ἀπαντᾶν· ἦγε                     δὲ μεθ΄ ἑαυτοῦ τοὺς ἐπιφανεστάτους τῶν πολιτῶν ἑκατὸν ὡς συμβούλουσ.                         ἐπεὶ δὲ πλησίον ἦσαν τοῦ βασιλέωσ,                     συναρπάσας τοὺς ἑκατὸν παρέδωκε τῷ ̓αρταξέρξῃ. ὁ δὲ βασιλεὺς                     ἀποδεξάμενος αὐτὸν ὡς φίλον τοὺς μὲν ἑκατὸν ὡς αἰτίους ὄντας τῆς                     ἀποστάσεως κατηκόντισε, πεντακοσίων δὲ τῶν πρώτων Σιδωνίων μεθ΄                     ἱκετηριῶν ἀπαντησάντων ἀνεκαλέσατο τὸν Τέννην καὶ ἐπηρώτησεν εἰ                     δύναται τὴν πόλιν αὐτῷ παραδοῦναι· σφόδρα γὰρ ἔσπευδε μὴ δι΄                     ὁμολογίας τὴν Σιδῶνα παραλαβεῖν, ὅπως ἀπαραιτήτοις συμφοραῖς                     περιβαλὼν τοὺς Σιδωνίους τῇ τούτων τιμωρίᾳ καταπλήξηται τὰς ἄλλας                     πόλεισ. τοῦ δὲ Τέννου διαβεβαιωσαμένου                     παραδώσειν τὴν πόλιν ὁ βασιλεύσ, φυλάττων τὴν ὀργὴν ἀπαραίτητον,                     ἅπαντας τοὺς πεντακοσίους ἔχοντας τὰς ἱκετηρίας κατηκόντισεν. εἶθ΄                     ὁ μὲν Τέννης προσελθὼν τοῖς ἐξ Αἰγύπτου μισθοφόροις ἔπεισεν                     αὐτοὺς ἐντὸς τῶν τειχῶν εἰσαγαγεῖν αὐτόν τε καὶ τὸν βασιλέα.                         ἡ μὲν οὖν Σιδὼν διὰ τοιαύτης                     προδοσίας ὑποχείριος ἐγένετο τοῖς Πέρσαισ. ὁ δὲ βασιλεὺς ὑπολαβὼν                     τὸν Τέννην μηκέτι χρήσιμον ὑπάρχειν ἀνεῖλεν. οἱ δὲ Σιδώνιοι πρὸ                     μὲν τῆς παρουσίας τοῦ βασιλέως ἐνέπρησαν ἁπάσας τὰς ναῦσ, ὅπως                     μηδεὶς δύνηται τῶν κατὰ τὴν πόλιν ἐκπλεύσας ἰδίᾳ σωτηρίαν                     πορίζεσθαι· ἐπειδὴ δὲ τὴν πόλιν ἑώρων καὶ τὰ τείχη κατειλημμένα καὶ                     πολλαῖς μυριάσι στρατιωτῶν περιεχόμενα, συγκλείσαντες ἑαυτοὺς καὶ τὰ                     τέκνα καὶ γυναῖκας εἰς τὰς οἰκίας ἐνέπρησαν. φασὶ δὲ τοὺς ὑπὸ τοῦ πυρὸς τότε διαφθαρέντας σὺν                     τοῖς οἰκετικοῖς σώμασι γεγονέναι πλείους τῶν τετρακισμυρίων. τούτου δὲ                     τοῦ πάθους περὶ τοὺς Σιδωνίους γενομένου καὶ τῆς πόλεως ὅλης μετὰ                     τῶν ἐνοικούντων ὑπὸ τοῦ πυρὸς ἀφανισθείσης τὴν πυρκαϊὰν ὁ βασιλεὺς                     ἀπέδοτο πολλῶν ταλάντων· διὰ γὰρ τὴν                     εὐδαιμονίαν τῶν ἐνῳκηκότων εὑρέθη πολὺς ἄργυρός τε καὶ χρυσὸς                     ὑπὸ τοῦ πυρὸς κεχωνευμένοσ. τὰ μὲν οὖν κατὰ Σιδῶνα συμβάντα                     δυστυχήματα τοιαύτην ἔσχε τὴν καταστροφήν, αἱ δ΄ ἄλλαι πόλεις                     καταπλαγεῖσαι προσεχώρησαν τοῖς Πέρσαισ. βραχὺ δὲ πρὸ τούτων τῶν χρόνων                     ̓αρτεμισία μὲν ἡ Καρίας δυναστεύουσα μετήλλαξεν ἄρξασα ἔτη δύο,                     τὴν δὲ δυναστείαν ̓ιδριεὺς ὁ ἀδελφὸς διεδέξατο καὶ ἦρξεν ἔτη                     ἑπτά. κατὰ δὲ τὴν ̓ιταλίαν ̔ρωμαῖοι                     πρὸς μὲν Πραινεστίνους ἀνοχάσ, πρὸς δὲ Σαυνίτας συνθήκας                     ἐποιήσαντο, Ταρκυνίους δὲ ἄνδρας διακοσίους καὶ ἑξήκοντα δημοσίᾳ                     ἐθανάτωσαν ἐν τῇ ἀγορᾷ. κατὰ δὲ τὴν                     Σικελίαν Λεπτίνης καὶ Κάλλιππος οἱ Συρακόσιοι δύναμιν ἔχοντες                     ἐξεπολιόρκησαν ̔ρήγιον φρουρούμενον ὑπὸ Διονυσίου τοῦ τυράννου τοῦ                     νεωτέρου καὶ τὴν μὲν φρουρὰν ἐξέβαλον, τοῖς δὲ ̔ρηγίνοις τὴν                     αὐτονομίαν ἀπεκατέστησαν. ἐπ΄ ἄρχοντος δ΄                     ̓αθήνησιν ̓απολλοδώρου ̔ρωμαῖοι κατέστησαν ὑπάτους Μάρκον                     Οὐαλέριον καὶ Γάιον Σουλπίκιον. ἐπὶ δὲ τούτων κατὰ τὴν Κύπρον                     Σαλαμινίων πολιορκουμένων ὑπ΄ Εὐαγόρου καὶ Φωκίωνος αἱ μὲν ἄλλαι                     πόλεις ἅπασαι τοῖς Πέρσαις ὑπετάγησαν, τῆς δὲ Σαλαμῖνος βασιλεύων                     Πνυταγόρας μόνος ὑπέμεινε τὴν πολιορκίαν. ὁ δ΄ Εὐαγόρας πατρῴαν ἀρχὴν τὴν Σαλαμινίων ἀνεκτᾶτο καὶ διὰ                     τοῦ βασιλέως τῶν Περσῶν τὴν κάθοδον εἰς τὴν βασιλείαν ἐποιεῖτο.                     μετὰ δὲ ταῦτα διαβληθέντος αὐτοῦ πρὸς ̓αρταξέρξην καὶ τοῦ βασιλέως                     βοηθοῦντος τῷ Πνυταγόρᾳ ὁ μὲν Εὐαγόρας ἀπογνοὺς τὴν κάθοδον καὶ                     περὶ τῶν ἐγκλημάτων ἀπολογησάμενος ἄλλης ἡγεμονίας ἠξιώθη κατὰ τὴν                     ̓ασίαν μείζονοσ. κακῶς δὲ τὰ κατὰ τὴν                     ἀρχὴν διοικήσας ἔφυγε πάλιν εἰς Κύπρον καὶ συλληφθεὶς τιμωρίας                     ἠξιώθη. ὁ δὲ Πνυταγόρας ἑκουσίως ὑποταγεὶς τοῖς Πέρσαις τὸ λοιπὸν                     ἀδεῶς ἐβασίλευε τῆς Σαλαμῖνοσ. ὁ δὲ τῶν Περσῶν βασιλεὺς μετὰ τὴν                     ἅλωσιν τῆς Σιδῶνοσ, παραγενομένων αὐτῷ τῶν συμμάχων ἔκ τε ̓́αργους                     καὶ Θηβῶν καὶ τῶν κατὰ τὴν ̓ασίαν ̔ελληνίδων πόλεων, ἀθροίσας                     πᾶσαν τὴν δύναμιν προῆγεν ἐπὶ τὴν Αἴγυπτον. καταντήσας δ΄ ἐπὶ τὴν μεγάλην λίμνην, καθ΄ ἣν ἔστι                     τὰ καλούμενα Βάραθρα, μέρος τῆς δυνάμεως ἀπέβαλε διὰ τὴν ἀπειρίαν                     τῶν τόπων. περὶ δὲ τῆς κατὰ τὴν λίμνην φύσεως καὶ τοῦ περὶ αὐτὴν                     παραδόξου συμπτώματος προειρηκότες ἐν τῇ πρώτῃ βύβλῳ τὸ διλογεῖν                     περὶ τῶν αὐτῶν παρήσομεν. διελθὼν δὲ τὰ                     Βάραθρα μετὰ τῆς δυνάμεως ὁ βασιλεὺς ἧκεν πρὸς τὸ Πηλούσιον· αὕτη                     δ΄ ἐστὶ πόλις ἐπὶ τοῦ πρώτου στόματοσ, καθ΄ ὃν τόπον ὁ Νεῖλος                     ποιεῖται τὰς ἐκβολάσ. οἱ μὲν οὖν Πέρσαι κατεστρατοπέδευσαν ἀπὸ                     τεσσαράκοντα σταδίων τοῦ Πηλουσίου, οἱ δ΄ ̔́ελληνες πρὸς αὐτῷ τῷ                     πολίσματι. οἱ δ΄ Αἰγύπτιοι, δεδωκότων                     αὐτοῖς τῶν Περσῶν πολὺν χρόνον εἰς τὴν παρασκευήν, πάντα μὲν τὰ                     στόματα τοῦ Νείλου καλῶς κατεσκευακότες ὑπῆρχον, μάλιστα δὲ τὸ πρὸς                     τῷ Πηλουσίῳ διὰ τὸ πρῶτον εἶναι τοῦτο καὶ μάλιστα κείμενον                     εὐκαίρωσ. ἐφρούρουν δὲ τὸ χωρίον                     στρατιῶται πεντακισχίλιοι, στρατηγοῦντος Φιλόφρονος τοῦ Σπαρτιάτου. οἱ                     δὲ Θηβαῖοι σπεύδοντες ἄριστοι φανῆναι τῶν συστρατευομένων ̔ελλήνων                     πρῶτοι καὶ μόνοι διὰ στενῆς τινος καὶ βαθείας διώρυγος ἐτόλμησαν                     διαβῆναι παραβόλωσ. διαβάντων δ΄ αὐτῶν                     καὶ προσβαλλόντων τοῖς τείχεσιν οἱ φρουροῦντες τὸ Πηλούσιον                     ἐκχυθέντες ἐκ τῆς πόλεως συνῆψαν μάχην πρὸς τοὺς Θηβαίουσ· μεγάλου                     δ΄ ἀγῶνος γενομένου διὰ τὰς παρ΄ ἀμφοτέροις φιλοτιμίας τότε μὲν ἐν                     τῷ κινδύνῳ διημερεύσαντες ὑπὸ τῆς νυκτὸς διελύθησαν. τῇ δ΄ ὑστεραίᾳ τοῦ                     βασιλέως εἰς τρία μέρη τὴν ̔ελληνικὴν δύναμιν μερίσαντος ἑκάστη                     μερὶς εἶχε στρατηγὸν ̔́ελληνα καὶ τούτῳ παρακαθεσταμένον ἡγεμόνα                     Πέρσην, ἄνδρα προκεκριμένον ἐπ΄ ἀρετῇ τε καὶ εὐνοίᾳ. τὴν μὲν οὖν πρώτην τάξιν ἐπεῖχον οἱ Βοιωτοὶ                     στρατηγὸν μὲν ἔχοντες Λακράτην τὸν Θηβαῖον, ἡγεμόνα δὲ Πέρσην                     ̔ρωσάκην· οὗτος δὲ ἀπόγονος μὲν ἦν ἑνὸς τῶν ἑπτὰ Περσῶν τῶν                     τοὺς μάγους καταλυσάντων, σατράπης δὲ ̓ιωνίας καὶ Λυδίασ· συνείπετο                     δ΄ αὐτῷ πολλὴ μὲν ἵπποσ, οὐκ ὀλίγη δὲ πεζικὴ στρατιὰ τῶν                     βαρβάρων. δευτέρα δ΄ ἦν μερὶς ἡ τῶν                     ̓αργείων Νικοστράτου στρατηγοῦντος καὶ μετ΄ αὐτοῦ Πέρσου συνάρχοντος                     ̓αρισταζάνου· οὗτος δ΄ ἦν εἰσαγγελεὺς τοῦ βασιλέως καὶ πιστότατος                     τῶν φίλων μετὰ Βαγώαν· προσωρίσθησαν δ΄ αὐτῷ στρατιῶται μὲν                     ἐπίλεκτοι πεντακισχίλιοι, τριήρεις δὲ ὀγδοήκοντα. τῆς δὲ τρίτης μερίδος ἐστρατήγει Μέντωρ ὁ τὴν                     Σιδῶνα παραδούσ, ἔχων τοὺς προϋπάρχοντας αὐτῷ μισθοφόρουσ·                     συνεστρατεύετο δ΄ αὐτῷ Βαγώασ, ᾧ μάλιστα βασιλεὺς ἐνεπίστευε,                     τόλμῃ καὶ παρανομίᾳ διαφέρων· εἶχε δ΄ οὗτος τοὺς τοῦ βασιλέως                     ̔́ελληνας καὶ τῶν βαρβάρων ἱκανὸν πλῆθος καὶ ναῦς οὐκ ὀλίγασ.                         αὐτὸς δὲ τὴν λοιπὴν δύναμιν ἔχων                     ἐφήδρευε τοῖς ὅλοις πράγμασι. τοιαύτης δὲ τῆς διαιρέσεως γενομένης                     παρὰ τοῖς Πέρσαις ὁ μὲν τῶν Αἰγυπτίων βασιλεὺς Νεκτανεβὼς οὔτε                     τὸ πλῆθος τῶν πολεμίων οὔτε τὴν ὅλην διάταξιν τῶν Περσῶν                     κατεπλάγη, καίπερ πολὺ λειπόμενος τοῦ πλήθουσ. εἶχε γὰρ ̔́ελληνας μὲν μισθοφόρους δισμυρίουσ,                     Λίβυας δὲ παραπλησίους τούτοισ, Αἰγυπτίους δὲ τοὺς μαχίμους παρ΄                     αὐτοῖς ὀνομαζομένους ἑξακισμυρίουσ, πρὸς δὲ τούτοις πλοίων ποταμίων                     πρὸς τὰς κατὰ τὸν Νεῖλον μάχας καὶ συμπλοκὰς εὐθέτων ἄπιστον                     πλῆθοσ. ὠχύρωτο δ΄ αὐτῷ καὶ ἡ πρὸς                     τὴν ̓αραβίαν νεύουσα πλευρὰ τοῦ ποταμοῦ, πεπυκνωμένη πολίσμασιν, ἔτι                     δὲ τείχεσι καὶ τάφροις πᾶσα διειλημμένη. ἔχων δὲ καὶ τὰς ἄλλας                     παρασκευὰς πάσας πρὸς τὸν πόλεμον ἱκανὰς διὰ τὴν ἰδίαν ἀβουλίαν                     ταχὺ τοῖς ὅλοις ἔπταισεν. αἰτία δ΄ ἐγένετο τῆς ἥττης μάλισθ΄ ἡ τοῦ                     στρατηγεῖν ἀπειρία καὶ τὸ προνενικῆσθαι τοὺς Πέρσας ὑπ΄ αὐτοῦ κατὰ                     τὴν πρὸ ταύτης γεγενημένην στρατείαν. ἐσχηκὼς γὰρ τοὺς τότε στρατηγοὺς ἐπιφανεῖς ἄνδρας καὶ διαφέροντας                     ἀρετῇ τε καὶ ἀγχινοίᾳ στρατηγικῇ, Διόφαντον τὸν ̓αθηναῖον καὶ                     Λάμιον τὸν Σπαρτιάτην, διὰ τούτων ἅπαντα κατώρθωσε· τότε δ΄                     ὑπολαμβάνων ἑαυτὸν ἱκανὸν εἶναι στρατηγὸν οὐδενὶ τῆς ἡγεμονίας                     μετεδίδου καὶ διὰ τὴν ἀπειρίαν οὐδὲν ἠδύνατο πράττειν τῶν ἐν τῷ                     πολέμῳ χρησίμων. τὰ μὲν οὖν πολίσματα                     φρουραῖς ἀξιολόγοις διαλαβὼν παρεφύλαττεν, αὐτὸς δὲ τῶν Αἰγυπτίων                     ἔχων τρισμυρίουσ, τῶν δ΄ ̔ελλήνων πεντακισχιλίουσ, τῶν δὲ Λιβύων                     τοὺς ἡμίσεις ταῖς εὐκαιροτάταις τῶν εἰσβολῶν ἐφήδρευεν. τοιαύτης δὲ                     παρ΄ ἀμφοτέροις οὔσης τῆς διατάξεως Νικόστρατος μὲν ὁ τῶν ̓αργείων                     στρατηγὸς ἔχων ἡγεμόνας Αἰγυπτίουσ, ὧν ἦσαν ὅμηροι παῖδες παρὰ                     τοῖς Πέρσαις καὶ γυναῖκεσ, παρέπλευσε μετὰ τοῦ στόλου διά τινος                     διώρυγος εἰς τόπον κεκρυμμένον, ἐκβιβάσας δὲ τοὺς στρατιώτας καὶ                     παρεμβολὴν ὀχυρωσάμενος κατεστρατοπέδευσεν. οἱ δὲ τὸν πλησίον τόπον παραφυλάττοντες μισθοφόροι τῶν Αἰγυπτίων                     ὡς ᾔσθοντο τὴν τῶν πολεμίων παρουσίαν εὐθὺς ἐξεβοήθουν, ὄντες οὐκ                     ἐλάττους τῶν ἑπτακισχιλίων. ἔχων δ΄                     αὐτῶν τὴν ἡγεμονίαν Κλείνιος ὁ Κῷος συνέταξε τὴν δύναμιν εἰς                     μάχην. ἀντιταχθέντων δὲ τῶν καταπεπλευκότων ἐγένετο καρτερὰ μάχη, καθ΄                     ἣν οἱ μετὰ τῶν Περσῶν ̔́ελληνες ἀγωνισάμενοι λαμπρῶς τόν τε                     στρατηγὸν Κλείνιον ἐφόνευσαν καὶ τῶν ἄλλων στρατιωτῶν κατέκοψαν                     πλείους τῶν πεντακισχιλίων. Νεκτανεβὼς δ΄                     ὁ τῶν Αἰγυπτίων βασιλεὺς ἀκούσας τὴν τῶν ἰδίων ἀπώλειαν                     κατεπλάγη, νομίσας καὶ τὴν λοιπὴν τῶν Περσῶν δύναμιν ῥᾳδίως                     διαβήσεσθαι τὸν ποταμόν. ὑπολαβὼν δὲ                     τοὺς πολεμίους μετὰ πάσης τῆς δυνάμεως ἐπ΄ αὐτὴν ἥξειν τὴν Μέμφιν                     ἔκρινε ταύτης μάλιστα προνοήσασθαι. οὗτος μὲν οὖν μετὰ τῆς περὶ                     αὐτὸν στρατιᾶς ἐπανελθὼν εἰς Μέμφιν τὰ πρὸς τὴν πολιορκίαν                     παρεσκευάζετο. ὁ δὲ τῆς πρώτης μερίδος                     ἀφηγούμενος Λακράτης ὁ Θηβαῖος ἐπὶ τὴν τοῦ Πηλουσίου πολιορκίαν                     ὥρμησεν· ἀποστρέψας δὲ τῆς διώρυγος τὸ ῥεῦμα πρὸς ἕτερα μέρη καὶ                     τὸν ἀναξηρανθέντα τόπον χώσας μηχανὰς προσήγαγε τῇ πόλει. ἐπὶ πολὺ                     δὲ μέρος πεσόντων τῶν τειχῶν οἱ τὸ Πηλούσιον φρουροῦντες ὀξέως                     ἀντῳκοδόμησαν ἕτερα καὶ πύργους ξυλίνους ἀξιολόγους ἀνέστησαν.                         ἐπὶ δέ τινας ἡμέρας συνεχοῦς                     γινομένης τῆς τειχομαχίας τὸ μὲν πρῶτον οἱ κατὰ τὸ Πηλούσιον                     ̔́ελληνες ἐρρωμένως ἠμύνοντο τοὺς πολιορκοῦντασ· ὡς δ΄ ἐπύθοντο τὴν                     τοῦ βασιλέως ἀναχώρησιν εἰς Μέμφινκαταπλαγέντες περὶ διαλύσεων                     ἐπρεσβεύοντο. τοῦ δὲ Λακράτους δόντος                     αὐτοῖς διὰ τῶν ὅρκων πίστεις ὅτι παραδόντων αὐτῶν τὸ Πηλούσιον                     ἀποκομισθήσονται πάντες εἰς τὴν ̔ελλάδα μεθ΄ ὧν ἂν ἐξενέγκωσι,                     παρέδωκαν τὸ φρούριον. μετὰ δὲ ταῦτα ὁ                     μὲν ̓αρταξέρξης ἀπέστειλε Βαγώαν μετὰ στρατιωτῶν βαρβάρων                     παραληψόμενον τὸ Πηλούσιον· οἱ δὲ στρατιῶται παριόντες εἰς τὸ χωρίον                     τῶν ἐξιόντων ̔ελλήνων ἀφῃροῦντο πολλὰ τῶν ὑπ΄ αὐτῶν                     ἐκκομιζομένων. ἀγανακτούντων δὲ τῶν                     ἀδικουμένων καὶ θεοὺς τοὺς ἐπόπτας τῶν ὅρκων ἐπιβοωμένων                     παροξυνθεὶς ὁ Λακράτης τροπὴν ἐποίησε τῶν βαρβάρων καί τινας                     καταβαλὼν ἐπεκούρησε τοῖς παρασπονδουμένοισ. τοῦ δὲ Βαγώου φυγόντος πρὸς τὸν βασιλέα καὶ                     κατηγοροῦντος τοῦ Λακράτους ὁ ̓αρταξέρξης ἔκρινε δίκαια πεπονθέναι                     τοὺς περὶ τὸν Βαγώαν καὶ τῶν Περσῶν τοὺς αἰτίους τῆς ἁρπαγῆς                     ἀπέκτεινεν. τὸ μὲν οὖν Πηλούσιον τοῦτον τὸν τρόπον παρεδόθη τοῖς                     Πέρσαισ. Μέντωρ δὲ ὁ τοῦ τρίτου μέρους ἡγούμενος Βούβαστον καὶ πολλὰς                     ἄλλας πόλεις χειρωσάμενος ὑπηκόους ἐποίησε τῷ βασιλεῖ δι΄ ἑνὸς                     στρατηγήματοσ. πασῶν γὰρ τῶν πόλεων φρουρουμένων ὑπὸ δυεῖν ἐθνῶν,                     ̔ελλήνων τε καὶ Αἰγυπτίων, ὁ Μέντωρ διέδωκε λόγον εἰς τοὺς                     στρατιώτας ὅτι βασιλεὺς ̓αρταξέρξης τοῖς μὲν ἑκουσίως παραδιδοῦσι                     τὰς πόλεις φιλανθρώπως χρήσασθαι διέγνωκε, τοῖς δὲ βίᾳ κρατηθεῖσι τὴν                     αὐτὴν ἀπονέμειν τιμωρίαν ἥνπερ τοῖς Σιδωνίοις ἐπέστησε· καὶ τοῖς                     φυλάττουσι τὰς πύλας παρήγγειλεν ἐᾶν τοὺς βουλομένους παρ΄ αὐτῶν                     αὐτομολεῖν. διόπερ ἀκωλύτως τῶν                     ἡλωκότων Αἰγυπτίων ἀπιόντων ἐκ τῆς παρεμβολῆς ταχέως εἰς ἁπάσας                     τὰς κατὰ τὴν Αἴγυπτον πόλεις ὁ λόγος ὁ προειρημένος διεσπάρη.                     εὐθὺς οὖν οἱ μισθοφόροι πρὸς τοὺς ἐγχωρίους πανταχῇ διεφέροντο καὶ                     στάσεως αἱ πόλεις ἐπληροῦντο. ἑκάτεροι γὰρ ἰδίᾳ διεφιλοτιμοῦντο                     παραδιδόναι τὰ φρούρια καὶ τῆς χάριτος ταύτης ἰδίας ἀγαθῶν ἐλπίδας                     ἠλλάττοντο· ὅπερ καὶ περὶ πρώτην τὴν Βούβαστον συνέβη γενέσθαι.                         ὡς γὰρ                     οἱ περὶ τὸν Μέντορα καὶ Βαγώαν πλησίον αὐτῆς κατεστρατοπέδευσαν, οἱ                     μὲν Αἰγύπτιοι λάθρᾳ τῶν ̔ελλήνων ἐξέπεμψάν τινα πρὸς τὸν Βαγώαν,                     ἐπαγγελλόμενοι παραδώσειν τὴν πόλιν ἐὰν αὐτοῖς τὴν ἀσφάλειαν                     συγχωρήσωσιν. οἱ δ΄ ̔́ελληνες αἰσθόμενοι                     τὸ γεγονὸς κατεδίωξαν τὸν ἀπεσταλμένον καὶ φόβον ἐπικρεμάσαντες                     ἤκουσαν τὴν ἀλήθειαν· ἐφ΄ οἷς παροξυνθέντες ἐπέθεντο τοῖς                     Αἰγυπτίοις καὶ τινὰς μὲν ἀπέκτειναν, τινὰς δὲ τραυματίας ποιήσαντες                     τοὺς λοιποὺς συνήλασαν εἴς τι μέρος τῆς πόλεωσ. οἱ δ΄ ἡττηθέντες δηλώσαντες τῷ Βαγώᾳ τὸ γεγονὸς                     ἠξίουν κατὰ τάχος ἐλθόντα παραλαβεῖν τὴν πόλιν παρ΄ αὐτῶν. τῶν δὲ                     ̓ελλήνων πρὸς τὸν Μέντορα λάθρᾳ διακηρυκευσαμένων ὁ Μέντωρ ἐν                     ἀπορρήτοις παρεκάλεσεν αὐτούσ, ὅταν Βαγώας εἰς τὴν πόλιν εἰσέλθῃ,                     τὴν ἐπίθεσιν τοῖς βαρβάροις ποιήσασθαι. μετὰ δὲ ταῦτα τοῦ Βαγώου μετὰ τῶν Περσῶν εἰσιόντος ἄνευ τῆς                     τῶν ̔ελλήνων συγκαταθέσεως καὶ μέρους τῶν στρατιωτῶν εἰσεληλυθότος οἱ                     μὲν ̔́ελληνες ἄφνω τὰς θύρας κλείσαντες ἐπέθεντο τοῖς ἐντὸς τῶν                     τειχῶν ὑπάρχουσι καὶ πάντας ἀνελόντες τὸν Βαγώαν αὐτὸν ἐζώγρησαν.                         ὁ δὲ τὰς τῆς σωτηρίας ἐλπίδας ὁρῶν                     ἐν τῷ Μέντορι κειμένας ἐδεήθη σῶσαι καὶ εἰς τὸ λοιπὸν                     κατεπηγγείλατο μηθὲν πράξειν ἄνευ τῆς ἐκείνου γνώμησ. ὁ δὲ Μέντωρ πείσας τοὺς ̔́ελληνας ἀφεῖναι τὸν                     Βαγώαν καὶ δι΄ ἑαυτοῦ γενέσθαι τὴν παράδοσιν τὴν μὲν ἐπιγραφὴν τοῦ                     προτερήματος αὐτὸς ἀπηνέγκατο, τῷ δὲ Βαγώᾳ τῆς σωτηρίας αἴτιος                     γενόμενος συνέθετο πρὸς αὐτὸν κοινοπραγίαν καὶ δοὺς ὅρκους καὶ λαβὼν                     περὶ τούτων διετέλεσε τὴν σύνθεσιν φυλάττων μέχρι τῆς τοῦ βίου                     τελευτῆσ. διὸ καὶ συνέβη τούτους παρὰ                     βασιλεῖ συμφρονοῦντας ὕστερον πλεῖστον ἰσχῦσαι τῶν φίλων καὶ συγγενῶν                     τῶν παρ΄ ̓αρταξέρξῃ· ὁ μὲν γὰρ Μέντωρ ἐν τοῖς παραθαλαττίοις μέρεσι                     τῆς ̓ασίας ἡγεμὼν μέγιστος ἀποδειχθεὶς τῷ βασιλεῖ μεγάλας παρείχετο                     χρείας ἐκ μὲν τῆς ̔ελλάδος μισθοφόρους ἀθροίζων καὶ πέμπων πρὸς                     ̓αρταξέρξην, κατὰ δὲ τὰς πράξεις ἀνδρείως καὶ πιστῶς ἅπαντα                     διοικῶν· ὁ δὲ Βαγώας ἐν ταῖς ἄνω                     σατραπείαις ἅπαντα τῷ βασιλεῖ διῳκηκὼς τοσοῦτον ἴσχυσε διὰ τὴν                     πρὸς τὸν Μέντορα κοινωνίαν τῶν πράξεων ὥστε τῆς βασιλείας κύριον                     εἶναι καὶ μηδὲν πράττειν τὸν ̓αρταξέρξην ἄνευ τῆς ἐκείνου γνώμησ.                     καὶ μετὰ τὴν ἐκείνου τελευτὴν τοὺς διαδόχους αἰεὶ τῆς βασιλείας                     οὗτος ἀπεδείκνυτο καὶ πάντα βασιλέως εἶχε πλὴν τῆς προσηγορίασ.                     ἀλλὰ περὶ μὲν τούτων τὰ κατὰ μέρος ἐν τοῖς οἰκείοις χρόνοις                     ἀναγράψομεν. τότε δὲ μετὰ τὴν τῆς Βουβάστου                     παράδοσιν αἱ λοιπαὶ πόλεις καταπλαγεῖσαι καθ΄ ὁμολογίαν παρεδόθησαν                     τοῖς Πέρσαισ. ἐν δὲ τῇ Μέμφει διατρίβων ὁ βασιλεὺς Νεκτανεβὼς καὶ                     θεωρῶν τὴν τῶν πόλεων ἐπὶ τὴν προδοσίαν ὁρμὴν οὐκ ἐτόλμησεν                     ὑποστῆναι τοὺς ὑπὲρ τῆς ἡγεμονίας κινδύνουσ. ἀπογνοὺς οὖν τὴν                     βασιλείαν καὶ τὰ πλεῖστα τῶν χρημάτων ἀναλαβὼν ἔφυγεν εἰς τὴν                     Αἰθιοπίαν. ̓αρταξέρξης δὲ παραλαβὼν                     πᾶσαν τὴν Αἴγυπτον καὶ τῶν ἀξιολογωτάτων πόλεων τὰ τείχη περιελὼν                     τὰ μὲν ἱερὰ συλήσας ἤθροισεν ἀργύρου τε καὶ χρυσοῦ πλῆθοσ,                     ἀπήνεγκε δὲ καὶ τὰς ἐκ τῶν ἀρχαίων ἱερῶν ἀναγραφάσ, ἃς ὕστερον                     Βαγώας πολλῶν χρημάτων ἀπελύτρωσε τοῖς ἱερεῦσι τῶν Αἰγυπτίων.                         τοὺς δὲ συστρατευσαμένους τῶν                     ̔ελλήνων κατὰ τὴν ἀξίαν ἕκαστον δωρεαῖς ἀξιολόγοις τιμήσας                     ἀπέλυσεν εἰς τὰς πατρίδασ· τῆς δ΄ Αἰγύπτου σατράπην καταστήσας                     Φερενδάτην ἐπανῆλθεν μετὰ τῆς δυνάμεως εἰς Βαβυλῶνα πολλὰ μὲν                     χρήματα καὶ λάφυρα κομίζων, δόξαν δὲ μεγάλην ἐκ τῶν κατορθωμάτων                     περιπεποιημένοσ. ἐπ΄ ἄρχοντος δ΄ ̓αθήνησι                     Καλλιμάχου ̔ρωμαῖοι κατέστησαν ὑπάτους Μάρκιον Γάιον καὶ                     ΠόπλιονΟὐαλέριον. ἐπὶ δὲ τούτων ̓αρταξέρξης ὁρῶν μεγάλας ἑαυτῷ                     παρεσχημένον χρείας ἐν τῷ πρὸς Αἰγυπτίους πολέμῳ Μέντορα τὸν                     στρατηγὸν προῆγεν αὐτὸν μάλιστα τῶν φίλων. τιμήσας δ΄ ἀριστείοις τὸν ἄνδρα ἐδωρήσατο αὐτῷ                     ἀργυρίου μὲν ἑκατὸν τάλαντα, τῆς δ΄ ἄλλης πολυτελοῦς κατασκευῆς τὴν                     κρατίστην· ἀπέδειξε δὲ σατράπην τῆς κατὰ τὴν ̓ασίαν παραλίας καὶ                     τὸν πρὸς τοὺς ἀφεστηκότας πόλεμον ἐπέτρεψεν, αὐτοκράτορα στρατηγὸν                     ἀποδείξασ. ὁ δὲ Μέντωρ ἔχων                     οἰκειότητα πρὸς ̓αρτάβαζον καὶ Μέμνονα τοὺς διαπεπολεμηκότας μὲν                     πρὸς Πέρσας ἐν τοῖς ἐπάνω χρόνοισ, τότε δὲ πεφευγότας ἐκ τῆς                     ̓ασίας καὶ διατρίβοντας παρὰ Φιλίππῳ, δεηθεὶς τοῦ βασιλέως ἔπεισεν                     αὐτὸν ἀπολῦσαι τοὺς ἄνδρας τῶν ἐγκλημάτων. εὐθὺς δὲ καὶ                     μετεπέμψατο πρὸς ἑαυτὸν ἀμφοτέρους μεθ΄ ὅλης τῆς συγγενείασ·                         ἦσαν γὰρ ̓αρταβάζῳ γεγονότες ἐκ                     τῆς Μέντορος καὶ Μέμνονος ἀδελφῆς υἱοὶ μὲν ἕνδεκα, θυγατέρες δὲ                     δέκα. ψυχαγωγούμενος δ΄ ἐπὶ τῷ πλήθει τῶν τέκνων ὁ Μέντωρ προῆγε                     τοὺς παῖδασ, παραδιδοὺς αὐτοῖς τὰς ἐπιφανεστάτας ἐν τοῖς                     στρατιωτικοῖς ἡγεμονίασ. ἐστρατεύσατο δ΄                     ἐπὶ πρῶτον ̔ερμίαν τὸν ̓αταρνέως τύραννον, ἀφεστηκότα τοῦ βασιλέως                     καὶ πολλῶν ὀχυρωμάτων καὶ πόλεων κυριεύοντα. ἐπαγγειλάμενος δ΄ αὐτῷ πείσειν τὸν βασιλέα καὶ τῶν                     ἐγκλημάτων ἀπολῦσαι συνῆλθεν εἰς λόγους καὶ παρακρουσάμενος αὐτὸν                     συνέλαβε. κυριεύσας δὲ τοῦ δακτυλίου καὶ γράψας εἰς τὰς πόλεις ὅτι                     διήλλακται τῷ βασιλεῖ διὰ Μέντορος καὶ σφραγισάμενος τὰς ἐπιστολὰς                     τῷ τοῦ ̔ερμείου δακτυλίῳ συνεξέπεμψε τοὺς παραληψομένους τὰ χωρία.                         οἱ δ΄ ἐν ταῖς πόλεσι πιστεύσαντες                     τοῖς γεγραμμένοις καὶ τὴν εἰρήνην ἀγαπητῶς προσδεξάμενοι παρέδωκαν                     πάντες τὰ φρούρια καὶ τὰς πόλεισ. Μέντωρ μὲν οὖν δι΄ ἀπάτης ταχὺ                     παραλαβὼν ἀκινδύνως τὰ τῶν ἀποστατῶν πολίσματα μεγάλης ἀποδοχῆς                     ἔτυχε παρὰ τῷ βασιλεῖ, δόξας δύνασθαι στρατηγεῖν πραγματικῶσ.                         ὁμοίως δὲ καὶ τοὺς ἄλλους ἡγεμόνας                     τοὺς ἀλλοτρίως διακειμένους τοῖς Πέρσαις τοὺς μὲν βιασάμενοσ, τοὺς                     δὲ καταστρατηγήσας ἅπαντας ταχέως κατεπολέμησεν. καὶ τὰ μὲν κατὰ τὴν                     ̓ασίαν ἐν τούτοις ἦν. κατὰ δὲ τὴν Εὐρώπην Φίλιππος μὲν ὁ Μακεδόνων                     βασιλεὺς στρατεύσας ἐπὶ τὰς Χαλκιδικὰς πόλεις Ζερεία μὲν φρούριον                     ἐκπολιορκήσας κατέσκαψε, τῶν δ΄ ἄλλων πολισμάτων ἔνια καταπληξάμενος                     ἠνάγκασεν ὑποτάττεσθαι· ἐπὶ δὲ τὰς Φερὰς τῆς Θετταλίας παρελθὼν                     Πειθόλαον δυναστεύοντα τῆς πόλεως ἐξέβαλεν. ἅμα δὲ τούτοις πραττομένοις ἐν τῷ Πόντῳ                     Σπάρτακος ὁ τοῦ Πόντου βασιλεὺς ἐτελεύτησεν ἄρξας ἔτη πέντε, τὴν                     δ΄ ἡγεμονίαν διαδεξάμενος ὁ ἀδελφὸς Παιρισάδης ἐβασίλευσεν ἔτη                     τριάκοντα ὀκτώ. τοῦ δ΄ ἔτους τούτου                     διελθόντος ̓αθήνησι μὲν ἦρχε Θεόφιλοσ, ἐν ̔ρώμῃ δὲ κατεστάθησαν                     ὕπατοι Γάιος Σουλπίκιος καὶ Γάιος Κοί̈ντιοσ, ̓ολυμπιὰς δ΄ ἤχθη                     ὀγδόη πρὸς ταῖς ἑκατόν, καθ΄ ἣν ἐνίκα στάδιον Πολυκλῆς Κυρηναῖοσ.                         ἐπὶ δὲ τούτων Φίλιππος μὲν σπεύδων                     τὰς ἐφ΄ ̔ελλησπόντῳ πόλεις χειρώσασθαι Μηκύβερναν μὲν καὶ Τορώνην                     χωρὶς κινδύνων διὰ προδοσίας παρέλαβεν, ἐπὶ δὲ τὴν μεγίστην τῶν περὶ                     τοὺς τόπους τούτους πόλεων ̓́ολυνθον στρατεύσας μετὰ πολλῆς δυνάμεως                     τὸ μὲν πρῶτον νικήσας τοὺς ̓ολυνθίους δυσὶ μάχαις συνέκλεισεν εἰς                     πολιορκίαν, προσβολὰς δὲ συνεχεῖς ποιούμενος πολλοὺς τῶν στρατιωτῶν                     ἀπέβαλεν ἐν ταῖς τειχομαχίαισ· τὸ δὲ τελευταῖον φθείρας χρήμασι τοὺς                     προεστηκότας τῶν ̓ολυνθίων, Εὐθυκράτην τε καὶ Λασθένην, διὰ τούτων                     προδοθεῖσαν τὴν ̓́ολυνθον εἷλεν. διαρπάσας δ΄ αὐτὴν καὶ τοὺς ἐνοικοῦντας ἐξανδραποδισάμενος                     ἐλαφυροπώλησε. τοῦτο δὲ πράξας χρημάτων τε πολλῶν εἰς τὸν πόλεμον                     εὐπόρησε καὶ τὰς ἄλλας πόλεις τὰς ἐναντιουμένας κατεπλήξατο. τοὺς                     δὲ ἀνδραγαθήσαντας τῶν στρατιωτῶν κατὰ τὴν μάχην ἀξίαις δωρεαῖς                     τιμήσας καὶ χρημάτων πλῆθος διαδοὺς τοῖς ἐν ταῖς πόλεσιν ἰσχύουσι                     πολλοὺς ἔσχε προδότας τῶν πατρίδων. καὶ αὐτὸς δὲ ἀπεφαίνετο διὰ                     χρυσίου πολὺ μᾶλλον ἢ διὰ τῶν ὅπλων ηὐξηκέναι τὴν ἰδίαν                     βασιλείαν. οἱ δ΄ ̓αθηναῖοι τὴν αὔξησιν                     ὑφορώμενοι τοῦ Φιλίππου τοῖς ἀεὶ πολεμουμένοις ὑπὸ τοῦ βασιλέως                     ἐβοήθουν, πρέσβεις ἀποστέλλοντες ἐπὶ τὰς πόλεις καὶ παρακαλοῦντες                     τηρεῖν τὴν αὐτονομίαν καὶ τοὺς ἐπὶ τὴν προδοσίαν ὁρμῶντας τῶν                     πολιτῶν θανάτῳ κολάζειν· ἐπηγγέλλοντο δὲ πᾶσι συμμαχήσειν καὶ φανερῶς                     ἑαυτοὺς πολεμίους ἀποδείξαντες τῷ βασιλεῖ διεπολέμουν πρὸς Φίλιππον.                         μάλιστα δ΄ αὐτοὺς παρώξυνε προστῆναι                     τῆς ̔ελλάδος Δημοσθένης ὁ ῥήτωρ, δεινότατος ὢν τῶν κατ΄ ἐκείνους                     τοὺς χρόνους ̔ελλήνων. οὐ μὴν ἡ πόλις γε ἀναστεῖλαι τῆς ἐπὶ τὴν                     προδοσίαν ὁρμῆς ἠδυνήθη τοὺς πολίτασ· τοιαύτη γὰρ φορά τις προδοτῶν                     ὑπῆρξε τότε κατὰ τὴν ̔ελλάδα. διὸ καί                     φασι τὸν Φίλιππον βουλόμενον ἑλεῖν τινα πόλιν ὀχυρότητι διαφέρουσαν,                     εἰπόντος τινὸς αὐτῷ τῶν ἐγχωρίων ἀνάλωτον αὐτὴν ἐκ βίας                     ὑπάρχειν, ἐπερωτῆσαι εἰ οὐδ΄ ὁ χρυσὸς τὸ τεῖχος ὑπερβῆναι δυνατός                     ἐστιν. ἦν γὰρ πεῖραν εἰληφὼς ὅτι τὰ                     τοῖς ὅπλοις ἀδύνατα χειρωθῆναι τῷ χρυσῷ ῥᾴδιόν ἐστι                     καταπολεμῆσαι. ἐγκατασκευάζων οὖν ἐν ταῖς πόλεσι προδότας διὰ τῆς                     δωροδοκίας καὶ τοὺς δεχομένους τὸ χρυσίον ξένους καὶ φίλους ὀνομάζων                     ταῖς πονηραῖς ὁμιλίαις διέφθειρε τὰ ἤθη τῶν ἀνθρώπων. μετὰ δὲ τὴν ἅλωσιν τῆς ̓ολύνθου ̓ολύμπια ποιήσας                     τοῖς θεοῖς ἐπινίκια μεγαλοπρεπεῖς θυσίας συνετέλεσεν· πανήγυριν δὲ                     μεγάλην συστησάμενος καὶ λαμπροὺς ἀγῶνας ποιήσας πολλοὺς τῶν                     ἐπιδημούντων ξένων ἐπὶ τὰς ἑστιάσεις παρελάμβανε. παρὰ δὲ τοὺς πότους πολλαῖς ὁμιλίαις χρώμενος καὶ                     πολλοῖς μὲν ποτήρια διδοὺς κατὰ τὰς προπόσεισ, οὐκ ὀλίγοις δὲ δωρεὰς                     ἀπονέμων, πᾶσι δὲ μεγάλας ἀπαγγελίας εὐχαρίστως ποιούμενος πολλοὺς                     ἔσχεν ἐπιθυμητὰς τῆς πρὸς αὐτὸν φιλίασ. καὶ δήποτ΄ ἐν τῷ συμποσίῳ κατανοήσας Σάτυρον τὸν ὑποκριτὴν                     σκυθρωπὸν ὄντ΄ ἤρετο διὰ τί μόνος οὐδὲν ἀξιοῖ μεταλαβεῖν τῆς παρ΄                     αὐτοῦ φιλανθρωπίασ· τοῦ δ΄ εἰπόντος ὅτι βούλεται παρ΄ αὐτοῦ τυχεῖν                     τινος δωρεᾶσ, δεδοικέναι δὲ μήποτε δηλώσας τὴν προκεχειρισμένην                     ἔντευξιν ἀποτύχῃ, ὁ μὲν βασιλεὺς περιχαρὴς γενόμενος διεβεβαιώσατο                     πᾶν ὅ τι ἂν αἰτήσῃ χαρίσασθαι· ὁ δ΄ εἶπεν ὅτι ξένου τινὸς                     ἑαυτοῦ δύο παρθένοι τὴν ἡλικίαν ἔχουσαι γάμου τυγχάνουσιν ἐν ταῖς                     αἰχμαλώτοις οὖσαι· ταύτας οὖν βούλεσθαι λαβεῖν οὐχ ἵνα λυσιτέλειάν                     τινα περιποιήσηται τυχὼν τῆς δωρεᾶσ, ἀλλ΄ ἵνα προικίσας ἀμφοτέρας                     συνοικίσῃ καὶ μὴ περιίδῃ μηδὲν παθούσας ἀνάξιον τῆς ἡλικίασ.                         μετὰ δὲ ταῦθ΄ ὁ Φίλιππος ἀσμένως                     τὴν αἴτησιν προσδεξάμενος παραχρῆμα τὰς παρθένους ἐδωρήσατο τῷ                     Σατύρῳ. πολλὰς δὲ καὶ ἄλλας παντοδαπὰς εὐεργεσίας καὶ δωρεὰς                     διασπείρων ἐκομίζετο τοὺς μισθοὺς πολλαπλασίους τῆς χάριτοσ· πολλοὶ                     γὰρ ταῖς τῆς εὐεργεσίας ἐλπίσι προκληθέντες ἔφθασαν ἀλλήλους                     προσνέμοντες ἑαυτοὺς τῷ Φιλίππῳ καὶ τὰς πατρίδας ἐγχειρίζοντεσ.                         ἐπ΄ ἄρχοντος δ΄ ̓αθήνησι                     Θεμιστοκλέους ἐν ̔ρώμῃ τὴν ὑπατικὴν ἀρχὴν διεδέξαντο Γάιος                     Κορνήλιος καὶ Μάρκος Ποπίλιοσ. ἐπὶ δὲ τούτων Βοιωτοὶ πολλὴν τῆς                     Φωκίδος χώραν πορθήσαντες περὶ τὴν ὀνομαζομένην ̔́υαν πόλιν ἐνίκησαν                     τοὺς πολεμίους καὶ κατέβαλον αὐτῶν περὶ ἑβδομήκοντα. μετὰ δὲ ταῦτα Βοιωτοὶ περὶ Κορώνειαν συμπλακέντες                     τοῖς Φωκεῦσιν ἡττήθησαν καὶ συχνοὺς ἀπέβαλον. ἔπειτα τῶν Φωκέων                     κατασχόντων ἱκανάς τινας πόλεις ἐν τῇ Βοιωτίᾳ στρατεύσαντες οἱ                     Βοιωτοὶ καὶ τὸν σῖτον ἐκ τῆς χώρας τῶν πολεμίων φθείραντες κατὰ τὴν                     ἐπάνοδον ἡττήθησαν. ἅμα δὲ τούτοις                     πραττομένοις Φάλαικος μὲν ὁ τῶν Φωκέων στρατηγὸσ, διαβληθεὶς ὅτι                     πολλὰ τῶν ἱερῶν χρημάτων κέκλοφεν, ἐξέπεσεν ἐκ τῆς ἀρχῆσ, ἀντὶ δὲ                     τούτου στρατηγῶν αἱρεθέντων τριῶν, Δεινοκράτους καὶ Καλλίου καὶ                     Σωφάνουσ, ἐγένετο ζήτησις τῶν ἱερῶν χρημάτων καὶ λόγον τοὺς                     κεχειρικότας οἱ Φωκεῖς ἀπῄτουν· ἦν δὲ πλεῖστα διῳκηκὼς Φίλων.                         οὗτος δ΄ οὐ δυνάμενος ἀποδοῦναι τὸν                     λόγον κατεδικάσθη καὶ στρεβλωθεὶς ὑπὸ τῶν στρατηγῶν τοὺς μετέχοντας                     τῆς κλοπῆς ἐμήνυσεν, αὐτὸς δὲ ταῖς ἐσχάταις αἰκίαις περιπεσὼν                     οἰκείαν τῆς ἀσεβείας ἔσχε τὴν τοῦ βίου καταστροφήν. οἱ δὲ νοσφισάμενοι τὰ χρήματα τὰ σωζόμενα καὶ                     περιόντα τῶν ἐκ τῆς κλοπῆς ἀπέδωκαν, αὐτοὶ δ΄ ἐθανατώθησαν ὡς                     ἱερόσυλοι. τῶν δὲ προγεγενημένων στρατηγῶν ὁ μὲν πρῶτος ἄρξας                     Φιλόμηλος ἀπέσχετο τῶν ἀναθημάτων, ὁ δὲ δεύτεροσ,προσαγορευόμενος                     μὲν ̓ονόμαρχοσ, ἀδελφὸς δ΄ ὢν Φιλομήλου, πλεῖστα τῶν τοῦ θεοῦ                     χρημάτων κατεδαπάνησε, τρίτος δὲ Φάυλλος ὁ ἀδελφὸς ̓ονομάρχου                     στρατηγήσας οὐκ ὀλίγα τῶν ἀναθημάτων κατέκοψεν εἰς τὰς τῶν ξένων                     μισθοφοράσ. τὰς γὰρ ἀνατεθείσας ὑπὸ                     Κροίσου τοῦ Λυδῶν βασιλέως χρυσᾶς πλίνθουσ, οὔσας ἑκατὸν καὶ                     εἴκοσι διταλάντουσ, κατέκοψεν εἰς νόμισμα, φιάλας δὲ χρυσᾶς τριακοσίας                     καὶ ἑξήκοντα διμναίους καὶ λέοντα χρυσοῦν καὶ γυναῖκα, τριάκοντα                     ταλάντων χρυσοῦ σταθμὸν ἀγόντων τῶν πάντων· ὥστε τὸ πᾶν κατακοπὲν                     χρυσίον εἰς ἀργυρίου λόγον ἀναγομένων τῶν χρημάτων εὑρίσκεσθαι                     τάλαντα τετρακισχίλια· τῶν δ΄ ἀργυρῶν ἀναθημάτων τῶν τε ὑπὸ Κροίσου                     καὶ τῶν ἄλλων ἁπάντων ἀνατεθέντων τοὺς πάντας στρατηγοὺς                     δεδαπανηκέναι τάλαντα πλείω τῶν ἑξακισχιλίων, προστιθεμένων δὲ καὶ τῶν                     χρυσῶν ἀναθημάτων ὑπερβάλλειν τὰ μύρια τάλαντα. ἔνιοι δὲ τῶν συγγραφέων φασὶν οὐκ ἐλάττω γενέσθαι                     τὰ συληθέντα τῶν ἐν τοῖς Περσικοῖς θησαυροῖς ὑπ΄ ̓αλεξάνδρου                     κατακτηθέντων. ἐπεχείρησαν δ΄ οἱ περὶ τὸν Φάλαικον στρατηγοὶ καὶ τὸν                     ναὸν ὀρύττειν, εἰπόντος τινὸς ὡς ἐν αὐτῷ θησαυρὸς εἴη πολὺν                     ἔχων ἄργυρόν τε καὶ χρυσόν· καὶ τὰ περὶ τὴν ἑστίαν καὶ τὸν                     τρίποδα φιλοτίμως ἀνέσκαπτον. ὁ δὲ μηνύσας τὸν θησαυρὸν μάρτυρα                     παρείχετο τὸν ἐπιφανέστατον καὶ ἀρχαιότατον τῶν ποιητῶν ̔́ομηρον ἐν                     οἷς λέγει οὐδ΄ ὅσα λάινος οὐδὸς ἀφήτορος ἐντὸς ἐέργει Φοίβου ̓απόλλωνος Πυθοῖ ἐνὶ πετρηέσσῃ. ηομ. ιλ. 9.404-40ϡ τῶν δὲ στρατιωτῶν ἐγχειρούντων σκάπτειν                     τὰ περὶ τὸν τρίποδα σεισμοὶ μεγάλοι γενόμενοι τοῖς Φωκεῦσι φόβον                     ἐπέστησαν, φανερῶς δὲ τῶν θεῶν προσημαινόντων τὴν κατὰ τῶν ἱεροσύλων                     κόλασιν ἀπέστησαν τῶν ἔργων. ὁ δὲ τῆς παρανομίας ταύτης ἡγεμὼν                     Φίλων ὁ προειρημένος ταχὺ τῷ δαιμονίῳ τὰς προσηκούσας δίκας                     ἐξέτισε. τῆς δὲ τῶν ἱερῶν χρημάτων φθορᾶς τὴν μὴν ὅλην ἐπιγραφὴν ἔσκον                     Φωκεῖσ, μετέσχον δὲ τῆς αἱρέσεως ̓αθηναῖοι καὶ Λακεδαιμόνιοι                     συμμαχήσαντες τοῖς Φωκεῦσι καὶ οὐ κατὰ τὸ πλῆθος τῶν ἐκπεμπομένων                     στρατιωτῶν τοὺς μισθοὺς λαβόντεσ. οὕτω                     δὲ τοῖς ̓αθηναίοις ὁ χρόνος οὗτος ἤνεγκεν ἐξαμαρτάνειν εἰς τὸ                     δαιμόνιον ὥστε μικρὸν ἀνώτερον τῶν Δελφικῶν καιρῶν ̓ιφικράτους                     διατρίβοντος περὶ Κόρκυραν μετὰ ναυτικῆς δυνάμεως καὶ Διονυσίου τοῦ                     Συρακοσίων δυνάστου πέμψαντος εἰς ̓ολυμπίαν καὶ Δελφοὺς ἀγάλματα ἐκ                     χρυσοῦ καὶ ἐλέφαντος δεδημιουργημένα περιτυχὼν ταῖς κομιζούσαις αὐτὰ                     ναυσὶν ὁ ̓ιφικράτης καὶ κρατήσας αὐτῶν διεπέμψατο πρὸς τὸν δῆμον                     ἐπερωτῶν τί χρὴ πράττειν, οἱ δ΄ ̓αθηναῖοι προσέταξαν αὐτῷ μὴ τὰ                     τῶν θεῶν ἐξετάζειν, ἀλλὰ σκοπεῖν ὅπως τοὺς στρατιώτας διαθρέψει.                         ̓ιφικράτης μὲν οὖν ὑπακούσας τῷ                     δόγματι τῆς πατρίδος ἐλαφυροπώλησε τὸν τῶν θεῶν κόσμον· ὁ δὲ                     τύραννος ὀργισθεὶς τοῖς ̓αθηναίοις ἔγραψε πρὸς αὐτοὺς ἐπιστολὴν                     τοιαύτην. Διονύσιος ̓αθηναίων τῇ βουλῇ καὶ τῷ δήμῳ εὖ μὲν                     πράττειν οὐκ ἐπιτήδειόν ἐστι γράφειν, ἐπεὶ τοὺς θεοὺς καὶ κατὰ γῆν                     καὶ κατὰ θάλατταν ἱεροσυλεῖτε καὶ τὰ ἀγάλματα τὰ εἰς ἀνάθεσιν ὑφ΄                     ἡμῶν τοῖς θεοῖς ἀπεσταλμένα παρελόμενοι κατεκόψατε καὶ περὶ τοὺς                     μεγίστους τῶν θεῶν ἠσεβήκατε, περὶ τὸν ̓απόλλωνα τὸν ἐν Δελφοῖς                     καὶ τὸν Δία τὸν ̓ολύμπιον. ̓αθηναῖοι                     μὲν οὖν περὶ τὸ θεῖον τοιαῦτ΄ ἔπραξαν, καὶ ταῦτα εὐχόμενοι τὸν                     ̓απόλλωνα πατρῷον αὐτῶν εἶναι καὶ πρόγονον· Λακεδαιμόνιοι δὲ τῷ                     περὶ Δελφοὺς μαντείῳ χρησάμενοι καὶ τὴν θαυμαζομένην παρὰ πᾶσι                     πολιτείαν διὰ τούτου κτησάμενοι καὶ περὶ τῶν μεγίστων ἔτι καὶ νῦν                     τὸν θεὸν ἐπερωτῶντες ἐτόλμησαν τοῖς τὸ ἱερὸν συλήσασι κοινωνῆσαι                     τῆς παρανομίασ. κατὰ δὲ τὴν Βοιωτίαν οἱ                     μὲν Φωκεῖς τρεῖς πόλεις ἔχοντες ὠχυρωμένασ, ̓ορχομενὸν καὶ                     Κορώνειαν καὶ Κορσίασ, ἐκ τούτων ἐποιοῦντο τὴν ἐπὶ τοὺς Βοιωτοὺς                     στρατείαν. εὐπορούμενοι δὲ μισθοφόρων τήν τε χώραν ἐδῄουν καὶ κατὰ                     τὰς ἐπιθέσεις καὶ συμπλοκὰς περιεγίνοντο τῶν ἐγχωρίων. διόπερ οἱ Βοιωτοὶ θλιβόμενοι μὲν τῷ πολέμῳ καὶ                     πολλοὺς τῶν στρατιωτῶν ἀπολωλεκότεσ, χρημάτων δὲ ἀπορούμενοι πρέσβεις                     ἐξέπεμψαν πρὸς τὸν Φίλιππον ἀξιοῦντες βοηθῆσαι. ὁ δὲ βασιλεὺς ἡδέως ὁρῶν τὴν ταπείνωσιν αὐτῶν                     καὶ βουλόμενος τὰ Λευκτρικὰ φρονήματα συστεῖλαι τῶν Βοιωτῶν ὀλίγους                     ἀπέστειλε στρατιώτασ, αὐτὸ μόνον φυλαττόμενος τὸ μὴ δοκεῖν περιορᾶν                     τὸ μαντεῖον σεσυλημένον. τῶν δὲ Φωκέων                     οἰκοδομούντων φρούριον περὶ τὰς ὀνομαζομένας ̓́αβασ, καθ΄ ἅς ἐστιν                     ̓απόλλωνος ἅγιον ἱερόν, ἐστράτευσαν ἐπ΄ αὐτοὺς οἱ Βοιωτοί. εὐθὺ                     δ΄ αὐτῶν οἱ μὲν εἰς τὰς ἔγγιστα πόλεις φυγόντες διεσπάρησαν, οἱ δ΄                     εἰς τὸν νεὼ τοῦ ̓απόλλωνος καταφυγόντες εἰς πεντακοσίους ἀπώλοντο.                         πολλὰ μὲν οὖν καὶ ἄλλα θεῖα περὶ                     τοὺς Φωκεῖς συνέβη γενέσθαι περὶ τούτους τοὺς χρόνουσ, μάλιστα δὲ τὸ                     μέλλον λέγεσθαι. οἱ γὰρ εἰς τὸν νεὼ καταφυγόντες ὑπέλαβον διὰ τῆς                     τῶν θεῶν ἐπικουρίας σωθήσεσθαι, τοὐναντίον δὲ θείᾳ τινὶ προνοίᾳ                     τῆς προσηκούσης τοῖς ἱεροσύλοις τιμωρίας ἔτυχον· πολλῆς γὰρ οὔσης στιβάδος περὶ τὸν νεὼ καὶ πυρὸς                     ἐν ταῖς σκηναῖς τῶν πεφευγότων ἀπολελειμμένου συνέβη τῆς στιβάδος                     ἐκκαυθείσης τοσαύτην ἐξαφθῆναι φλόγα παραδόξως ὥστε τὸν ναὸν καὶ                     τοὺς καταπεφευγότας εἰς αὐτὸν Φωκεῖς ζῶντας καταφλεχθῆναι. τοῖς γὰρ                     ἱεροσύλοις ἔδοξε τὸ θεῖον μὴ διδόναι τὴν ἐκ τῆς ἱκεσίας                     συγχωρουμένην ἀσφάλειαν. ἐπ΄ ἄρχοντος δ΄                     ̓αθήνησιν ̓αρχίου ̔ρωμαῖοι κατέστησαν ὑπάτους Μάρκον Αἰμίλιον καὶ                     Τίτον Κοί̈νκτιον. ἐπὶ δὲ τούτων ὁ Φωκικὸς πόλεμοσ, διαμείνας ἔτη                     δέκα, κατελύθη τόνδε τὸν τρόπον. Βοιωτῶν καὶ Φωκέων τεταπεινωμένων                     διὰ τὸ μῆκος τοῦ πολέμου Φωκεῖς μὲν πρέσβεις ἐξαπέστειλαν εἰς                     Λακεδαίμονα περὶ βοηθείασ, Σπαρτιᾶται δὲ χιλίους ὁπλίτας ἐξέπεμψαν                     στρατηγὸν ἐπιστήσαντες ̓αρχίδαμον τὸν βασιλέα. Βοιωτῶν δὲ παραπλησίως τούτοις διαπρεσβευσαμένων πρὸς                     Φίλιππον περὶ συμμαχίας ὁ Φίλιππος παραλαβὼν τοὺς Θετταλοὺς ἧκεν                     εἰς τὴν Λοκρίδα μετὰ πολλῆς δυνάμεωσ. καταλαβὼν δὲ Φάλαικον πάλιν                     τῆς στρατηγίας ἠξιωμένον καὶ τὸ τῶν μισθοφόρων ἔχοντα πλῆθος                     παρεσκευάζετο παρατάξει κρῖναι τὸν πόλεμον· ὁ δὲ Φάλαικος ἐν τῇ                     Νικαίᾳ διατρίβων καὶ θεωρῶν αὑτὸν οὐκ ἀξιόμαχον ὄντα                     διεπρεσβεύσατο πρὸς τὸν βασιλέα περὶ διαλύσεων. γενομένης δ΄ ὁμολογίας ὥστε τὸν Φάλαικον μετὰ τῶν                     στρατιωτῶν ἀπελθεῖν ὅποι βούλοιτο, οὗτος μὲν ὑπόσπονδος εἰς τὴν                     Πελοπόννησον ἀπεχώρησε μετὰ τῶν μισθοφόρων, ὄντων ὀκτακισχιλίων, οἱ                     δὲ Φωκεῖς συντριβέντες ταῖς ἐλπίσι παρέδωκαν ἑαυτοὺς τῷ Φιλίππῳ.                         ὁ δὲ βασιλεὺς ἄνευ μάχης ἀνελπίστως                     καταλύσας τὸν ἱερὸν πόλεμον συνήδρευε μετὰ Βοιωτῶν καὶ Θετταλῶν.                     ἔκρινεν οὖν συναγαγεῖν τὸ τῶν ̓αμφικτυόνων συνέδριον καὶ τούτῳ τὴν                     περὶ τῶν ὅλων διάγνωσιν ἐπιτρέψαι. ἔδοξεν οὖν τοῖς συνέδροις                     μεταδοῦναι τῷ Φιλίππῳ καὶ τοῖς ἀπογόνοις αὐτοῦ τῆς ̓αμφικτυονίας                     καὶ δύο ψήφους ἔχειν, ἃς πρότερον οἱ καταπολεμηθέντες Φωκεῖς                     εἶχον· τῶν δ΄ ἐπὶ Φωκεῦσι τριῶν πόλεων περιελεῖν τὰ τείχη καὶ                     μηδεμίαν κοινωνίαν εἶναι τοῖς Φωκεῦσι τοῦ ἱεροῦ μηδὲ τοῦ                     ̓αμφικτυονικοῦ συνεδρίου· μὴ ἐξεῖναι δὲ αὐτοῖς μήτε ἵππους μήτε                     ὅπλα κτήσασθαι, μέχρις ἂν οὗ τὰ χρήματα ἐκτίσωσι τῷ θεῷ τὰ                     σεσυλημένα· τοὺς δὲ πεφευγότας τῶν Φωκέων καὶ τῶν ἄλλων τῶν                     μετεσχηκότων τῆς ἱεροσυλίας ἐναγεῖς εἶναι καὶ ἀγωγίμους πάντοθεν·                         τὰς δὲ πόλεις ἁπάσας τῶν Φωκέων                     κατασκάψαι καὶ μετοικίσαι εἰς κώμασ, ὧν ἑκάστην μὴ πλεῖον ἔχειν                     οἰκιῶν πεντήκοντα, μηδ΄ ἔλαττον διεστάναι σταδίου τὰς κώμας ἀπ΄                     ἀλλήλων· ἔχειν δὲ Φωκεῖς τὴν χώραν καὶ φέρειν κατ΄ ἐνιαυτὸν τῷ                     θεῷ φόρον τάλαντα ἑξήκοντα, μέχρις ἂν ἐκτίσωσι τὰ ἀπογραφέντα                     χρήματα κατὰ τὴν ἱεροσυλίαν· τιθέναι δὲ καὶ τὸν ἀγῶνα τῶν Πυθίων                     Φίλιππον μετὰ Βοιωτῶν καὶ Θετταλῶν διὰ τὸ Κορινθίους μετεσχηκέναι                     τοῖς Φωκεῦσι τῆς εἰς τὸ θεῖον παρανομίασ· τοὺς δὲ ̓αμφικτύονας καὶ τὸν Φίλιππον τὰ ὅπλα                     τῶν Φωκέων καὶ τῶν μισθοφόρων καταπετροκοπῆσαι καὶ τὰ λείψανα αὐτῶν                     κατακαῦσαι καὶ τοὺς ἵππους ἀποδόσθαι. ἀκολούθως δὲ τούτοις διέταξαν                     οἱ ̓αμφικτύονες τὰ περὶ τὴν ἐπιμέλειαν τοῦ μαντείου καὶ τἄλλα                     πάντα τὰ πρὸς εὐσέβειαν καὶ κοινὴν εἰρήνην καὶ ὁμόνοιαν τοῖς                     ̔́ελλησιν ἀνήκοντα. μετὰ δὲ ταῦτα                     Φίλιππος μὲν τὰ δεδογμένα τοῖς ̓αμφικτύοσι συγκαταστήσας καὶ πρὸς                     πάντας φιλοφρονηθεὶς ἐπανῆλθεν εἰς Μακεδονίαν, οὐ μόνον δόξαν                     εὐσεβείας καὶ ἀρετῆς στρατηγικῆς περιπεποιημένοσ, ἀλλὰ καὶ πρὸς τὴν                     μέλλουσαν αὔξησιν αὐτῷ γίνεσθαι μεγάλα προκατεσκευασμένοσ. ἐπεθύμει γὰρ τῆς ̔ελλάδος ἀποδειχθῆναι                     στρατηγὸς αὐτοκράτωρ καὶ τὸν πρὸς Πέρσας ἐξενεγκεῖν πόλεμον· ὅπερ                     καὶ συνέβη γενέσθαι. ἀλλὰ περὶ μὲν τούτων ἐν τοῖς οἰκείοις χρόνοις                     τὰ κατὰ μέρος ἀναγράψομεν, νῦν δ΄ ἐπὶ τὸ συνεχὲς τῆς ἱστορίας                     τρεψόμεθα. δίκαιον δ΄ εἶναι νομίζομεν πρῶτον                     ἀναγράψαι τὴν ἐκ θεῶν γενομένην τοῖς εἰς τὸ μαντεῖον παρανενομηκόσι                     κόλασιν, ὅλως γὰρ οὐ μόνον τοῖς αὐθένταις τῆς ἱεροσυλίασ, ἀλλὰ                     καὶ πᾶσι τοῖς προσαψαμένοις μόνον τῆς παρανομίας ἀπαραίτητος ἐκ τοῦ                     δαιμονίου ἐπηκολούθησε τιμωρία. ὁ μὲν                     γὰρ ἀρχιτέκτων τῆς καταλήψεως τοῦ ἱεροῦ Φιλόμηλος κατά τινα                     περίστασιν πολεμικὴν ἑαυτὸν κατεκρήμνισεν, ὁ δὲ ἀδελφὸς αὐτοῦ                     ̓ονόμαρχος διαδεξάμενος τὴν τῶν ἀπονοηθέντων στρατηγίαν μετὰ τῶν                     συμπαραταξαμένων ἐν Θετταλίᾳ Φωκέων καὶ μισθοφόρων κατακοπεὶς                     ἐσταυρώθη. ὁ δὲ τρίτος καὶ πλεῖστα τῶν                     ἀναθημάτων κατακόψας Φάυλλος πολυχρονίῳ νόσῳ νοσήσας οὐδ΄                     ἀπολυθῆναι συντόμως τῆς τιμωρίας ἠδυνήθη. ὁ δ΄ ἐπὶ πᾶσι Φάλαικος                     τὰ λείψανα τῆς ἱεροσυλίας ἀναλαβὼν ἐν πλάναις καὶ μεγάλοις φόβοις                     καὶ κινδύνοις ἐφ΄ ἱκανὸν χρόνον ἐβίωσεν, οὐχ ἵνα μακαριώτερος                     γένηται τῶν συνασεβησάντων, ἀλλ΄ ἵνα πλείω χρόνον στρεβλωθεὶς καὶ                     πολλοῖς διὰ τὴν ἀτυχίαν γενόμενος γνώριμος περιβόητον ἔχῃ τὴν                     συμφοράν. οὗτος γὰρ μετὰ τὴν ἐκ τῆς                     ὁμολογίας φυγὴν μετὰ τῶν μισθοφόρων τὸ μὲν πρῶτον διέτριβεν περὶ τὴν                     Πελοπόννησον, συνέχων τοὺς στρατιώτας ἐκ τῶν ἱεροσυληθέντων λειψάνων,                     μετὰ δὲ ταῦτα ἐν Κορίνθῳ μισθωσάμενος πλοῖα φορτηγὰ μεγάλα καὶ                     τέσσαρας ἔχων ἡμιολίας παρεσκευάζετο πρὸς τὸν εἰς ̓ιταλίαν καὶ                     Σικελίαν πλοῦν, νομίζων ἐν τούτοις τοῖς τόποις ἢ καταλήψεσθαί τινα                     πόλιν ἢ τεύξεσθαι μισθοφορίασ· ἐτύγχανε γὰρ Λευκανοῖς πρὸς                     Ταραντίνους συνεστηκὼς πόλεμοσ. πρὸς δὲ τοὺς συμπλέοντας ἔφη                     μετάπεμπτος πλεῖν ὑπὸ τῶν ἐξ ̓ιταλίας καὶ Σικελίασ. ἐκπλεύσαντος δ΄ αὐτοῦ                     καὶ πελαγίου γενομένου στρατιῶταί τινες τῶν ἐν τῷ μεγίστῳ πλοίῳ                     κομιζομένων,ᾧπερ αὐτὸς ὁ Φάλαικος ἐνέπλει, λόγον ἀλλήλοις                     ἐδίδοσαν ὑπονοοῦντες μηδένα μεταπέμψασθαι σφᾶσ· οὔτε γὰρ ἡγεμόνας                     ἑώρων ἀπὸ τῶν ἐπικαλουμένων συμπλέοντας οὔθ΄ ὁ πλοῦς ἦν ὀλίγοσ,                     ἀλλὰ πολὺς ὑπέκειτο καὶ χαλεπόσ. διόπερ                     ἀπιστοῦντες ἅμα τοῖς λεγομένοις καὶ φοβούμενοι τὴν διαπόντιον                     στρατείαν συνίσταντο καὶ μάλισθ΄ οἱ τὰς ἡγεμονίας ἔχοντες τῶν                     μισθοφόρων. τέλος δὲ σπασάμενοι τὰ ξίφη καὶ καταπληξάμενοι τόν τε                     Φάλαικον καὶ τὸν κυβερνήτην ἠνάγκασαν εἰς τοὐπίσω πάλιν ἀποπλεῖν.                     τὸ δ΄ αὐτὸ καὶ τῶν ἐν τοῖς ἄλλοις πλοίοις κομιζομένων ποιησάντων                     κατέπλευσαν εἰς τὴν Πελοπόννησον. ἀθροισθέντες δ΄ εἰς Μαλέαν ἄκραν τῆς Λακωνικῆς ἐκεῖ κατέλαβον ἐκ                     Κρήτης καταπεπλευκότας Κνωσσίους πρέσβεις ἐπὶ συναγωγῇ μισθοφόρων·                     ὧν διαλεχθέντων τῷ τε Φαλαίκῳ καὶ τοῖς ἡγεμόσι καὶ δόντων                     ἀξιολόγους τοὺς μισθοὺς μετὰ τούτων ἅπαντες ἐξέπλευσαν. κατάραντες                     δὲ τῆς Κρήτης εἰς Κνωσσὸν εὐθὺς ἐξ ἐφόδου πόλιν κατελάβοντο τὴν                     καλουμένην Λύκτον. τοῖς δὲ Λυκτίοις ἐκ                     τῆς πατρίδος ἐκπεπτωκόσι παράδοξος καὶ σύντομος ἐφάνη βοήθεια. περὶ                     γὰρ τοὺς αὐτοὺς χρόνους Ταραντίνων διαπολεμούντων πρὸς Λευκανοὺς καὶ                     πρὸς Λακεδαιμονίουσ, ὄντας προγόνους ἑαυτῶν, πεμψάντων πρέσβεις περὶ                     βοηθείας οἱ μὲν Σπαρτιᾶται διὰ τὴν συγγένειαν προθύμως ἔχοντες                     συμμαχῆσαι ταχέως δύναμιν ἤθροιζον πεζικήν τε καὶ ναυτικὴν καὶ ταύτης                     στρατηγὸν ἀπέδειξαν ̓αρχίδαμον τὸν βασιλέα· μελλόντων δ΄ ἀπαίρειν εἰς                     τὴν ̓ιταλίαν, ἠξίωσαν οἱ Λύκτιοι πρῶτον αὐτοῖς βοηθῆσαι· οἱ δὲ                     Λακεδαιμόνιοι πεισθέντες καὶ πλεύσαντες εἰς τὴν Κρήτην τοὺς                     μισθοφόρους ἐνίκησαν, τοῖς δὲ Λακτίοις ἀνέσωσαν τὴν πατρίδα.                         μετὰ δὲ                     ταῦτα ὁ μὲν ̓αρχίδαμος πλεύσας εἰς τὴν ̓ιταλίαν καὶ συμμαχήσας τοῖς                     Ταραντίνοις ἔν τινι μάχῃ διαγωνισάμενος λαμπρῶς ἐτελεύτησεν, ἀνὴρ                     κατὰ μὲν τὴν στρατηγίαν καὶ τὸν ἄλλον βίον ἐπαινούμενοσ, κατὰ δὲ                     τὴν πρὸς Φωκεῖς συμμαχίαν μόνην βλασφημούμενοσ, ὡς μάλιστ΄ αἴτιος                     γεγονὼς τῆς τῶν Δελφῶν καταλήψεωσ. ̓αρχίδαμος μὲν οὖν ἐβασίλευσε τῶν Λακεδαιμονίων ἔτη τρία πρὸς                     τοῖς εἴκοσι, τὴν δ΄ ἀρχὴν διαδεξάμενος ̓͂αγις ὁ υἱὸς ἐβασίλευσεν                     ἔτη δεκαπέντε. ἔπειτα οἱ μὲν ̓αρχιδάμου μισθοφόροι μετεσχηκότες τῆς                     τοῦ μαντείου συλήσεως ὑπὸ τῶν Λευκανῶν κατηκοντίσθησαν, ὁ δὲ                     Φάλαικος ἐκπεσὼν ἐκ τῆς Λύκτου Κυδωνίαν πολιορκεῖν ἐπεχείρησεν.                         κατασκευάσαντος δὲ αὐτοῦ μηχανὰς                     πολιορκητικὰς καὶ προσάγοντος τῇ πόλει, κεραυνῶν πεσόντων αὗται μὲν                     ὑπὸ τοῦ θείου πυρὸς κατεφλέχθησαν, τῶν δὲ μισθοφόρων πολλοὶ                     παραβοηθοῦντες ταῖς μηχαναῖς ὑπὸ τοῦ πυρὸς διεφθάρησαν· ἐν οἷς ἦν                     καὶ ὁ στρατηγὸς Φάλαικοσ. ἔνιοι δέ                     φασιν αὐτὸν προσκόψαντά τινι τῶν μισθοφόρων ὑπὸ τούτου σφαγῆναι. οἱ                     δὲ περιλειφθέντες τῶν μισθοφόρων ἀναληφθέντες ὑπὸ ̓ηλείων φυγάδων                     εἰς τὴν Πελοπόννησον ἐκομίσθησαν καὶ μετὰ τούτων ἐπολέμουν πρὸς                     ̓ηλείουσ. ̓αρκάδων δὲ συναγωνισαμένων                     τοῖς ̓ηλείοις καὶ μάχῃ νικησάντων τοὺς φυγάδας πολλοὶ μὲν τῶν                     μισθοφόρων ἀνῃρέθησαν, οἱ δὲ περιλειφθέντες εἰς τετρακισχιλίους                     ἐζωγρήθησαν. διελομένων δὲ τῶν τε ̓αρκάδων καὶ ̓ηλείων τοὺς                     αἰχμαλώτους οἱ μὲν ̓αρκάδες τοὺς ἑαυτοῖς μερισθέντας ἅπαντας                     ἐλαφυροπώλησαν, οἱ δ΄ ̓ηλεῖοι διὰ τὴν εἰς τὸ μαντεῖον παρανομίαν                     ἀπέσφαξαν. οἱ μὲν οὖν τῆς ἱεροσυλίας                     μετασχόντες τοῦτον τὸν τρόπον ὑπὸ τοῦ δαιμονίου τιμωρίας ἠξιώθησαν.                     αἱ δ΄ ἐπισημόταται πόλεις κοινωνήσασαι τῆς παρανομίας ὕστερον ὑπ΄                     ̓αντιπάτρου καταπολεμηθεῖσαι τὴν ἡγεμονίαν ἅμα καὶ τὴν ἐλευθερίαν                     ἀπέβαλον. αἱ δὲ τῶν ἐν Φωκεῦσιν                     ἡγεμόνων γυναῖκες περιθέμεναι τοὺς χρυσοῦς ἐκ Δελφῶν ὅρμους οἰκείας                     τῆς ἀσεβείας τιμωρίας ἔτυχον· ἡ μὲν γὰρ τὸν τῆς ̔ελένης                     γεγενημένον φορέσασα εἰς ἑταιρικὴν αἰσχύνην ἐνέπεσε καὶ τὸ κάλλος                     προέβαλε τοῖς ἐξυβρίζειν προαιρουμένοισ, ἡ δὲ τὸν τῆς ̓εριφύλης                     περιθεμένη τῆς οἰκίας ὑπὸ τοῦ πρεσβυτάτου τῶν υἱῶν ὑπὸ μανίας                     ἐμπυρισθείσης μετὰ ταύτης ζῶσα κατεφλέχθη. οἱ μὲν οὖν τοῦ δαιμονίου                     καταφρονεῖν τολμήσαντες τὸν εἰρημένον τρόπον ὑπὸ τῶν θεῶν τιμωρίας                     ἠξιώθησαν, ὁ δὲ τῷ μαντείῳ βοηθήσας                     Φίλιππος ἀπὸ τούτων τῶν χρόνων ἀεὶ μᾶλλον αὐξόμενος τὸ τελευταῖον                     διὰ τὴν εἰς τὸ θεῖον εὐσέβειαν ἡγεμὼν ἀπεδείχθη τῆς ̔ελλάδος                     πάσης καὶ μεγίστην βασιλείαν τῶν κατὰ τὴν Εὐρώπην περιεποιήσατο.                     ἡμεῖς δὲ ἀρκούντως διεληλυθότες τὸν ἱερὸν πόλεμον ἐπάνιμεν ἐπὶ                     τὰς ἑτερογενεῖς πράξεισ. κατὰ γὰρ τὴν Σικελίαν                     Συρακόσιοι στασιάζοντες πρὸς ἀλλήλους καὶ τυραννίσι πολλαῖς καὶ                     ποικίλαις δουλεύειν ἀναγκαζόμενοι πρέσβεις ἐξέπεμψαν εἰς Κόρινθον,                     ἀξιοῦντες αὐτοῖς ἀποστεῖλαι στρατηγὸν τὸν ἐπιμελησόμενον τῆς πόλεως                     καὶ καταλύσοντα τὴν τῶν τυραννεῖν ἐπιβαλομένων πλεονεξίαν. οἱ δὲ κρίνοντες δίκαιον εἶναι τοῖς ἀπογόνοις                     βοηθεῖν ἐψηφίσαντο πέμπειν στρατηγὸν Τιμολέοντα Τιμαινέτου, πρωτεύοντα                     τῶν πολιτῶν ἀνδρείᾳ τε καὶ συνέσει στρατηγικῇ καὶ καθόλου πάσαις                     ταῖς ἀρεταῖς κεκοσμημένον. ἴδιον δέ τι συνέβη περὶ τὸν ἄνδρα                     συμπεσεῖν, ὃ συνελάβετο αὐτῷ πρὸς τὴν τῆς στρατηγίας αἵρεσιν.                         Τιμοφάνης γὰρ ὁ ἀδελφὸς αὐτοῦ                     προέχων τῶν Κορινθίων πλούτῳ τε καὶ τόλμῃ πάλαι μὲν ἦν φανερὸς                     τυραννίδος ὀρεγόμενοσ, τότε δὲ τοὺς ἀπόρους ἀναλαμβάνων καὶ                     πανοπλίαις κατασκευαζόμενος καὶ τοὺς πονηροτάτους ἔχων μεθ΄ ἑαυτοῦ                     κατὰ τὴν ἀγορὰν περιῄει, οὐ προσποιούμενος ὅτι τύραννός ἐστι, τὰ                     δὲ τῆς τυραννίδος ἔργα διαπραττόμενοσ. ὁ                     δὲ Τιμολέων ἀλλοτριώτατος ὢν μοναρχίας τὸ μὲν πρῶτον ἐπεχείρει                     πείθειν τὸν ἀδελφὸν ἀποστῆναι τῆς ἐπιβολῆσ, ὡς δ΄ οὐχ ὑπήκουεν,                     ἀλλ΄ αἰεὶ καὶ μᾶλλον ἐπετείνετο τῇ τόλμῃ, ἀδυνατῶν αὐτὸν λόγῳ                     διορθώσασθαι περιπατοῦντα κατὰ τὴν ἀγορὰν ἀπέσφαξεν. θορύβου δὲ γενομένου καὶ τῶν πολιτῶν συνδραμόντων                     διά τε τὸ παράδοξον καὶ τὴν δεινότητα τῆς πράξεως στάσις ἐγίνετο. οἱ                     μὲν γὰρ ἔφασαν δεῖν ὡς ἐμφύλιον φόνον πεπραχότα τὸν Τιμολέοντα                     τυγχάνειν τῆς ἐκ τῶν νόμων τιμωρίασ, οἱ δὲ τοὐναντίον ἀπεφαίνοντο                     δεῖν ἐπαινεῖν τὸν ἄνδρα ὡς τυραννοκτόνον. τῆς δὲ γερουσίας συνεδρευούσης ἐν τῷ βουλευτηρίῳ                     καὶ τῆς περὶ τὴν πρᾶξιν ἀμφισβητήσεως ἐπὶ τὸ συνέδριον                     ἀναπεμφθείσης οἱ μὲν ἐχθροὶ τοῦ Τιμολέοντος κατηγόρουν, οἱ δὲ                     χαριέστεροι συνηγοροῦντες συνεβούλευον σώζειν τὸν ἄνδρα. ἀκρίτου δ΄ ἔτι τῆς ζητήσεως οὔσης κατέπλευσαν ἐκ                     τῶν Συρακουσσῶν οἱ πρέσβεις καὶ τῇ γερουσίᾳ τὰς ἐντολὰς δηλώσαντες                     ἠξίουν τὴν ταχίστην ἀποστεῖλαι τὸν στρατηγόν. ἔδοξεν οὖν τῷ συνεδρίῳ πέμπειν τὸν Τιμολέοντα                     καὶ πρὸς τὸ κατορθῶσαι τὴν πρᾶξιν ξένας τινὰς καὶ παραδόξους                     αἱρέσεις αὐτῷ προέθηκαν· διεβεβαιώσαντο γάρ, ἐὰν μὲν καλῶς ἄρξῃ                     τῶν Συρακοσίων, κρίνειν αὐτὸν τυραννοκτόνον, ἐὰν δὲ πλεονεκτικώτερον,                     ἀδελφοῦ φονέα. ὁ δὲ Τιμολέων οὐχ οὕτω                     διὰ τὸν ἐπικρεμασθέντα φόβον ὑπὸ τῆς γερουσίας ὡς διὰ τὴν ἀρετὴν                     καλῶς καὶ συμφερόντως προέστη τῶν κατὰ τὴν Σικελίαν πραγμάτων·                     Καρχηδονίους μὲν γὰρ κατεπολέμησε, τὰς δὲ κατεσκαμμένας ὑπὸ τῶν                     βαρβάρων ̔ελληνίδας πόλεις ἀπεκατέστησεν εἰς τὴν ἐξ ἀρχῆς                     κατάστασιν, πᾶσαν δὲ Σικελίαν ἠλευθέρωσε, καθόλουδὲ τὰς Συρακούσσας                     καὶ τὰς ἄλλας ̔ελληνίδας πόλεις παραλαμβάνων ἐρήμους ἐποίησε                     πολυανθρωπίᾳ διενεγκεῖν. ἀλλὰ περὶ μὲν τούτων τὰ κατὰ μέρος μικρὸν                     ὕστερον ἐν τοῖς οἰκείοις χρόνοις ἀναγράψομεν, νῦν δ΄ ἐπὶ τὸ                     συνεχὲς τῆς ἱστορίας μεταβιβάσομεν τὸν λόγον. ἐπ΄ ἄρχοντος γὰρ ̓αθήνησιν Εὐβούλου ̔ρωμαῖοι                     κατέστησαν ὑπάτους Μάρκον Φάβιον καὶ Σερούιον Σουλπίκιον. ἐπὶ δὲ                     τούτων Τιμολέων ὁ Κορίνθιος προκεχειρισμένος ὑπὸ τῶν πολιτῶν ἐπὶ                     τὴν ἐν Συρακούσσαις στρατηγίαν παρεσκευάζετο πρὸς τὸν εἰς τὴν                     Σικελίαν ἔκπλουν. ἑπτακοσίους μὲν οὖν                     ξένους ἐμισθώσατο, στρατιωτῶν δὲ τέσσαρας τριήρεις πληρώσας καὶ                     ταχυναυτούσας τρεῖς ἐξέπλευσεν ἐκ Κορίνθου. ἐν παράπλῳ δὲ παρὰ                     Λευκαδίων καὶ Κορκυραίων τρεῖς ναῦς προσλαβόμενος ἐπεραιοῦτο δέκα                     ναυσὶ τὸν ̓ιόνιον καλούμενον πόρον. ἴδιον δέ τι καὶ παράδοξον συνέβη γενέσθαι τῷ Τιμολέοντι κατὰ τὸν                     πλοῦν, τοῦ δαιμονίου συνεπιλαβομένου τῆς ἐπιβολῆς καὶ προσημαίνοντος                     τὴν ἐσομένην περὶ αὐτὸν εὐδοξίαν καὶ λαμπρότητα τῶν πράξεων· δι΄                     ὅλης γὰρ τῆς νυκτὸς προηγεῖτο λαμπὰς καιομένη κατὰ τὸν οὐρανὸν                     μέχρι οὗ συνέβη τὸν στόλον εἰς τὴν ̓ιταλίαν καταπλεῦσαι. ὁ δὲ Τιμολέων προακηκοὼς ἦν ἐν Κορίνθῳ τῶν                     τῆς Δήμητρος καὶ Κόρης ἱερειῶν ὅτι κατὰ τὸν ὕπνον αὐταῖς αἱ                     θεαὶ προήγγειλαν συμπλεύσεσθαι τοῖς περὶ τὸν Τιμολέοντα κατὰ τὸν                     πλοῦν τὸν εἰς τὴν ἱερὰν αὐτῶν νῆσον. διόπερ ὁ Τιμολέων καὶ οἱ συμπλέοντες περιχαρεῖς ἦσαν, ὡς τῶν θεῶν                     συνεργουσῶν αὐτοῖσ. τὴν δ΄ ἀρίστην τῶν νεῶν καθιερώσας ταῖς θεαῖς ὁ                     Τιμολέων ὠνόμασεν αὐτὴν Δήμητρος καὶ Κόρης ἱεράν. καταπλεύσαντος                     δὲ τοῦ στόλου χωρὶς κινδύνων εἰς Μεταπόντιον τῆς ̓ιταλίας                     ἐπικατέπλευσε Καρχηδονία τριήρης ἔχουσα πρεσβευτὰς Καρχηδονίουσ.                         οὗτοι δ΄ ἐντυχόντες τῷ Τιμολέοντι                     διεμαρτύραντο μὴ κατάρχειν πολέμου μηδ΄ ἐπιβαίνειν τῇ Σικελίᾳ. ὁ δὲ                     Τιμολέων, ἐπικαλουμένων αὐτὸν τῶν ̔ρηγίνων καὶ συμμαχήσειν                     ἐπαγγελλομένων, ἐξέπλευσεν εὐθέως ἐκ τοῦ Μεταποντίου σπεύδων φθάσαι                     τὴν περὶ αὐτὸν φήμην· σφόδρα γὰρ                     εὐλαβεῖτο μήποτε Καρχηδόνιοι θαλασσοκρατοῦντες κωλύσωσιν αὐτὸν εἰς                     Σικελίαν διαπλεῦσαι. οὗτος μὲν οὖν κατὰ σπουδὴν ἐτέλει τὸν εἰς                     ̔ρήγιον πλοῦν. Καρχηδόνιοι δὲ βραχὺ πρὸ                     τούτων τῶν καιρῶν πυθόμενοι τὸ μέγεθος τοῦ κατὰ Σικελίαν ἐσομένου                     πολέμου ταῖς μὲν κατὰ Σικελίαν συμμαχίσι πόλεσι φιλανθρώπως                     προσεφέροντο καὶ πρὸς τοὺς κατὰ τὴν νῆσον τυράννους τὴν διαφορὰν                     καταλύσαντες φιλίαν συνέθεντο, μάλιστα δὲ πρὸς ̔ικέταν τὸν τῶν                     Συρακοσίων δυναστεύοντα διὰ τὸ τοῦτον πλεῖον ἰσχύειν, αὐτοὶ δὲ πολλὴν δύναμιν ναυτικήν τε καὶ πεζικὴν                     παρασκευασάμενοι διεβίβασαν εἰς Σικελίαν, ̓́αννωναστρατηγὸν                     ἐπιστήσαντεσ. εἶχον δὲ μακρὰς ναῦς ἑκατὸν καὶ πεντήκοντα, στρατιώτας                     δὲ πεζοὺς μὲν πεντακισμυρίουσ, ἅρματα δὲ τριακόσια, συνωρίδας δὲ                     ὑπὲρ τὰς δισχιλίασ, χωρὶς δὲ τούτων ὅπλα καὶ βέλη παντοδαπὰ καὶ                     μηχανὰς πολιορκητικὰς παμπληθεῖς καὶ σίτου καὶ τῶν ἄλλων ἐπιτηδείων                     πλῆθος ἀνυπέρβλητον. ἐπὶ πρώτην δὲ τὴν                     τῶν ̓εντελλίνων πόλιν ἐλθόντες τήν τε χώραν ἐδῄωσαν καὶ τοὺς                     ἐγχωρίους εἰς πολιορκίαν συνέκλεισαν. οἱ δὲ τὴν πόλιν κατοικοῦντες                     Καμπανοὶ καταπλαγέντες τὸ μέγεθος τῆς δυνάμεως ἐξέπεμψαν εἰς τὰς                     ἄλλας πόλεις τὰς ἀλλοτρίως διακειμένας πρὸς Καρχηδονίους περὶ                     βοηθείασ. τῶν μὲν οὖν ἄλλων οὐδεὶς ὑπήκουσεν, οἱ δὲ τὴν Γαλερίαν                     πόλιν οἰκοῦντες ἐξέπεμψαν αὐτοῖς στρατιώτας ὁπλίτας χιλίουσ. τούτοις                     δ΄ ὑπαντήσαντες οἱ Φοίνικες καὶ περιχυθέντες τῷ πλήθει πάντας                     κατέκοψαν. οἱ δὲ τὴν Αἴτνην                     κατοικοῦντες Καμπανοὶ τὸ μὲν πρῶτον παρεσκευάζοντο συμμαχίαν ἐκπέμπειν                     εἰς τὴν ̓́εντελλαν διὰ τὴν συγγένειαν, μετὰ δὲ ταῦτα τὴν τῶν                     Γαλερίνων συμφορὰν ἀκούσαντες ἔκριναν ἡσυχίαν ἄγειν. τοῦ δὲ Διονυσίου κυριεύοντος τῶν Συρακουσσῶν ̔ικέτας                     ἔχων περὶ ἑαυτὸν ἀξιόλογον δύναμιν ἐστράτευσεν ἐπὶ τὰς                     Συρακούσσας καὶ τὸ μὲν πρῶτον χάρακα βαλόμενος περὶ τὸ ̓ολυμπιεῖον                     διεπολέμει τῷ κρατοῦντι τῆς πόλεως τυράννῳ, χρονιζούσης δὲ τῆς πολιορκίας καὶ τῶν ἐπιτηδείων                     ἐκλιπόντων ὁ μὲν ̔ικέτας ἀνέζευξεν εἰς Λεοντίνους ἐκ                     ταύτης γὰρ ὡρμᾶτο τῆς πόλεωσ· ὁ δὲ Διονύσιος ἐπακολουθήσας                     αὐτοῖς καὶ καταλαβὼν τὴν οὐραγίαν συνεστήσατο μάχην. ὁ δ΄ ̔ικέτας ἐπιστρέψας ἐπὶ τὸν Διονύσιον συνῆψε                     μάχην καὶ πλείους τῶν τρισχιλίων μισθοφόρων ἀνελὼν τοὺς λοιποὺς                     φυγεῖν ἠνάγκασεν. ὀξεῖ δὲ τῷ διωγμῷ χρησάμενος καὶ συνεισπεσὼν                     τοῖς φεύγουσιν εἰς τὴν πόλιν ἐκράτησε τῶν Συρακουσσῶν πλὴν τῆς                     Νήσου. καὶ τὰ μὲν περὶ τὸν ̔ικέταν καὶ Διονύσιον ἐν τούτοις ἦν.                         Τιμολέων                     δὲ μετὰ τὴν κατάληψιν τῶν Συρακουσσῶν τρισὶν ἡμέραις ὕστερον                     κατέπλευσεν εἰς τὸ ̔ρήγιον καὶ καθωρμίσθη πλησίον τῆς πόλεωσ.                         ἐπικαταπλευσάντων δὲ καὶ τῶν                     Καρχηδονίων εἴκοσι τριήρεσι καὶ τῶν ̔ρηγίνων συνεργούντων τῷ                     Τιμολέοντι καὶ κοινὴν ἐκκλησίαν ἐν τῇ πόλει συναγαγόντων καὶ περὶ                     συλλύσεως δημηγορούντων οἱ μὲν Καρχηδόνιοι διαλαβόντες τὸν Τιμολέοντα                     πεισθήσεσθαι τὸν εἰς Κόρινθον ἀπόπλουν ποιήσασθαι ῥᾳθύμως εἶχον τὰ                     κατὰ τὰς φυλακάσ, ὁ δὲ Τιμολέων οὐδεμίαν ἔμφασιν διδοὺς τοῦ                     δρασμοῦ αὐτὸς μὲν πλησίον τοῦ βήματος ἔμεινε, λάθρᾳ δὲ παρήγγειλε                     τὰς ἐννέα ναῦς ἀποπλεῦσαι τὴν ταχίστην. περισπωμένων δὲ τῶν Καρχηδονίων ταῖς ψυχαῖς περὶ τοὺς ἐγκαθέτως                     δημηγοροῦντας μακρῶς τῶν ̔ρηγίνων ἔλαθεν ὁ Τιμολέων διαδρὰς ἐπὶ                     τὴν ὑπολελειμμένην ναῦν καὶ ταχέως ἐξέπλευσεν. οἱ δὲ Καρχηδόνιοι                     καταστρατηγηθέντες ἐπεβάλοντο διώκειν τοὺς περὶ τὸν Τιμολέοντα.                         ἐκείνων δὲ προειληφότων ἱκανὸν                     διάστημα καὶ τῆς νυκτὸς ἐπιλαβούσης ἔφθασαν οἱ περὶ τὸν Τιμολέοντα                     ἀποπλεύσαντες εἰς τὸ Ταυρομένιον. ὁ δὲ                     τῆς πόλεως ταύτης ἡγούμενοσ, διὰ παντὸς πεφρονηκὼς τὰ τῶν                     Συρακοσίων, ̓ανδρόμαχοσ, φιλοφρόνως ὑπεδέξατο τοὺς διωκομένους καὶ                     πολλὰ συνεβάλετο πρὸς τὴν σωτηρίαν αὐτῶν. μετὰ δὲ ταῦτα ὁ μὲν ̔ικέτας ἀναλαβὼν τῶν στρατιωτῶν τοὺς                     ἀρίστους πεντακισχιλίους ἐστράτευσεν ἐπὶ τοὺς ̓αδρανίτας                     ἀντιπράττοντας αὐτῷ καὶ πλησίον τῆς πόλεως κατεστρατοπέδευσεν· ὁ δὲ                     Τιμολέων προσλαβόμενος παρὰ τῶν Ταυρομενίων στρατιώτας ἀνέζευξεν ἐκ                     τοῦ Ταυρομενίου, τοὺς ἅπαντας ἔχων οὐ πλείους τῶν χιλίων. ἀρχομένης δὲ τῆς νυκτὸς ἀφορμήσας καὶ                     διανύσας ἐπὶ τὸ ̓́αδρανον δευτεραῖος ἀνελπίστως ἐπέθετο τοῖς περὶ                     τὸν ̔ικέταν δειπνοποιουμένοισ· παρεισπεσὼν δ΄ εἰς τὴν παρεμβολὴν καὶ                     φονεύσας πλείους τῶν τριακοσίων, ζωγρήσας δὲ περὶ ἑξακοσίους τῆς                     παρεμβολῆς ἐκράτησε. τούτῳ δὲ τῷ                     στρατηγήματι ἕτερον ἐπεισάγων παραχρῆμα ἐπὶ τὰς Συρακούσσας                     ἀφώρμησε καὶ δρομαῖος τὴν ὁδὸν διανύσας ἀπροσδοκήτως προσέπεσε ταῖς                     Συρακούσσαισ, καταταχήσας τοὺς ἀπὸ τῆς τροπῆς φεύγοντασ. ταῦτα μὲν                     οὖν ἐπράχθη κατὰ τοῦτον τὸν ἐνιαυτόν. ἐπ΄                     ἄρχοντος δ΄ ̓αθήνησι Λυκίσκου ̔ρωμαῖοι κατέστησαν ὑπάτους Μάρκον                     Οὐαλέριον καὶ Μάρκον Ποπίλιον, ̓ολυμπιὰς δ΄ ἤχθη ἑκατοστὴ καὶ                     ἐνάτη, καθ΄ ἣν ἐνίκα στάδιον ̓αριστόλοχος ̓αθηναῖοσ. ἐπὶ δὲ                     τούτων ̔ρωμαίοις μὲν πρὸς Καρχηδονίους πρῶτον συνθῆκαι ἐγένοντο.                         κατὰ δὲ τὴν Καρίαν ̓ιδριεὺς ὁ                     δυνάστης τῶν Καρῶν ἐτελεύτησεν ἄρξας ἔτη ἑπτά, τὴν δὲ ἀρχὴν                     διαδεξαμένη ̓́αδα ἡ ἀδελφὴ καὶ γυνὴ ἐδυνάστευσεν ἔτη τέσσαρα.                         κατὰ δὲ τὴν Σικελίαν Τιμολέων μὲν                     ̓αδρανίτας καὶ Τυνδαρίτας εἰς συμμαχίαν προσλαβόμενος στρατιώτας οὐκ                     ὀλίγους παρ΄ αὐτῶν παρέλαβεν, ἐν δὲ ταῖς Συρακούσσαις πολλὴ ταραχὴ                     κατεῖχε τὴν πόλιν Διονυσίου μὲν τὴν Νῆσον ἔχοντοσ, ̔ικέτα δὲ τῆς                     ̓αχραδινῆς καὶ Νέας πόλεως κυριεύοντοσ, Τιμολέοντος δὲ τὰ λοιπὰ τῆς                     πόλεως παρειληφότοσ, καὶ Καρχηδονίων τριήρεσι μὲν ἑκατὸν καὶ                     πεντήκοντα καταπεπλευκότων εἰς τὸν μέγαν λιμένα, πεζοῖς δὲ στρατιώταις                     πεντακισμυρίοις κατεστρατοπεδευκότων. διόπερ τῶν περὶ τὸν Τιμολέοντα                     καταπεπληγμένων τὸ πλῆθος τῶν πολεμίων ἄλογός τις καὶ παράδοξος                     ἐγένετο μεταβολή· πρῶτον μὲν γὰρ Μάρκος                     ὁ τῶν Καταναίων τύραννος δύναμιν ἀξιόλογον ἔχων προσέθετο τῷ                     Τιμολέοντι, ἔπειτα πολλὰ τῶν φρουρίων ὀρεγόμενα τῆς ἐλευθερίας                     ἀπέκλινε πρὸς αὐτόν, τὸ δὲ τελευταῖον Κορίνθιοι δέκα ναῦς                     πληρώσαντες χρήματά τε πορίσαντες ἐξαπέστειλαν εἰς τὰς Συρακούσσασ.                         ὧν πραχθέντων Τιμολέων μὲν                     ἐθάρρησεν, οἱ δὲ Καρχηδόνιοι φοβηθέντες ἀπέπλευσαν ἐκ τοῦ λιμένος                     ἀλόγως καὶ μετὰ πάσης τῆς δυνάμεως εἰς τὴν ἰδίαν ἐπικράτειαν                     ἀπηλλάγησαν. μονωθέντος δὲ τοῦ ̔ικέτα                     Τιμολέων περιγενόμενος τῶν πολεμίων ἐκράτησε τῶν Συρακουσσῶν. εὐθὺς                     δὲ καὶ τὴν Μεσσήνην μετατεθειμένην πρὸς Καρχηδονίους ἀνεκτήσατο.                         καὶ τὰ                     μὲν κατὰ Σικελίαν ἐν τούτοις ἦν. κατὰ δὲ τὴν Μακεδονίαν Φίλιππος                     πατρικὴν ἔχθραν διαδεδεγμένος πρὸς ̓ιλλυριοὺς καὶ τὴν διαφορὰν                     ἀμετάθετον ἔχων ἐνέβαλεν εἰς τὴν ̓ιλλυρίδα μετὰ πολλῆς δυνάμεωσ.                     πορθήσας δὲ τὴν χώραν καὶ πολλὰ τῶν πολισμάτων χειρωσάμενος μετὰ                     πολλῶν λαφύρων ἐπανῆλθεν εἰς τὴν Μακεδονίαν. μετὰ δὲ ταῦτα παρελθὼν εἰς τὴν Θετταλίαν καὶ τοὺς                     τυράννους ἐκ τῶν πόλεων ἐκβαλὼν ἰδίους ταῖς εὐνοίαις ἐποιήσατο                     τοὺς Θετταλούσ· ἤλπιζε γὰρ τούτους ἔχων συμμάχους καὶ τοὺς                     ̔́ελληνας ῥᾳδίως εἰς εὔνοιαν προτρέψασθαι· ὅπερ καὶ συνέβη                     γενέσθαι. εὐθὺς γὰρ οἱ πλησιόχωροι τῶν ̔ελλήνων συνενεχθέντες τῇ                     τῶν Θετταλῶν κρίσει συμμαχίαν προθύμως πρὸς αὐτὸν ἐποιήσαντο.                         ἐπ΄ ἄρχοντος δ΄ ̓αθήνησι Πυθοδότου                     ̔ρωμαῖοι κατέστησαν ὑπάτους Γάιον Πλαύτιον καὶ Τίτον Μάλλιον.                     ἐπὶ δὲ τούτων Τιμολέων καταπληξάμενος Διονύσιον τὸν τύραννον                     ἔπεισεν αὐτὸν παραδοῦναι τὴν ἀκρόπολιν καὶ τὴν ἀρχὴν ἀποθέμενον                     ἀπελθεῖν εἰς Πελοπόννησον ὑπόσπονδον, ἔχοντα τὰ ἴδια χρήματα.                         οὗτος μὲν οὖν δι΄ ἀνανδρίαν καὶ                     ταπεινότητα ψυχῆς τήν τε περιβόητον τυραννίδα καὶ δεδεμένην, ὡς                     ἔφασαν, ἀδάμαντι τὸν εἰρημένον τρόπον ἀπέλιπε καὶ κατεβίωσεν                     ἀπορούμενος ἐν Κορίνθῳ, τὸν δ΄ ἴδιον βίον καὶ τὴν μεταβολὴν ἔσχε                     παράδειγμα τοῖς καυχωμένοις ἀφρόνως ἐπὶ ταῖς εὐτυχίαισ· ὁ γὰρ ἔχων τετρακοσίας τριήρεις μετ΄ ὀλίγον                     ἐν μικρῷ στρογγύλῳ πλοίῳ κατέπλευσεν εἰς τὴν Κόρινθον, περίβλεπτον                     ἔχων τὴν τῆς μεταβολῆς ὑπερβολήν. Τιμολέων δὲ παραλαβὼν τὴν Νῆσον καὶ φρούρια τὰ τῷ Διονυσίῳ                     πρότερον ὑπακούοντα τὰς μὲν κατὰ τὴν Νῆσον ἀκροπόλεις καὶ τὰ                     τυραννεῖα κατέσκαψε, τοῖς δὲ φρουρίοις ἀπέδωκε τὴν ἐλευθερίαν.                         εὐθὺς δὲ καὶ νομογραφεῖν ἤρξατο,                     τιθεὶς δημοκρατικοὺς νόμους καὶ τὰ περὶ τῶν ἰδιωτικῶν συμβολαίων                     δίκαια καὶ τἄλλα πάντα ἀκριβῶς διέταξε, πλείστην φροντίδα τῆς                     ἰσότητος ποιούμενοσ. κατέστησε δὲ καὶ                     τὴν κατ΄ ἐνιαυτὸν ἐντιμοτάτην ἀρχήν, ἣν ἀμφιπολίαν Διὸς ̓ολυμπίου                     καλοῦσιν Συρακόσιοι· καὶ ᾑρέθη πρῶτος ἀμφίπολος Διὸς ̓ολυμπίου                     Καλλιμένης ̓αλκάδα καὶ τὸ λοιπὸν διετέλεσαν οἱ Συρακόσιοι τοὺς                     ἐνιαυτοὺς ἐπιγράφοντες τούτοις τοῖς ἄρχουσι μέχρι τῶνδε τῶν                     ἱστοριῶν γραφομένων καὶ τῆς κατὰ τὴν πολιτείαν ἀλλαγῆσ· τῶν γὰρ                     ̔ρωμαίων μεταδόντων τοῖς Σικελιώταις τῆς πολιτείας ἡ τῶν ἀμφιπόλων                     ἀρχὴ ἐταπεινώθη, διαμείνασα ἔτη πλείω τῶν τριακοσίων. καὶ τὰ μὲν                     κατὰ τὴν Σικελίαν ἐν τούτοις ἦν. κατὰ δὲ                     τὴν Μακεδονίαν Φίλιππος τὰς ἐπὶ Θρᾴκῃ πόλεις ̔ελληνίδας εἰς                     εὔνοιαν προκαλεσόμενος ἐστράτευσεν ἐπὶ Θρᾴκην. Κερσοβλέπτης γὰρ ὁ                     βασιλεὺς τῶν Θρᾳκῶν διετέλει τὰς ἐφ΄ ̔ελλησπόντῳ πόλεις ὁμορούσας                     τῇ Θρᾴκῃ καταστρεφόμενος καὶ τὴν χώραν καταφθείρων. βουλόμενος οὖν ἐμφράξαι τῶν βαρβάρων τὴν ὁρμὴν                     ἐστράτευσεν ἐπ΄ αὐτοὺς σὺν πολλῇ δυνάμει. νικήσας δὲ πλείοσι μάχαις                     τοὺς Θρᾷκας τοῖς μὲν καταπολεμηθεῖσι βαρβάροις προσέταξε δεκάτας                     τελεῖν τοῖς Μακεδόσιν, αὐτὸς δ΄ ἐν τοῖς ἐπικαίροις τόποις κτίσας                     ἀξιολόγους πόλεις ἔπαυσε τοῦ θράσους τοὺς Θρᾷκασ. διόπερ αἱ τῶν                     ̔ελλήνων πόλεις ἀπολυθεῖσαι τῶν φόβων εἰς τὴν συμμαχίαν τοῦ                     Φιλίππου προθυμότατα κατετάχθησαν. τῶν δὲ συγγραφέων Θεόπομπος ὁ Χῖος                     ἐν τῇ τῶν Φιλιππικῶν ἱστορίᾳ κατέταξε τρεῖς βύβλους περιεχούσας                     Σικελικὰς πράξεισ· ἀρξάμενος δὲ ἀπὸ τῆς Διονυσίου τοῦ πρεσβυτέρου                     τυραννίδος διῆλθε χρόνον ἐτῶν πεντήκοντα καὶ κατέστρεψεν εἰς τὴν                     ἔκπτωσιν Διονυσίου τοῦ νεωτέρου. εἰσὶ δὲ αἱ βύβλοι τρεῖσ, ἀπὸ τῆς                     μιᾶς τεσσαρακοστῆς ἄχρι τῆς τρίτης καὶ τεσσαρακοστῆσ. ἐπ΄ ἄρχοντος δ΄ ̓αθήνησι Σωσιγένους ̔ρωμαῖοι                     κατέστησαν ὑπάτους Μάρκον Οὐαλέριον καὶ Μάρκον Γναῖον Πόπλιον.                     ἐπὶ δὲ τούτων ̓αρύμβας ὁ τῶν Μολοττῶν βασιλεὺς ἐτελεύτησεν ἄρξας                     ἔτη δέκα, ἀπολιπὼν υἱὸν τὸν Πύρρου πατέρα Αἰακίδην· τὴν δ΄                     ἀρχὴν διεδέξατο ̓αλέξανδρος ὁ ἀδελφὸς ̓ολυμπιάδοσ, συνεργήσαντος                     Φιλίππου τοῦ Μακεδόνοσ. κατὰ δὲ τὴν                     Σικελίαν Τιμολέων μὲν ἐστράτευσεν ἐπὶ Λεοντίνουσ· εἰς ταύτην γὰρ                     τὴν πόλιν ̔ικέτας κατεπεφεύγει μετὰ δυνάμεως ἀξιολόγου. τὸ μὲν οὖν                     πρῶτον προσέβαλε τῇ Νέᾳ καλουμένῃ πόλει· μετὰ δὲ ταῦτα πολλῶν                     στρατιωτῶν ἐν τῇ πόλει συγκεκλεισμένων καὶ ῥᾳδίως ἀπὸ τῶν τειχῶν                     ἀμυνομένων ἄπρακτος γενόμενος ἔλυσε τὴν πολιορκίαν. παρελθὼν δὲ πρὸς πόλιν ̓́εγγυον, τυραννουμένην ὑπὸ                     Λεπτίνου, προσβολὰς συνεχεῖς ἐποιεῖτο βουλόμενος τὸν μὲν Λεπτίνην                     ἐκβαλεῖν ἐκ τῆς πόλεωσ, τοῖς δ΄ ̓εγγυί̈νοις τὴν ἐλευθερίαν                     ἀποδοῦναι. περὶ ταῦτα δὲ τοῦ                     Τιμολέοντος ὄντος ̔ικέτας πανδημεὶ στρατεύσας ἐκ τῶν Λεοντίνων                     ἐπολιόρκει τὰς Συρακούσσασ, πολλοὺς δὲ τῶν στρατιωτῶν ἀποβαλὼν                     ταχέως ἐπανῆλθεν εἰς τοὺς Λεοντίνουσ. ὁ                     δὲ Τιμολέων καταπληξάμενος τὸν Λεπτίνην τοῦτον μὲν ὑπόσπονδον                     ἐξέπεμψεν εἰς τὴν Πελοπόννησον, ἐνδεικνύμενος τοῖς ̔́ελλησι τὰς τῶν                     καταπολεμηθέντων τυράννων ἐκπτώσεισ. οὔσης δὲ καὶ τῆς τῶν                     ̓απολλωνιατῶν πόλεως ὑπὸ τὸν Λεπτίνην παραλαβὼν τὴν ̓απολλωνίαν                     ταύτῃ τε καὶ τῇ τῶν ̓εγγυί̈νων ἀπέδωκε τὴν αὐτονομίαν. ἀπορούμενος δὲ                     χρημάτων εἰς τὰς τῶν ξένων μισθοδοσίας ἐξαπέστειλε στρατιώτας χιλίους                     μετὰ τῶν ἀξιολογωτάτων ἡγεμόνων εἰς τὴν τῶν Καρχηδονίων                     ἐπικράτειαν. οὗτοι δὲ πολλὴν χώραν πορθήσαντες καὶ λαφύρων πλῆθος                     κομίσαντες παρέδωκαν τῷ Τιμολέοντι. ὁ δὲ λαφυροπωλήσας τὴν λείαν καὶ                     χρημάτων πλῆθος ἀθροίσας ἔδωκε τοῖς μισθοφόροις εἰς πλείω χρόνον                     τοὺς μισθούσ. ἐκράτησε δὲ καὶ τῆς                     ̓εντέλλης καὶ τοὺς τὰ Καρχηδονίων μάλιστα φρονοῦντας πεντεκαίδεκα                     θανατώσας τοῖς ἄλλοις ἀπένειμε τὴν ἐλευθερίαν. τοῦ δὲ Τιμολέοντος                     αὐξομένου τῇ τε δυνάμει καὶ τῇ κατὰ τὴν στρατηγίαν δόξῃ αἱ μὲν                     ̔ελληνίδες πόλεις αἱ κατὰ τὴν Σικελίαν ἅπασαι προθύμως ὑπετάγησαν                     τῷ Τιμολέοντι διὰ τὸ πάσαις τὰς αὐτονομίας ἀποδιδόναι, τῶν δὲ                     Σικελῶν καὶ Σικανῶν καὶ τῶν ἄλλων τῶν ὑπὸ τοὺς Καρχηδονίους                     τεταγμένων πολλαὶ διεπρεσβεύοντο πόλεισ, σπεύδουσαι παραληφθῆναι πρὸς                     τὴν συμμαχίαν. Καρχηδόνιοι δὲ τοὺς κατὰ                     τὴν Σικελίαν στρατηγοὺς ὁρῶντες ἀγεννῶς τὸν πόλεμον διοικοῦντας                     ἔκριναν ἑτέρους ἀποστέλλειν μετὰ δυνάμεων μεγάλων. εὐθὺς οὖν τῶν                     πολιτῶν κατέλεγον τοὺς ἀρίστους εἰς τὴν στρατείαν καὶ τῶν Λιβύων                     τοὺς εὐθέτους ἐστρατολόγουν, χωρὶς δὲ τούτων προχειρισάμενοι χρημάτων                     πλῆθος μισθοφόρους ἐξενολόγουν ̓́ιβηρας καὶ Κελτοὺς καὶ Λίγυασ·                     ἐναυπηγοῦντο δὲ καὶ ναῦς μακρὰς καὶ φορτηγοὺς πολλὰς ἤθροιζον καὶ                     τὴν ἄλλην παρασκευὴν ἀνυπέρβλητον ἐποιοῦντο. ἐπ΄ ἄρχοντος δ΄ ̓αθήνησι Νικομάχου ̔ρωμαῖοι                     κατέστησαν ὑπάτους Γάιον Μάρκιον καὶ Τίτον Μάλλιον Τορκουᾶτον.                     ἐπὶ δὲ τούτων Φωκίων μὲν ὁ ̓αθηναῖος κατεπολέμησε Κλείταρχον τὸν                     ̓ερετρίας τύραννον καθεσταμένον ὑπὸ Φιλίππου. κατὰ δὲ τὴν Καρίαν Πιζώδαρος ὁ νεώτερος τῶν                     ἀδελφῶν ἐξέβαλεν ἐκ τῆς δυναστείας ̓́αδαν καὶ ἐδυνάστευσεν ἔτη                     πέντε ἕως ἐπὶ τὴν ̓αλεξάνδρου διάβασιν εἰς τὴν ̓ασίαν. Φίλιππος                     δὲ ἀεὶ μᾶλλον αὐξόμενος ἐπὶ τὴν Πέρινθον ἐστράτευσεν,                     ἐναντιουμένην μὲν ἑαυτῷ, πρὸς δὲ ̓αθηναίους ἀποκλίνουσαν.                     συστησάμενος δὲ πολιορκίαν καὶ μηχανὰς προσάγων τῇ πόλει καθ΄ ἡμέραν                     ἐκ διαδοχῆς προσέβαλλεν τοῖς τείχεσιν. ὀγδοηκονταπήχεις δὲ πύργους κατασκευάσασ, ὑπεραίροντας πολὺ τῶν κατὰ                     τὴν Πέρινθον πύργων, ἐξ ὑπεροχῆς κατεπόνει τοὺς πολιορκουμένουσ·                     ὁμοίως δὲ καὶ διὰ τῶν κριῶν σαλεύων τὰ τείχη καὶ διὰ τῆς                     μεταλλείας ὑπορύττων ἐπὶ πολὺ μέρος τὸ τεῖχος κατέβαλεν. ἀμυνομένων                     δὲ τῶν Περινθίων εὐρώστως καὶ ταχὺ τεῖχος ἕτερον ἀντοικοδομησάντων                     ἀγῶνες θαυμαστοὶ καὶ τειχομαχίαι συνίσταντο. μεγάλης δὲ φιλοτιμίας ἐξ ἀμφοτέρων συνισταμένης ὁ                     μὲν βασιλεὺς πολλοὺς ἔχων καὶ παντοδαποὺς ὀξυβελεῖς διὰ τούτων τοὺς                     ἐπὶ τῶν ἐπάλξεων διαγωνιζομένους διέφθειρεν, οἱ δὲ Περίνθιοι πολλοὺς                     καθ΄ ἡμέραν ἀποβάλλοντες συμμαχίαν καὶ βέλη καὶ καταπέλτας παρὰ τῶν                     Βυζαντίων προσελάβοντο. ἐξισωθέντες οὖν                     πάλιν τοῖς πολεμίοις ἀνεθάρρησαν καὶ τετολμηκότως τοὺς ὑπὲρ τῆς                     πατρίδος κινδύνους ὑπέμενον. οὐ μὴν ὁ βασιλεὺς ἔληγε τῆς φιλοτιμίασ,                     ἀλλὰ διελόμενος τὰς δυνάμεις εἰς πλείω μέρη συνεχῶς ἐκ διαδοχῆς                     ἐτειχομάχει καὶ καθ΄ ἡμέραν καὶ νύκτωρ. τρισμυρίους δ΄ ἔχων                     στρατιώτας καὶ βελῶν καὶ μηχανῶν πολιορκητικῶν πλῆθοσ, ἔτι δὲ τὰς                     ἄλλας μηχανὰς ἀνυπερβλήτους κατεπόνει τοὺς πολιορκουμένουσ. τῆς δὲ πολιορκίας πολυχρονίου γινομένης καὶ τῶν κατὰ                     τὴν πόλιν πολλῶν μὲν ἀναιρουμένων, οὐκ ὀλίγων δὲ τραυματιζομένων,                     τῶν δ΄ ἐπιτηδείων ἐκλειπόντων προσδόκιμος ἦν ἡ τῆς πόλεως ἅλωσισ.                     οὐ μὴν ἡ τύχη γε περιεῖδε τὴν τῶν κινδυνευόντων σωτηρίαν, ἀλλὰ                     παράδοξον αὐτοῖς κατεσκεύασε βοήθειαν. τῆς γὰρ τοῦ βασιλέως αὐξήσεως                     διαβεβοημένης κατὰ τὴν ̓ασίαν ὁ βασιλεὺς ὑφορώμενος τὴν τοῦ                     Φιλίππου δύναμιν ἔγραψε πρὸς τοὺς ἐπὶ θαλάττῃ σατράπας βοηθεῖν                     Περινθίοις παντὶ σθένει. διόπερ οἱ                     σατράπαι συμφρονήσαντες ἐξέπεμψαν εἰς τὴν Πέρινθον μισθοφόρων πλῆθος                     καὶ χρήματα δαψιλῆ καὶ σῖτον ἱκανὸν καὶ βέλη καὶ τἄλλα πάντα πρὸς                     τὴν τοῦ πολέμου χρείαν. ὁμοίως δὲ καὶ Βυζάντιοι τοὺς ἀρίστους τῶν                     παρ΄ ἑαυτοῖς ἡγεμόνων καὶ στρατιωτῶν ἐξαπέστειλαν. ἐφαμίλλων δὲ τῶν                     δυνάμεων γενομένων καὶ τοῦ πολέμου καινοποιηθέντος πάλιν ἡ πολιορκία                     φιλοτιμίαν ἐλάμβανεν ἀνυπέρβλητον. ὁ μὲν                     γὰρ Φίλιππος τοῖς κριοῖς τύπτων τὰ τείχη συνεχῶς κατέβαλλε καὶ διὰ                     τῶν ὀξυβελῶν ἀνείργων τοὺς ἐπὶ τῶν ἐπάλξεων ἅμα μὲν διὰ τῶν                     πεπτωκότων τειχῶν ἀθρόως τοῖς στρατιώταις εἰσέπιπτεν, ἅμα δὲ διὰ                     τῶν κλιμάκων πρὸς τὰ γεγυμνωμένα τῶν τειχῶν προσέβαινε· διὸ καὶ τῆς                     μάχης ἐκ χειρὸς οὔσης οἱ μὲν ἀπέθνησκον, οἱ δὲ τραύμασι πολλοῖς                     περιέπιπτον. τὰ δὲ τῆς νίκης ἔπαθλα προεκαλεῖτο τὰς τῶν ἀγωνιζομένων                     ἀνδραγαθίασ· οἱ μὲν γὰρ Μακεδόνες                     ἐλπίζοντες εὐδαίμονα πόλιν διαρπάσειν καὶ δωρεαῖς ὑπὸ τοῦ Φιλίππου                     τιμηθήσεσθαι διὰ τὴν τοῦ λυσιτελοῦς ἐλπίδα τοῖς δεινοῖς ἐνεκαρτέρουν,                     οἱ δὲ πολιορκούμενοι τὰ τῆς ἁλώσεως δεινὰ πρὸ ὀφθαλμῶν ἔχοντες                     ὑπέμενον εὐψύχως τὸν ὑπὲρ τῆς σωτηρίας κίνδυνον. συνεβάλλετο δὲ τοῖς                     πολιορκουμένοις ἡ φύσις τῆς πόλεως πολλὰ πρὸς τὴν ὑπὲρ τῶν ὅλων                     νίκην. ἡ γὰρ Πέρινθος κεῖται μὲν παρὰ θάλατταν ἐπί τινος αὐχένος                     ὑψηλοῦ χερρονήσου σταδιαῖον ἐχούσης τὸν αὐχένα, τὰς δ΄ οἰκίας ἔχει                     πεπυκνωμένας καὶ τοῖς ὕψεσι διαφερούσασ. αὗται δὲ ταῖς οἰκοδομαῖς αἰεὶ κατὰ τὴν εἰς τὸν λόφον ἀνάβασιν                     ἀλλήλων ὑπερέχουσι καὶ τὸ σχῆμα τῆς ὅλης πόλεως θεατροειδὲς                     ἀποτελοῦσι. διόπερ τῶν τειχῶν συνεχῶς καταβαλλομένων οὐδὲν                     ἠλαττοῦντο· διοικοδομοῦντες γὰρ τοὺς στενωποὺς ταῖς αἰεὶ κατωτάταις                     οἰκίαις ὥσπερ ὀχυροῖς τισι τείχεσιν ἐχρῶντο. διόπερ ὁ Φίλιππος μετὰ πολλῶν πόνων καὶ κινδύνων                     τοῦ τείχους κρατήσας ἰσχυρότερον εὕρισκε τὸ τεῖχος τὸ διὰ τῶν                     οἰκιῶν αὐτομάτως ἡτοιμασμένον. πρὸς δὲ τούτοις ἐκ τοῦ Βυζαντίου                     πάντων τῶν πρὸς τὸν πόλεμον χρησίμων ἑτοίμως χορηγουμένων ἐμέρισε                     τὰς δυνάμεις εἰς δύο μέρη καὶ τοὺς μὲν ἡμίσεις τῶν στρατιωτῶν                     ἀπέλιπεν ἐπὶ τῆς πολιορκίασ, ἐπιστήσας αὐτοῖς τοὺς ἀρίστους                     ἡγεμόνασ, τοὺς δ΄ ἄλλους παραλαβὼν αὐτὸς προσέπεσεν ἄφνω τῷ                     Βυζαντίῳ καὶ πολιορκίαν ἰσχυρὰν συνεστήσατο. οἱ δὲ Βυζάντιοι τῶν τε στρατιωτῶν καὶ τῶν βελῶν                     καὶ τῶν ἄλλων τῶν χρησίμων παρὰ τοῖς Περινθίοις ὄντων εἰς πολλὴν                     ἐνέπιπτον ἀμηχανίαν. καὶ τὰ μὲν περὶ Περινθίους καὶ Βυζαντίους ἐν                     τούτοις ἦν. τῶν δὲ συγγραφέων ̓́εφορος μὲν ὁ Κυμαῖος τὴν ἱστορίαν ἐνθάδε                     κατέστροφεν εἰς τὴν Περίνθου πολιορκίαν· περιείληφε δὲ τῇ γραφῇ                     πράξεις τάς τε τῶν ̔ελλήνων καὶ βαρβάρων ἀρξάμενος ἀπὸ τῆς τῶν                     ̔ηρακλειδῶν καθόδου· χρόνον δὲ περιέλαβε ἐτῶν σχεδὸν ἑπτακοσίων καὶ                     πεντήκοντα καὶ βύβλους γέγραφε τριάκοντα, προοίμιον ἑκάστῃ προθείσ.                         Δίυλλος δ΄ ὁ ̓αθηναῖος τῆς δευτέρας                     συντάξεως ἀρχὴν πεποίηται τῆς ̓εφόρου ἱστορίας τὴν τελευτὴν καὶ τὰς                     ἑξῆς πράξεις συνείρει τάς τε τῶν ̔ελλήνων καὶ τῶν βαρβάρων μέχρι                     τῆς Φιλίππου τελευτῆσ. ἐπ΄ ἄρχοντος δ΄ ̓αθήνησι                     Θεοφράστου ̔ρωμαῖοι μὲν ὑπάτους κατέστησαν Μάρκον Οὐαλέριον καὶ                     Αὖλον Κορνήλιον, ̓ολυμπιὰς δ΄ ἤχθη δεκάτη πρὸς ταῖς ἑκατόν, καθ΄                     ἣν ἐνίκα στάδιον ̓αντικλῆς ̓αθηναῖοσ. ἐπὶ δὲ τούτων Φιλίππου Βυζάντιον πολιορκοῦντος ̓αθηναῖοι μὲν                     ἔκριναν τὸν Φίλιππον λελυκέναι τὴν πρὸς αὐτοὺς συντεθεῖσαν εἰρήνην·                     εὐθὺς δὲ καὶ δύναμιν ναυτικὴν ἀξιόλογον ἐξέπεμψαν βοηθήσουσαν τοῖς                     Βυζαντίοισ. ὁμοίως δὲ τούτοις Χῖοι καὶ Κῷοι καὶ ̔ρόδιοι καί                     τινες ἕτεροι τῶν ̔ελλήνων συμμαχίαν ἐξέπεμψαν τοῖς Βυζαντίοισ.                         διόπερ ὁ Φίλιππος καταπλαγεὶς τῇ                     συνδρομῇ τῶν ̔ελλήνων τήν τε πολιορκίαν τῶν πόλεων ἔλυσε καὶ πρὸς                     ̓αθηναίους καὶ τοὺς ἄλλους ̔́ελληνας τοὺς ἐναντιουμένους συνέθετο                     τὴν εἰρήνην. κατὰ δὲ τὴν Σικελίαν Καρχηδόνιοι μὲν μεγάλας παρασκευὰς εἰς τὸν                     πόλεμον πεποιημένοι διεβίβασαν τὰς δυνάμεις εἰς τὴν Σικελίαν. εἶχον                     δὲ τοὺς πάντας σὺν τοῖς προϋπάρχουσιν ἐν τῇ νήσῳ πεζοὺς μὲν                     πλείους τῶν ἑπτακισμυρίων, ἱππεῖς δὲ καὶ ἅρματα καὶ συνωρίδας οὐκ                     ἐλάττους τῶν μυρίων, ναῦς δὲ μακρὰς μὲν διακοσίασ, φορτηγοὺς δὲ τὰς                     τοὺς ἵππους τε καὶ βέλη καὶ σῖτον καὶ τἄλλα κομιζούσας πλείους τῶν                     χιλίων. Τιμολέων δὲ πυθόμενος τὸ μέγεθος                     τῆς τῶν πολεμίων δυνάμεως οὐ κατεπλάγη τοὺς βαρβάρουσ, καίπερ εἰς                     ὀλίγους στρατιώτας συνεσταλμένοσ. ἔχων δὲ πόλεμον πρὸς ̔ικέταν                     διελύσατο πρὸς αὐτὸν καὶ προσλαβόμενος τοὺς μετὰ τούτου στρατιώτας οὐ                     μετρίως ηὔξησε τὴν ἰδίαν δύναμιν. ἔδοξε δ΄ αὐτῷ τὸν πρὸς τοὺς                     Φοίνικας ἀγῶνα συστήσασθαι κατὰ τὴν τῶν Καρχηδονίων ἐπικράτειαν,                     ὅπως τὴν μὲν τῶν συμμάχων χώραν ἀσινῆ διαφυλάξῃ, τὴν δ΄ ὑπὸ τοὺς                     βαρβάρους οὖσαν καταφθείρῃ. εὐθὺς οὖν                     τούς τε μισθοφόρους καὶ Συρακοσίους καὶ τοὺς ἄλλους συμμάχους                     ἀθροίσας καὶ κοινὴν ἐκκλησίαν συναγαγὼν παρώρμησε τοῖς οἰκείοις                     λόγοις τὰ πλήθη πρὸς τὸν ὑπὲρ τῶν ὅλων ἀγῶνα·                     πάντων δ΄ ἀποδεξαμένων τοὺς λόγους καὶ βοώντων ἄγειν τὴν ταχίστην                     ἐπὶ τοὺς βαρβάρους προῆγεν ἔχων τοὺς σύμπαντας οὐ πλείους τῶν                     μυρίων καὶ δισχιλίων. ἤδη δ΄ αὐτοῦ κατὰ                     τὴν ̓ακραγαντίνην ὄντος παραδόξως ἐνέπεσε τῇ στρατιᾷ ταραχὴ καὶ                     στάσισ. τῶν γὰρ μισθοφόρων τις ὄνομα Θρασίοσ, σεσυληκὼς τὸ ἐν                     Δελφοῖς ἱερὸν μετὰ τῶν Φωκέων, ἀπονοίᾳ δὲ καὶ θράσει διαφέρων,                     ἀκόλουθον τοῖς πρότερον τετολμημένοις πρᾶξιν ἐπετελέσατο. τῶν γὰρ ἄλλων σχεδὸν ἁπάντων τῶν μετασχόντων                     τῆς εἰς τὸ μαντεῖον παρανομίας τετευχότων ὑπὸ τοῦ δαιμονίου τῆς                     προσηκούσης τιμωρίασ, καθάπερ μικρῷ πρότερον ἀνεγράψαμεν, μόνος οὗτος                     διαλεληθὼς τὸ θεῖον ἐπεχείρησε τοὺς μισθοφόρους παρορμᾶν πρὸς                     ἀπόστασιν. ἔφη γὰρ τὸν Τιμολέοντα                     παραφρονοῦντα πρὸς ὁμολογουμένην ἀπώλειαν ἄγειν τοὺς στρατιώτασ·                     ἑξαπλασίους γὰρ ὄντας τοὺς Καρχηδονίους καὶ πάσαις ταῖς παρασκευαῖς                     ἀνυπερβλήτους ὑπάρχοντας ἐπαγγέλλεται νικήσειν, ἐναποκυβεύων ταῖς τῶν                     μισθοφόρων ψυχαῖσ, οὐδὲ τοὺς ὀφειλομένους μισθοὺς πολλοῦ χρόνου διὰ                     τὴν ἀπορίαν ἀποδεδωκώσ. συνεβούλευεν                     οὖν ἀνακάμπτειν εἰς τὰς Συρακούσσας καὶ τοὺς μισθοὺς ἀπαιτεῖν,                     ἐπὶ δὲ στρατείαν ἀπεγνωσμένην μὴ συνακολουθεῖν. τῶν δὲ μισθοφόρων                     ἀσμένως τοὺς λόγους δεχομένων καὶ νεωτερίζειν ἐπιχειρούντων μόγις                     πολλὰ δεηθεὶς αὐτῶν ὁ Τιμολέων καὶ δωρεὰς ἐπαγγελλόμενος κατέπαυσε                     τὴν ταραχήν. ὅμως δὲ τῷ Θρασίῳ χιλίων συνακολουθησάντων τὴν μὲν                     τούτων κόλασιν εἰς ἕτερον ἀνεβάλετο καιρόν, γράψας δὲ πρὸς τοὺς ἐν                     Συρακούσσαις φίλους προσδέξασθαι αὐτοὺς φιλοφρόνως καὶ τοὺς μισθοὺς                     ἀποδοῦναι τὴν μὲν ταραχὴν πᾶσαν εἰς τέλος κατέσβεσε, τῶν δ΄                     ἀπειθησάντων ἀφείλατο τὴν ἐκ τῆς νίκης εὐδοξίαν. αὐτὸς δὲ τοὺς ἄλλους ταῖς φιλανθρώποις ἐντεύξεσιν                     εἰς τὴν προϋπάρχουσαν εὔνοιαν ἀποκαταστήσας προῆγεν ἐπὶ τοὺς                     πολεμίους οὐ μακρὰν στρατοπεδεύοντασ. συναγαγὼν δ΄ εἰς τὴν ἐκκλησίαν                     τοὺς στρατιώτας καὶ διὰ τῶν λόγων θάρσος παραστήσας τοῖς πλήθεσι                     διῆλθε μὲν τὴν τῶν Φοινίκων ἀνανδρίαν, ὑπέμνησε δὲ τῆς Γέλωνος                     εὐημερίασ. πάντων δὲ καθάπερ τινὶ μιᾷ                     φωνῇ βοώντων ἐπιθέσθαι τοῖς βαρβάροις καὶ κατάρχεσθαι τῆς μάχησ,                     κατὰ τύχην ὑποζυγίων σέλινα κομιζόντων εἰς τὰς στιβάδας ὁ Τιμολέων                     ἔφη δέχεσθαι τὸν οἰωνὸν τῆς νίκησ· τὸν γὰρ ̓ισθμιακὸν στέφανον ἐκ                     σελίνου συνίστασθαι. οἱ δὲ στρατιῶται                     παραγγείλαντος τοῦ Τιμολέοντος ἐκ τῶν σελίνων πλέξαντες στεφάνους καὶ                     ταῖς κεφαλαῖς περιθέντες προῆγον μετὰ χαρᾶσ, ὡς τῶν θεῶν                     προσημαινόντων αὐτοῖς τὴν νίκην· ὅπερ καὶ συνέβη γενέσθαι· περιεγένοντο γὰρ ἀνελπίστως τῶν πολεμίων οὐ                     μόνον διὰ τὰς ἰδίας ἀνδραγαθίασ, ἀλλὰ καὶ διὰ τὴν τῶν θεῶν                     συνεργίαν. ὁ μὲν γὰρ Τιμολέων ἐκτάξας τὴν δύναμιν κατέβαινεν ἀπό                     τινων λόφων ἐπὶ τὸν Κρίμισον ποταμὸν καὶ μυρίων ἤδη διαβεβηκότων ἐξ                     ἐφόδου τούτοις ἐπέρραξε, τεταγμένος αὐτὸς ἐπὶ μέσης τῆς φάλαγγοσ.                         γενομένης δὲ μάχης καρτερᾶς καὶ τῶν                     ̔ελλήνων ὑπερεχόντων ταῖς τε ἀρεταῖς καὶ ταῖς εὐχειρίαις πολὺς                     ἐγίνετο φόνος τῶν βαρβάρων. ἤδη δὲ φευγόντων τῶν διαβεβηκότων ἡ                     πᾶσα δύναμις τῶν Καρχηδονίων περαιωθεῖσα τὸ ῥεῖθρον διωρθώσατο τὴν                     τῶν ἰδίων ἧτταν. καινοποιηθείσης δὲ τῆς μάχης καὶ τῶν Φοινίκων τῷ                     πλήθει περιχεομένων τοὺς ̔́ελληνας ἄφνω πολὺς ἐκ τοῦ περιέχοντος                     ὄμβρος κατερράγη καὶ χαλάζης εὐμεγέθους πλῆθοσ, ἀστραπαί τε καὶ                     βρονταὶ μετὰ πνευμάτων μεγάλων κατέσκηπτον· καὶ τούτων ἁπάντων                     θυελλοφορουμένων τοῖς μὲν ̔́ελλησι κατὰ νώτου, τοῖς δὲ βαρβάροις κατὰ                     πρόσωπον οἱ μὲν περὶ τὸν Τιμολέοντα τὸ σύμπτωμα ῥᾳδίως ὑπέμενον,                     οἱ δὲ Φοίνικες τὸ μέγεθος τῆς περιστάσεως φέρειν ἀδυνατοῦντεσ, ἅμα                     δὲ καὶ τῶν ̔ελλήνων ἐπικειμένων, πρὸς φυγὴν ὥρμησαν. πάντων δ΄ ἐπὶ τὸν ποταμὸν τρεπομένων, ἀναμὶξ                     ἱππέων τε καὶ πεζῶν, καὶ τῶν ἁρμάτων ἅμα τούτοις φυρομένων οἱ μὲν                     ὑπ΄ ἀλλήλων συμπατούμενοι καὶ τοῖς τῶν συμμάχων ξίφεσι καὶ λόγχαις                     περιπειρόμενοι τὴν συμφορὰν ἔσχον ἀβοήθητον, οἱ δ΄ ὑπὸ τῶν παρὰ                     τοῖς πολεμίοις ἱππέων εἰς τὸ τοῦ ποταμοῦ ῥεῖθρον ἀγεληδὸν                     συνελαυνόμενοι καὶ κατὰ νώτου τὰς πληγὰς λαμβάνοντες ἀπέθνησκον.                         πολλοὶ δὲ ἄνευ πολεμίας πληγῆς                     διεφθείροντο σωρευομένων τῶν σωμάτων διά τε τὸν φόβον καὶ τὸ πλῆθος                     καὶ διὰ τὰς ἐν τῷ ῥείθρῳ δυσχερείασ. τὸ δὲ μέγιστον, λάβρων                     γεγενημένων τῶν ὄμβρων ὁ ποταμὸς βιαιοτέρῳ τῷ ῥεύματι καταφερόμενος                     πολλοὺς ἐβάπτιζε καὶ μετὰ τῶν ὅπλων διανηχομένους διέφθειρε.                         τέλος δὲ τῶν Καρχηδονίων οἱ μὲν τὸν                     ἱερὸν λόχον ἀναπληροῦντες καὶ τὸν μὲν ἀριθμὸν ὄντες δισχίλιοι καὶ                     πεντακόσιοι, ταῖς δ΄ ἀρεταῖς καὶ δόξαισ, ἔτι δὲ ταῖς οὐσίαις                     πρωτεύοντες ἅπαντες ἀγωνισάμενοι λαμπρῶς κατεκόπησαν. τῶν δ΄ ἄλλων τῶν συστρατευομένων αὐτοῖς ἀπέθανον                     πλείους τῶν μυρίων, αἰχμάλωτοι δ΄ ἐλήφθησαν οὐκ ἐλάττους τῶν μυρίων                     καὶ πεντακισχιλίων. τῶν δὲ ἁρμάτων τὰ μὲν πολλὰ συνετρίβη κατὰ τὸν                     ἀγῶνα, διακόσια δ΄ ἥλω· τὰ δὲ σκευοφόρα καὶ τὰ ζεύγη καὶ τὰ πλήθη                     τῶν ἁμαξῶν ὑποχείρια τοῖς ̔́ελλησιν ἐγένετο. τῶν δ΄ ὅπλων τὰ πολλὰ μὲν ὑπὸ τοῦ ποταμοῦ                     διεφθάρη, ἐπὶ δὲ τὴν τοῦ Τιμολέοντος σκηνὴν χίλιοι μὲν θώρακεσ,                     ἀσπίδες δὲ πλείους τῶν μυρίων ἀπηνέχθησαν. τούτων δ΄ ὕστερον τὰ μὲν                     ἐν τοῖς ἐν Συρακούσσαις ναοῖς ἀνετέθη, τὰ δὲ τοῖς συμμάχοις                     διεμερίσθη, τινὰ δ΄ εἰς Κόρινθον Τιμολέων ἀπέστειλε, προστάξας εἰς                     τὸ τοῦ Ποσειδῶνος ἱερὸν ἀναθεῖναι. πολλῶν δὲ καὶ χρημάτων καταληφθέντων                     διὰ τὸ τοὺς Καρχηδονίους ἐσχηκέναι πλῆθος ἐκπωμάτων ἀργυρῶν τε καὶ                     χρυσῶν, ἔτι δὲ τὸν ἄλλον κόσμον ὑπερβάλλοντα διὰ τὸ μέγεθος τῆς                     παρ΄ αὐτοῖς εὐπορίας ἅπαντα συνεχώρησε τοῖς στρατιώταις ἔχειν                     ἔπαθλα τῆς ἀνδραγαθίασ. τῶν δὲ                     Καρχηδονίων οἱ διαφυγόντες τὸν ἐν τῇ μάχῃ κίνδυνον μόγις εἰς τὸ                     Λιλύβαιον διεσώθησαν. τοσαύτη δ΄ αὐτοὺς κατάπληξις καὶ δέος κατεῖχεν                     ὥστε μὴ τολμᾶν εἰς τὰς ναῦς ἐμβαίνειν μηδ΄ ἀποπλεῖν εἰς τὴν                     Λιβύην, ὡς διὰ τὴν τῶν θεῶν ἀλλοτριότητα πρὸς αὐτοὺς ὑπὸ τοῦ                     Λιβυκοῦ πελάγους καταποθησομένουσ. οἱ δ΄                     ἐν τῇ Καρχηδόνι τὸ μέγεθος πυθόμενοι τῆς συμφορᾶς συνετρίβησαν ταῖς                     ψυχαῖς καὶ συντόμως ὑπελάμβανον ἥξειν ἐπ΄ αὐτοὺς τὸν Τιμολέοντα                     μετὰ τῆς δυνάμεωσ. εὐθὺ δὲ Γέσκωνα τὸν ̓́αννωνος πεφυγαδευμένον                     κατήγαγον καὶ στρατηγὸν ἀπέδειξαν διὰ τὸ δοκεῖν τόλμῃ τε καὶ                     στρατηγίᾳ διαφέρειν. αὐτοὶ δ΄ ἔκριναν                     πολιτικοῖς μὲν σώμασι μὴ διακινδυνεύειν, μισθοφόρους δὲ ἀλλοεθνεῖς                     ἀθροίζειν καὶ μάλιστα ̔́ελληνασ· ὑπακούσεσθαι δ΄ αὐτοῖς πρὸς τὴν                     στρατείαν πολλοὺς ὑπελάμβανον διὰ τὸ μέγεθος τῆς μισθοφορᾶς καὶ τὴν                     εὐπορίαν τῆς Καρχηδόνοσ. εἰς δὲ τὴν Σικελίαν τοὺς εὐθέτους                     πρέσβεις ἐξέπεμψαν, προστάξαντες ἐφ΄ οἷς ἂν ᾖ δυνατὸν συνθέσθαι                     τὴν εἰρήνην. τοῦ δ΄ ἔτους τούτου                     διελθόντος ̓αθήνησι μὲν ἦρχε Λυσιμαχίδησ, ἐν ̔ρώμῃ δ΄ ὕπατοι                     καθειστήκεισαν Κόιντος Σερουίλιος καὶ Μάρκος ̔ρουτίλιοσ. ἐπὶ δὲ                     τούτων Τιμολέων ἐπανελθὼν εἰς Συρακούσσας πρῶτον μὲν τοὺς                     ἐγκαταλιπόντας αὐτὸν μισθοφόρους τοὺς μετὰ Θρασίου πάντας ἐκ τῆς                     πόλεως ὡς προδότας ὄντας ἐξέβαλεν. οὗτοι δ΄ εἰς τὴν ̓ιταλίαν διαβάντες καὶ χωρίον τι παραθαλάττιον ἐν                     τῇ Βρεττίᾳ καταλαβόμενοι διήρπασαν. οἱ δὲ Βρέττιοι παροξυνθέντες                     εὐθὺς μετὰ δυνάμεως πολλῆς ἐστράτευσαν ἐπ΄ αὐτοὺς καὶ τὸ χωρίον                     ἐκπολιορκήσαντες ἅπαντας κατηκόντισαν. οἱ μὲν οὖν καταλιπόντες τὸν                     Τιμολέοντα μισθοφόροι τῆς ἰδίας παρανομίας ἐπάθλου τοιαύτης συμφορᾶς                     ἔτυχον· ὁ δὲ Τιμολέων Ποστόμιον τὸν                     Τυρρηνὸν δώδεκα λῃστρίσι τοὺς πλέοντας ληιζόμενον καὶ καταπλεύσαντα                     εἰς Συρακούσσας ὡς φίλον συλλαβὼν ἐθανάτωσεν. ὑπεδέξατο δὲ καὶ τοὺς                     ὑπὸ Κορινθίωνἐκπεμφθέντας οἰκήτορας φιλοφρόνωσ, ὄντας τὸν ἀριθμὸν                     πεντακισχιλίουσ. μετὰ δὲ ταῦτα τῶν Καρχηδονίων διαπρεσβευσαμένων καὶ                     πολλὰ δεηθέντων συνεχώρησεν αὐτοῖς τὴν εἰρήνην ὥστε τὰς μὲν                     ̔ελληνίδας πόλεις ἁπάσας ἐλευθέρας εἶναι, τὸν δὲ Λύκον καλούμενον                     ποταμὸν ὅριον εἶναι τῆς ἑκατέρων ἐπικρατείασ· μὴ ἐξεῖναι δὲ                     Καρχηδονίοις βοηθῆσαι τοῖς τυράννοις τοῖς πολεμοῦσι πρὸς Συρακοσίουσ.                         μετὰ δὲ ταῦτα τὸν μὲν ̔ικέταν                     καταπολεμήσας ἐθανάτωσε, τοὺς δ΄ ἐν Αἴτνῃ Καμπανοὺς ἐκπολιορκήσας                     διέφθειρε. καὶ Νικόδημον μὲν τὸν Κεντοριπίνων τύραννον καταπληξάμενος                     ἐξέβαλεν ἐκ τῆς πόλεωσ, ̓απολλωνιάδην δὲ τὸν ̓αγυριναίων δυνάστην                     παύσας τῆς τυραννίδος τοὺς ἐλευθερωθέντας Συρακοσίους ἐποίησε.                     καθόλου δὲ πάντας τοὺς κατὰ τὴν νῆσον τυράννους ῥιζοτομήσας καὶ τὰς                     πόλεις ἐλευθερώσας εἰς τὴν συμμαχίαν προσεδέξατο. κηρύξαντος δ΄ αὐτοῦ κατὰ τὴν ̔ελλάδα διότι                     Συρακόσιοι διδόασι χώραν καὶ οἰκίας τοῖς βουλομένοις μετέχειν τῆς ἐν                     Συρακούσσαις πολιτείας πολλοὶ πρὸς τὴν κληρουχίαν ̔́ελληνες ἀπήντησαν·                     τέλος δὲ οἰκήτορες ἀπεδείχθησαν εἰς μὲν τὴν Συρακοσίαν τὴν                     ἀδιαίρετον τετρακισμύριοι, εἰς δὲ τὴν ̓αγυριναίαν μύριοι διὰ τὸ                     μέγεθος καὶ κάλλος τῆς χώρασ. εὐθὺ δὲ                     καὶ τοὺς προϋπάρχοντας νόμους ἐν ταῖς Συρακούσσαισ, οὓς συνέγραψε                     Διοκλῆσ, διώρθωσε. καὶ τοὺς μὲν περὶ τῶν ἰδιωτικῶν συμβολαίων ἢ                     κληρονομιῶν εἴασεν ἀμεταθέτουσ, τοὺς δὲ περὶ τῶν δημοσίων                     νενομοθετημένους πρὸς τὴν ἰδίαν ὑπόστασιν ὥς ποτ΄ ἐδόκει συμφέρειν                     διώρθωσεν. ἐπιστάτης δ΄ ἦν καὶ διορθωτὴς                     τῆς νομοθεσίας Κέφαλος ὁ Κορίνθιοσ, ἀνὴρ ἐν παιδείᾳ καὶ συνέσει                     δεδοξασμένοσ. ἀπὸ δὲ τούτων γενόμενος τοὺς μὲν Λεοντίνους εἰς                     Συρακούσσας μετῴκισεν, εἰς δὲ τὴν Καμαριναίαν οἰκήτορας προσθεὶς                     ἐπηύξησε τὴν πόλιν. καθόλου δὲ πάντα τὰ κατὰ τὴν Σικελίαν εἰρηνικῶς                     καταστήσας ἐποίησε τὰς πόλεις ταχὺ λαβεῖν πολλὴν αὔξησιν πρὸς                     εὐδαιμονίαν. ἐκ πολλοῦ γὰρ χρόνου διὰ τὰς στάσεις καὶ τοὺς                     ἐμφυλίους πολέμουσ, ἔτι δὲ τὸ πλῆθος τῶν ἐπανισταμένων αἰεὶ                     τυράννων αἱ μὲν πόλεις ἔρημοι τῶν οἰκητόρων ἦσαν, αἱ δὲ χῶραι διὰ                     τὴν ἀργίαν ἐξηγρίωντο καὶ καρπῶν ἡμέρων ἄφοροι καθειστήκεισαν· τότε                     δὲ διὰ τὸ πλῆθος τῶν ἐπιπολασάντων οἰκητόρων καὶ διὰ τὴν                     πολυχρόνιον ἐπιγεγενημένην εἰρήνην ἐξημερώθησαν ταῖς ἐργασίαις καὶ                     πολλοὺς καὶ παντοδαποὺς ἐξήνεγκαν καρπούσ. τούτους δ΄ οἱ Σικελιῶται                     λυσιτελῶς πιπράσκοντες τοῖς ἐμπόροις ταχὺ προσανέδραμον ταῖς οὐσίαισ.                         τοιγαροῦν διὰ τὴν ἐκ τούτων εὐπορίαν                     πολλὰ καὶ μεγάλα κατεσκευάσθη κατ΄ ἐκείνους τοὺς χρόνους ἀναθήματα,                     ἐν μὲν ταῖς Συρακούσσαις ὁ κατὰ τὴν Μῆσον οἶκος ὁ ἑξηκοντάκλινος                     ὀνομαζόμενοσ, τῶν κατὰ τὴν Σικελίαν ἔργων ὑπεραίρων τῷ μεγέθει                     καὶ τῇ κατασκευῇ, ὃν κατεσκεύασε μὲν ̓αγαθοκλῆς ὁ δυνάστησ, διὰ                     δὲ τὸ βάρος τῶν ἔργων ὑπεραίρων τοὺς τῶν θεῶν ναοὺς ἐπισημασίας                     ἔτυχεν ὑπὸ τοῦ δαιμονίου κεραυνωθείσ, οἵ τε παρὰ τὸν μικρὸν λιμένα                     πύργοι, τὰς μὲν ἐπιγραφὰς ἔχοντες ἐξ ἑτερογενῶν λίθων, σημαίνοντες                     δὲ τὴν τοῦ κατασκευάσαντος αὐτοὺς προσηγορίαν ̓αγαθοκλέουσ, ὁμοίως                     δὲ τούτοις μικρὸν ὕστερον ὑπὸ ̔ιέρωνος τοῦ βασιλέως τό τε κατὰ τὴν                     ἀγορὰν ̓ολυμπιεῖον καὶ ὁ πλησίον τοῦ θεάτρου βωμόσ, τὸ μὲν μῆκος                     ὢν σταδίου, τὸ δ΄ ὕψος καὶ πλάτος ἔχων τούτῳ κατὰ λόγον.                         ἐν δὲ ταῖς ἐλάττοσι πόλεσιν, ἐν                     αἷς ἡ τῶν ̓αγυριναίων καταριθμεῖται, μετασχοῦσα τῆς τότε κληρουχίας                     διὰ τὴν προειρημένην ἐκ τῶν καρπῶν εὐπορίαν, θέατρον μὲν κατεσκεύασε                     μετὰ τὸ τῶν Συρακοσίων κάλλιστον τῶν κατὰ Σικελίαν, θεῶν τε ναοὺς                     καὶ βουλευτήριον καὶ ἀγοράν, ἔτι δὲ πύργων ἀξιολόγους κατασκευὰς                     καὶ τάφους πυραμίδων πολλῶν καὶ μεγάλων διαφόρων ταῖς φιλοτεχνίαισ.                         ἐπ΄ ἄρχοντος δ΄ ̓αθήνησι Χαρώνδου                     τὴν ὕπατον ἀρχὴν διεδέξαντο Λεύκιος Αἰμίλιος καὶ Γάιος Πλώτιοσ.                     ἐπὶ δὲ τούτων Φίλιππος ὁ βασιλεὺς τοὺς πλείστους τῶν ̔ελλήνων εἰς                     φιλίαν προηγμένος ἐφιλοτιμεῖτο καὶ τοὺς ̓αθηναίους καταπληξάμενος                     ἀδήριτον ἔχειν τὴν ἡγεμονίαν τῆς ̔ελλάδοσ. διόπερ ἄφνω καταλαβόμενος ̓ελάτειαν πόλιν καὶ τὰς                     δυνάμεις εἰς ταύτην ἀθροίσας διέγνω πολεμεῖν τοῖς ̓αθηναίοισ.                     ἀπαρασκεύων δ΄ ὄντων αὐτῶν διὰ τὴν συντεθειμένην εἰρήνην ἤλπιζε                     ῥᾳδίως περιποιήσεσθαι τὴν νίκην· ὅπερ καὶ συνετελέσθη. καταληφθείσης                     γὰρ τῆς ̓ελατείας ἧκόν τινες νυκτὸς ἀπαγγέλλοντες τὴν κατάληψιν τῆς                     πόλεως καὶ διότι ταχέως ἥξει Φίλιππος μετὰ τῆς δυνάμεως εἰς τὴν                     ̓αττικήν. οἱ δὲ στρατηγοὶ τῶν ̓αθηναίων                     διὰ τὸ παράδοξον τῆς πράξεως καταπλαγέντες τούς τε σαλπικτὰς                     μετεπέμποντο καὶ σημαίνειν προσέταττον δι΄ ὅλης τῆς νυκτόσ. τῆς δὲ                     φήμης εἰς πᾶσαν οἰκίαν διαδοθείσης ἡ μὲν πόλις ὀρθὴ διὰ τὸν φόβον                     ἦν, ὁ δὲ δῆμος ἅπας ἅμ΄ ἡμέρᾳ συνέδραμεν εἰς τὸ θέατρον πρὸ                     τοῦ συγκαλέσαι τοὺς ἄρχοντας ὡς ἦν ἔθοσ. ὡς δ΄ ἧκον οἱ στρατηγοὶ καὶ τὸν μηνύσαντα παρῆγον                     κἀκεῖνος εἶπεν, σιωπὴ μὲν καὶ φόβος κατεῖχε τὸ θέατρον καὶ τῶν                     εἰωθότων δημηγορεῖν οὐδεὶς ἐτόλμα συμβουλεῦσαι· πλεονάκις δὲ τοῦ                     κήρυκος καλέσαντος τοὺς ἐροῦντας ὑπὲρ τῆς κοινῆς σωτηρίας οὐδεὶς                     παρῄει σύμβουλοσ. ἀπορίας οὖν μεγάλης                     οὔσης καὶ καταπλήξεως ἀπέβλεπε τὸ πλῆθος ἐπὶ τὸν Δημοσθένην. ὁ δ΄                     καταβὰς καὶ τὸν δῆμον παρακαλέσας θαρρεῖν ἀπεφαίνετο δεῖν παραχρῆμα                     πρέσβεις ἀποστέλλειν εἰς τὰς Θήβας καὶ παρακαλεῖν τοὺς Βοιωτοὺς                     κοινῇ τὸν ὑπὲρ τῆς ἐλευθερίας ἀγῶνα τίθεσθαι· πρὸς γὰρ τοὺς                     ἄλλους συμμάχους ὁ καιρὸς οὐ συνεχώρει πέμπειν πρεσβείας περὶ τῆς                     συμμαχίασ. ἐν ἡμέραις γὰρ δυσὶ προσδόκιμος ἦν ὁ βασιλεὺς ἥξειν εἰς                     τὴν ̓αττικὴν καὶ τῆς ὁδοιπορίας οὔσης διὰ τῆς Βοιωτίας ἡ παρὰ                     τῶν Βοιωτῶν συμμαχία μόνη κατελείπετο, φανεροῦ γ΄ ὄντος ὅτι                     Φίλιπποσ, φίλος ὢν καὶ σύμμαχος Βοιωτοῖσ, τούτους ἐν παρόδῳ                     πειράσεται παραλαβεῖν εἰς τὸν κατ΄ ̓αθηναίων πόλεμον. τοῦ δὲ δήμου τὸν λόγον                     ἀποδεξαμένου καὶ τοῦ περὶ τῆς πρεσβείας ψηφίσματος ὑπὸ Δημοσθένους                     γραφέντος ὁ μὲν δῆμος ἐζήτει τὸν δυνατώτατον εἰπεῖν· ὁ δὲ                     Δημοσθένης ὑπήκουσε προθύμως πρὸς τὴν χρείαν. τέλος δ΄ ὀξέως                     πρεσβεύσας καὶ πείσας ἐπανῆλθεν εἰς τὰς ̓αθήνασ. ὁ δὲ δῆμος τῇ                     τῶν Βοιωτῶν συμμαχίᾳ διπλασάσας τὴν προϋπάρχουσαν δύναμιν ἀνεθάρρησε                     ταῖς ἐλπίσιν. εὐθὺ δὲ καὶ στρατηγοὺς                     κατέστησε τοὺς περὶ Χάρητα καὶ Λυσικλέα καὶ πανδημεὶ μετὰ τῶν                     ὅπλων ἐξέπεμψε τοὺς στρατιώτας εἰς τὴν Βοιωτίαν. τῶν δὲ νέων                     ἁπάντων προθύμως εἰς τὸν ἀγῶνα καταντώντων οὗτοι μὲν κατὰ σπουδὴν                     ὁδοιπορήσαντες ἧκον εἰς Χαιρώνειαν τῆς Βοιωτίασ· οἱ δὲ Βοιωτοὶ                     θαυμάσαντες τὴν ὀξύτητα τῆς τῶν ̓αθηναίων παρουσίας καὶ αὐτοὶ                     σπουδῆς οὐδὲν ἐλλείποντες ἀπήντησαν μετὰ τῶν ὅπλων καὶ κοινῇ                     στρατοπεδεύσαντες ὑπέμενον τὴν τῶν πολεμίων ἔφοδον. Φίλιππος δὲ τὸ μὲν πρῶτον ἐξέπεμψεν ἐπὶ τὸ                     κοινὸν τῶν Βοιωτῶν πρέσβεισ, ὧν ἦν ἐπιφανέστατος Πύθων. οὗτος                     γὰρ διαβεβοημένος ἐπὶ τῇ τοῦ λόγου δεινότητι καὶ συγκριθεὶς παρὰ                     τοῖς Βοιωτοῖς κατὰ τὴν περὶ τῆς συμμαχίας δημηγορίαν πρὸς Δημοσθένην                     τῶν μὲν ἄλλων ἐπρώτευσεν, τούτου δὲ ἐφάνη καταδεέστεροσ. καὶ ὁ Δημοσθένης δὲ αὐτὸς ὡς μέγα τι                     κατειργασμένος ἐν τοῖς συγγεγραμμένοις ὑπ΄ αὐτοῦ λόγοις συμνύνεται τῇ                     πρὸς τὸν ῥήτορα τοῦτον δημηγορίᾳ ἐν οἷς λέγειτότ΄ ἐγὼ μὲν                         τῷ Πύθωνι θρασυνομένῳ καὶ πολλῷ ῥέοντι καθ΄ ὑμῶν οὐχ                         ὑπεχώρησα.δεμ. 18.1ϙ6 μετὰ δὲ ταῦθ΄ ὁ Φίλιππος ἀποτυχὼν τῆς                     τῶν Βοιωτῶν συμμαχίας οὐδὲν ἧττον ἔκρινε πρὸς ἀμφοτέρους                     διαγωνίσασθαι· διὸ καὶ προσαναμείνας τοὺς ἀφυστεροῦντας τῶν συμμάχων                     ἧκεν εἰς τὴν Βοιωτίαν, ἔχων πεζοὺς μὲν πλείους τῶν τρισμυρίων,                     ἱππεῖς δὲ οὐκ ἔλαττον τῶν δισχιλίων. ἀμφοτέρων δὲ πρὸς τὴν μάχην εὐτρεπῶν γενομένων τοῖς μὲν φρονήμασι                     καὶ ταῖς προθυμίαισ, ἔτι δὲ ταῖς ἀνδραγαθίαις ἐφάμιλλοι                     καθειστήκεισαν, τῷ δὲ πλήθει καὶ τῇ κατὰ τὴν στρατηγίαν ἀρετῇ                     προεῖχεν ὁ βασιλεύσ. πολλὰς γὰρ καὶ                     ποικίλας παρατάξεις ἠγωνισμένος καὶ ἐν ταῖς πλείσταις μάχαις νενικηκὼς                     μεγάλην εἶχεν ἐμπειρίαν τῶν κατὰ πόλεμον ἔργων. παρὰ δὲ τοῖς                     ̓αθηναίοις οἱ μὲν ἀγαθώτατοι τῶν στρατηγῶν ἐτετελευτήκεισαν,                     ̓ιφικράτης καὶ Χαβρίασ, ἔτι δὲ Τιμόθεοσ, τῶν δ΄ ὑπολελειμμένων                     Χάρης πρωτεύων οὐδὲν διέφερε τῶν τυχόντων ἰδιωτῶν κατὰ τὴν ἐν τῷ                     στρατηγεῖν ἐνέργειαν καὶ βουλήν. ἅμα δ΄ ἡμέρᾳ τῶν δυνάμεων                     ἐκταττομένων ὁ μὲν βασιλεὺς τὸν υἱὸν ̓αλέξανδρον, ἀντίπαιδα τὴν                     ἡλικίαν ὄντα, διάδηλον δὲ τὴν ἀνδρείαν καὶ τὴν ὀξύτητα τῆς                     ἐνεργείας ἔχοντα, κατέστησεν ἐπὶ θάτερον τῶν κεράτων, παρακαταστήσας                     αὐτῷ τῶν ἡγεμόνων τοὺς ἀξιολογωτάτουσ· αὐτὸς δὲ τοὺς ἐπιλέκτους                     ἔχων μεθ΄ ἑαυτοῦ τὴν ἡγεμονίαν εἶχε τοῦ ἑτέρου μέρους καὶ τὰς                     κατὰ μέρος τάξεις οἰκείως τοῖς παροῦσι καιροῖς διεκόσμησεν. οἱ δ΄ ̓αθηναῖοι κατ΄ ἔθνος τὴν διαίρεσιν τῆς                     τάξεως ποιησάμενοι τοῖς μὲν Βοιωτοῖς τὸ ἕτερον μέρος παρέδωκαν,                     αὐτοὶ δὲ τοῦ λοιποῦ τὴν ἡγεμονίαν εἶχον. γενομένης δὲ μάχης                     καρτερᾶς ἐπὶ πολὺν χρόνον καὶ πολλῶν πιπτόντων παρ΄ ἀμφοτέροις μέχρι                     μέν τινος ὁ ἀγὼν ἀμφιδοξουμένας εἶχε τὰς ἐλπίδας τῆς νίκησ.                         μετὰ δὲ ταῦτα τοῦ ̓αλεξάνδρου                     φιλοτιμουμένου τῷ πατρὶ τὴν ἰδίαν ἀνδραγαθίαν ἐνδείξασθαι καὶ                     φιλοτιμίας ὑπερβολὴν οὐκ ἀπολείποντοσ, ὁμοίως δὲ καὶ πολλῶν αὐτῷ                     συναγωνιζομένων ἀνδρῶν ἀγαθῶν πρῶτος τὸ συνεχὲς τῆς τῶν πολεμίων                     τάξεως ἔρρηξε καὶ πολλοὺς καταβαλὼν κατεπόνει τοὺς καθ΄ αὑτὸν                     τεταγμένουσ. τὸ δ΄ αὐτὸ καὶ τῶν                     παραστατῶν αὐτῷ ποιησάντων τὸ συνεχὲς αἰεὶ τῆς τάξεως παρερρήγνυτο.                     πολλῶν δὲ σωρευομένων νεκρῶν οἱ περὶ τὸν ̓αλέξανδρον πρῶτοι                     βιασάμενοι τοὺς καθ΄ αὑτοὺς ἐτρέψαντο. μετὰ δὲ ταῦτα καὶ ὁ βασιλεὺς                     αὐτὸς προκινδυνεύων καὶ τῆς νίκης τὴν ἐπιγραφὴν οὐδ΄ αὐτῷ                     παραχωρῶν ̓αλεξάνδρῳ τὸ μὲν πρῶτον ἐξέωσε τῇ βίᾳ τοὺς                     ἀντιτεταγμένουσ, ἔπειτα δὲ καὶ φεύγειν συναναγκάσας αἴτιος ἐγένετο                     τῆς νίκησ. τῶν δ΄ ̓αθηναίων ἔπεσον μὲν                     ἐν τῇ μάχῃ πλείους τῶν χιλίων, ἥλωσαν δ΄ οὐκ ἐλάττους τῶν                     δισχιλίων. ὁμοίως δὲ καὶ τῶν Βοιωτῶν                     πολλοὶ μὲν ἀνῃρέθησαν, οὐκ ὀλίγοι δ΄ ἐζωγρήθησαν. μετὰ δὲ τὴν                     μάχην ὁ Φίλιππος τρόπαιον στήσας καὶ τοὺς νεκροὺς εἰς ταφὴν                     συγχωρήσας ἐπινίκια τοῖς θεοῖς ἔθυσε καὶ τοὺς ἀνδραγαθήσαντας κατὰ                     τὴν ἀξίαν ἐτίμησεν. λέγουσι δέ τινες ὅτι καὶ                     παρὰ τὸν πότον πολὺν ἐμφορησάμενος ἄκρατον καὶ μετὰ τῶν φίλων τὸν                     ἐπινίκιον ἄγων κῶμον διὰ μέσων τῶν αἰχμαλώτων ἐβάδιζεν ὑβρίζων                     διὰ λόγων τὰς τῶν ἀκληρούντων δυστυχίασ. Δημάδην δὲ τὸν ῥήτορα κατ΄                     ἐκεῖνον τὸν καιρὸν ἐν τοῖς αἰχμαλώτοις ὄντα χρήσασθαι παρρησίᾳ καὶ                     λόγον ἀποφθέγξασθαι δυνάμενον ἀναστεῖλαι τὴν τοῦ βασιλέως ἀσέλγειαν.                         φασὶ γὰρ εἰπεῖν αὐτόν, βασιλεῦ, τῆς                     τύχης σοι περιθείσης πρόσωπον ̓αγαμέμνονος αὐτὸς οὐκ αἰσχύνῃ πράττων                     ἔργα Θερσίτου; τὸν δὲ Φίλιππον τῇ τῆς ἐπιπλήξεως εὐστοχίᾳ                     κινηθέντα τοσοῦτο μεταβαλεῖν τὴν ὅλην διάθεσιν ὥστε τοὺς μὲν                     στεφάνους ἀπορρῖψαι, τὰ δὲ συνακολουθοῦντα κατὰ τὸν κῶμον σύμβολα τῆς                     ὕβρεως ἀποτρίψασθαι, τὸν δ΄ ἄνδρα τὸν χρησάμενον τῇ παρρησίᾳ                     θαυμάσαι καὶ τῆς αἰχμαλωσίας ἀπολύσαντα πρὸς ἑαυτὸν ἀναλαβεῖν                     ἐντίμωσ. τέλος δ΄ ὑπὸ τοῦ Δημάδου                     καθομιληθέντα ταῖς ̓αττικαῖς χάρισι πάντας ἀπολῦσαι τοὺς αἰχμαλώτους                     ἄνευ λύτρων, καθόλου δ΄ ἀποθέμενον τὴν ἐκ τῆς νίκης ὑπερηφανίαν                     πρέσβεις ἀποστεῖλαι πρὸς τὸν δῆμον τῶν ̓αθηναίων καὶ συνθέσθαι πρὸς                     αὐτοὺς φιλίαν τε καὶ συμμαχίαν, εἰς δὲ τὰς Θήβας φρουρὰν                     ἐγκαταστήσαντα συγχωρῆσαι τὴν εἰρήνην τοῖς Βοιωτοῖσ. οἱ δ΄ ̓αθηναῖοι μετὰ τὴν ἧτταν Λυσικλέους μὲν τοῦ                     στρατηγοῦ θάνατον κατέγνωσαν Λυκούργου τοῦ ῥήτορος κατηγορήσαντοσ.                     οὗτος γὰρ τῶν τότε ῥητόρων μέγιστον ἔχων ἀξίωμα καὶ δώδεκα μὲν                     ἔτη τὰς προσόδους τῆς πόλεως διοικήσας ἐπαινουμένωσ, βίον δ΄ ἐζηκὼς                     ἐπ΄ ἀρετῇ περιβόητον πικρότατος ἦν ἐν τοῖς λόγοις κατήγοροσ.                         γνοίη δ΄ ἄν τις αὐτοῦ τὴν ἐν τοῖς                     λόγοις ἀξίαν καὶ πικρίαν ἐν οἷς τοῦ Λυσικλέους κατηγορῶν λέγει,                     ̓εστρατήγεισ, ὦ Λύσικλεσ, καὶ χιλίων μὲν πολιτῶν τετελευτηκότων,                     δισχιλίων δ΄ αἰχμαλώτων γεγονότων, τροπαίου δὲ κατὰ τῆς πόλεως                     ἑστηκότοσ, τῆς δ΄ ̔ελλάδος ἁπάσης δουλευούσησ, καὶ τούτων ἁπάντων                     γεγενημένων σοῦ ἡγουμένου καὶ στρατηγοῦντος τολμᾷς ζῆν καὶ τὸ τοῦ                     ἡλίου φῶς ὁρᾶν καὶ εἰς τὴν ἀγορὰν ἐμβάλλειν, ὑπόμνημα γεγονὼς                     αἰσχύνης καὶ ὀνείδους τῇ πατρίδι. ἴδιον δέ τι συνέβη γενέσθαι κατὰ                     τοὺς ὑποκειμένους χρόνουσ. καθ΄ ὃν γὰρ καιρὸν ἡ περὶ τὴν Χαιρώνειαν                     ἐγένετο μάχη, ἑτέρα παράταξις συνέστη κατὰ τὴν ̓ιταλίαν τῇ αὐτῇ                     ἡμέρᾳ καὶ ὥρᾳ διαπολεμούντων μὲν Ταραντίνων πρὸς Λευκανούσ,                     συναγωνιζομένου δὲ τοῖς Ταραντίνοις ̓αρχιδάμου τοῦ Λακεδαιμονίων                     βασιλέωσ, ὅτε συνέβη καὶ αὐτὸν ἀναιρεθῆναι τὸν ̓αρχίδαμον.                         οὗτος μὲν οὖν ἦρξε τῶν                     Λακεδαιμονίων ἔτη εἴκοσι τρία, τὴν δὲ βασιλείαν διαδεξάμενος ὁ                     υἱὸς ̓́αγις ἦρξεν ἔτη ἐννέα. ἅμα δὲ τούτοις πραττομένοις Τιμόθεος                     ὁ τῆς ̔ηρακλείας τῆς ἐν τῷ Πόντῳ τύραννος ἐτελεύτησε δυναστεύσας                     ἔτη πεντεκαίδεκα, τὴν δὲ τυραννίδα διαδεξάμενος ὁ ἀδελφὸς Διονύσιος                     ἦρξεν ἔτη δυσὶ πλείω τῶν τριάκοντα. ἐπ΄                     ἄρχοντος δ΄ ̓αθήνησι Φρυνίχου ̔ρωμαῖοι κατέστησαν ὑπάτους Τῖτον                     Μάλλιον Τορκουᾶτον καὶ Πόπλιον Δέκιον. ἐπὶ δὲ τούτων Φίλιππος ὁ                     βασιλεὺς πεφρονηματισμένος τῇ περὶ Χαιρώνειαν νίκῃ καὶ τὰς                     ἐπιφανεστάτας πόλεις καταπεπληγμένος ἐφιλοτιμεῖτο γενέσθαι πάσης τῆς                     ̔ελλάδος ἡγεμών. διαδοὺς δὲ λόγον ὅτι                     βούλεται πρὸς Πέρσας ὑπὲρ τῶν ̔ελλήνων πόλεμον ἄρασθαι καὶ λαβεῖν                     παρ΄ αὐτῶν δίκας ὑπὲρ τῆς εἰς τὰ ἱερὰ γενομένης παρανομίας ἰδίους                     τοὺς ̔́ελληνας ταῖς εὐνοίαις ἐποιήσατο. φιλοφρονούμενος δὲ πρὸς                     ἅπαντας καὶ ἰδίᾳ καὶ κοινῇ ταῖς πόλεσιν ἀπεφαίνετο βούλεσθαι                     διαλεχθῆναι περὶ τῶν συμφερόντων. διόπερ                     ἐν Κορίνθῳ τοῦ κοινοῦ συνεδρίου συναχθέντος διαλεχθεὶς περὶ τοῦ πρὸς                     Πέρσας πολέμου καὶ μεγάλας ἐλπίδας ὑποθεὶς προετρέψατο τοὺς                     συνέδρους εἰς πόλεμον. τέλος δὲ τῶν ̔ελλήνων ἑλομένων αὐτὸν                     στρατηγὸν αὐτοκράτορα τῆς ̔ελλάδος μεγάλας παρασκευὰς ἐποιεῖτο πρὸς                     τὴν ἐπὶ τοὺς Πέρσας στρατείαν. διατάξας δ΄ ἑκάστῃ πόλει τὸ πλῆθος                     τῶν εἰς συμμαχίαν στρατιωτῶν ἐπανῆλθεν εἰς τὴν Μακεδονίαν. καὶ τὰ                     μὲν περὶ Φίλιππον ἐν τούτοις ἦν. κατὰ δὲ                     τὴν Σικελίαν Τιμολέων ὁ Κορίνθιος ἅπαντα τοῖς Συρακοσίοις καὶ                     τοῖς Σικελιώταις κατωρθωκὼς ἐτελεύτησε, στρατηγήσας ἔτη ὀκτώ. οἱ δὲ                     Συρακόσιοι μεγάλως ἀποδεδεγμένοι τὸν ἄνδρα διά τε τὴν ἀρετὴν καὶ                     τὸ μέγεθος τῶν εὐεργεσιῶν μεγαλοπρεπῶς ἔθαψαν αὐτὸν καὶ κατὰ τὴν                     ἐκφορὰν ἀθροισθέντος τοῦ πλήθους τόδε τὸ ψήφισμα ἀνηγόρευσεν ὁ                     Δημήτριος ὃς ἦν μεγαλοφωνότατος τῶν τότε κηρύκων· ἐψήφισται ὁ                     δᾶμος τῶν Συρακοσίων Τιμολέοντα Τιμαινέτου Κορίνθιον τόνδε θάπτειν                     μὲν ἀπὸ διακοσιᾶν μνᾶν, τιμᾶσθαι δὲ εἰς τὸν ἅπαντα χρόνον ἀγώνεσσι                     μουσικοῖς καὶ ἱππικοῖς καὶ γυμνικοῖσ, ὅτι τοὺς τυράννους καταλύσας                     καὶ τοὺς βαρβάρους καταπολεμήσας καὶ τὰς μεγίστας τῶν ̔ελληνίδων                     πόλεων ἀνοικίσας αἴτιος ἐγενήθη τᾶς ἐλευθερίας τοῖς Σικελιώταισ.                         περὶ δὲ                     τοὺς αὐτοὺς καιροὺς ̓αριοβαρζάνης μὲν ἐτελεύτησεν βασιλεύσας ἔτη                     εἴκοσι καὶ ἕξ, τὴν δὲ βασιλείαν διαδεξάμενος Μιθριδάτης ἦρξεν ἔτη                     πέντε πρὸς τοῖς τριάκοντα. ̔ρωμαῖοι δὲ πρὸς Λατίνους καὶ Καμπανοὺς                     παραταξάμενοι περὶ πόλιν Σούεσσαν ἐνίκησαν καὶ τῶν ἡττηθέντων μέρος                     τῆς χώρας ἀφείλοντο. ὁ δὲ κατωρθωκὼς τὴν μάχην Μάλλιος ὁ ὕπατος                     ἐθριάμβευσεν. ἐπ΄ ἄρχοντος δ΄ ̓αθήνησι                     Πυθοδώρου ̔ρωμαῖοι μὲν κατέστησαν ὑπάτους Κόιντον Πόπλιον καὶ                     Τιβέριον Αἰμίλιον Μάμερκον, ̓ολυμπιὰς δ΄ ἤχθη πρώτη πρὸς ταῖς                     ἑκατὸν καὶ δέκα, καθ΄ ἣν ἐνίκα στάδιον Κλεόμαντις Κλειτόριοσ.                         ἐπὶ δὲ τούτων Φίλιππος ὁ βασιλεὺς                     ἡγεμὼν ὑπὸ τῶν ̔ελλήνων καθεσταμένος καὶ τὸν πρὸς Πέρσας πόλεμον                     ἐνστησάμενος ̓́ατταλον μὲν καὶ Παρμενίωνα προαπέστειλεν εἰς τὴν                     ̓ασίαν, μέρος τῆς δυνάμεως δοὺς καὶ προστάξας ἐλευθεροῦν τὰς                     ̔ελληνίδας πόλεισ, αὐτὸς δὲ σπεύδων μὲν μετὰ τῆς τῶν θεῶν γνώμης                     ἐπανελέσθαι τὸν πόλεμον ἐπηρώτησε τὴν Πυθίαν εἰ κρατήσει τοῦ                     βασιλέως τῶν Περσῶν. ἡ δ΄ ἔχρησεν αὐτῷ τόνδε τὸν χρησμόν· ἔστεπται μὲν ὁ ταῦροσ, ἔχει τέλοσ, ἔστιν ὁ                             θύσων.  ὁ μὲν οὖν Φίλιππος σκολιῶς ἔχοντος                     τοῦ χρησμοῦ πρὸς τὸ ἴδιον συμφέρον ἐξεδέχετο τὸ λόγιον, ὡς τοῦ                     μαντείου προλέγοντος τὸν Πέρσην ἱερείου τρόπον τυθήσεσθαι· τὸ δ΄                     ἀληθὲς οὐχ οὕτως εἶχεν, ἀλλὰ τοὐναντίον ἐσήμαινεν ἐν πανηγύρει                     καὶ θεῶν θυσίαις τὸν Φίλιππον ὥσπερ τὸν ταῦρον ἐστεμμένον                     σφαγήσεσθαι. οὐ μὴν ἀλλὰ δόξας συμμαχεῖν                     αὐτῷ τοὺς θεοὺς περιχαρὴς ἦν, ὡς τῆς ̓ασίας ὑπὸ Μακεδόνας                     ἐσομένης αἰχμαλώτου. εὐθὺς οὖν θυσίας μεγαλοπρεπεῖς ἐπετέλει τοῖς                     θεοῖς καὶ τῆς θυγατρὸς Κλεοπάτρας τῆς ἐξ ̓ολυμπιάδος συνετέλει                     γάμους καὶ ταύτην ̓αλεξάνδρῳ συνῴκισε τῷ βασιλεῖ τῶν ̓ηπειρωτῶν,                     ἀδελφῷ δὲ ὄντι γνησίῳ τῆς ̓ολυμπιάδοσ. ἅμα δὲ ταῖς τῶν θεῶν τιμαῖς βουλόμενος ὡς                     πλείστους τῶν ̔ελλήνων μετασχεῖν τῆς εὐωχίας ἀγῶνάς τε μουσικοὺς                     μεγαλοπρεπεῖς ἐποίει καὶ λαμπρὰς ἑστιάσεις τῶν φίλων καὶ ξένων.                         διόπερ ἐξ ἁπάσης τῆς ̔ελλάδος                     μετεπέμπετο τοὺς ἰδιοξένους καὶ τοῖς ἑαυτοῦ φίλοις παρήγγειλε                     παραλαμβάνειν τῶν ἀπὸ τῆς ξένης γνωρίμων ὡς πλείστουσ. σφόδρα γὰρ                     ἐφιλοτιμεῖτο φιλοφρονεῖσθαι πρὸς τοὺς ̔́ελληνας καὶ διὰ τὰς δεδομένας                     αὐτῷ τῆς ὅλης ἡγεμονίας τιμὰς ταῖς προσηκούσαις ὁμιλίαις                     ἀμείβεσθαι. τέλος δὲ πολλῶν πανταχόθεν πρὸς τὴν πανήγυριν συρρεόντων καὶ τῶν                     ἀγώνων καὶ γάμων συντελουμένων ἐν Αἰγέαις τῆς Μακεδονίας οὐ μόνον                     κατ΄ ἄνδρα τῶν ἐπιφανῶν ἐστεφάνωσαν αὐτὸν χρυσοῖς στεφάνοισ, ἀλλὰ                     καὶ τῶν ἀξιολόγων πόλεων αἱ πλείουσ, ἐν αἷς ἦν καὶ ἡ τῶν                     ̓αθηναίων. ἀναγορευομένου δὲ τοῦ                     στεφάνου τούτου διὰ τοῦ κήρυκος τὸ τελευταῖον εἶπεν, ἄν τις                     ἐπιβουλεύσας Φιλίππῳ τῷ βασιλεῖ καταφύγῃ πρὸς ̓αθηναίουσ,                     παραδόσιμον εἶναι τοῦτον. διὰ δὲ τῆς αὐτοματιζούσης φήμης ὥσπερ                     θείᾳ τινὶ προνοίᾳ διεσήμαινε τὸ δαιμόνιον τὴν ἐσομένην ἐπιβουλὴν                     εὐθὺς τῷ Φιλίππῳ. ἀκολούθως δὲ                     τούτοις καὶ ἕτεραί τινες ὥσπερ ἐνθεάζουσαι ἐγένοντο φωναί,                     προδηλοῦσαι τὴν τοῦ βασιλέως καταστροφήν. ἐν γὰρ τῷ βασιλικῷ πότῳ                     Νεοπτόλεμος ὁ τραγῳδόσ, πρωτεύων τῇ μεγαλοφωνίᾳ καὶ τῇ δόξῃ,                     προστάξαντος αὐτῷ τοῦ Φιλίππου προενέγκασθαι τῶν ἐπιτετευγμένων                     ποιημάτων καὶ μάλιστα τῶν ἀνηκόντων πρὸς τὴν κατὰ τῶν Περσῶν                     στρατείαν, ὁ μὲν τεχνίτης κρίνας οἰκεῖον ὑποληφθήσεσθαι τὸ ποίημα                     τῇ διαβάσει τοῦ Φιλίππου καὶ τὴν εὐδαιμονίαν ἐπιπλῆξαι βουλόμενος                     τοῦ Περσῶν βασιλέωσ, καίπερ οὖσαν μεγάλην καὶ περιβόητον, ὅπως                     μεταπέσοι ποτ΄ ἂν εἰς τοὐναντίον ὑπὸ τῆς τύχης ἤρξατο λέγειν τόδε                     τὸ ποίημα· φρονεῖτε νῦν αἰθέρος ὑψηλότερον καὶ μεγάλων πεδίων ἀρούρασ, φρονεῖθ΄ ὑπερβαλλόμενοι δόμων δόμουσ, ἀφροσύνᾳ πρόσω βιοτὰν τεκμαιρόμενοι. ὁ δ΄ ἀμφιβάλλει ταχύπουν κέλευθον ἕρπων σκοτίαν, ἄφνω δ΄ ἄφαντος προσέβα μακρὰς ἀφαιρούμενος ἐλπίδας θνατῶν πολύμοχθος ̔́αιδας ανον. φρ. 127 ναυξκκαὶ τὰ                     τούτων ἐφεξῆς προσσυνεῖρε, πάντα πρὸς τὴν ὁμοίαν φερόμενα διάνοιαν.                         ὁ δὲ Φίλιππος ἡσθεὶς ἐπὶ τοῖς                     ἀπηγγελμένοις ὅλως ἦν καὶ τελείως φερόμενος τῇ διανοίᾳ πρὸς τὴν                     τοῦ Περσῶν βασιλέως καταστροφήν, ἅμα δὲ καὶ τὸν πυθόχρηστον χρησμὸν                     ἀνελογίζετο, παραπλησίαν ἔχοντα διάνοιαν τοῖς ὑπὸ τοῦ τραγῳδοῦ                     ῥηθεῖσι. τέλος δὲ τοῦ πότου διαλυθέντος                     καὶ τῶν ἀγώνων κατὰ τὴν ὑστεραίαν τὴν ἀρχὴν λαμβανόντων τὸ μὲν                     πλῆθος ἔτι νυκτὸς οὔσης συνέτρεχεν εἰς τὸ θέατρον, ἅμα δ΄ ἡμέρᾳ                     τῆς πομπῆς γινομένης σὺν ταῖς ἄλλαις ταῖς μεγαλοπρεπέσι κατασκευαῖς                     εἴδωλα τῶν δώδεκα θεῶν ἐπόμπευε ταῖς τε δημιουργίαις περιττῶς                     εἰργασμένα καὶ τῇ λαμπρότητι τοῦ πλούτου θαυμαστῶς κεκοσμημένα· σὺν                     δὲ τούτοις αὐτοῦ τοῦ Φιλίππου τρισκαιδέκατον ἐπόμπευε θεοπρεπὲς                     εἴδωλον, σύνθρονον ἑαυτὸν ἀποδεικνύντος τοῦ βασιλέως τοῖς δώδεκα                     θεοῖσ. τοῦ                     δὲ θεάτρου πληρωθέντος αὐτὸς ὁ Φίλιππος ᾔει λευκὸν ἔχων ἱμάτιον                     καὶ προστεταχὼς τοὺς δορυφόρους μακρὰν ἀφεστῶτας ἀφ΄ ἑαυτοῦ                     συνακολουθεῖν· ἐνεδείκνυτο γὰρ πᾶσιν ὅτι τηρούμενος τῇ κοινῇ τῶν                     ̔ελλήνων εὐνοίᾳ τῆς τῶν δορυφόρων φυλακῆς οὐκ ἔχει χρείαν.                         τηλικαύτης δ΄ οὔσης περὶ αὐτὸν                     ὑπεροχῆς καὶ πάντων ἐπαινούντων ἅμα καὶ μακαριζόντων τὸν ἄνδρα                     παράδοξος καὶ παντελῶς ἀνέλπιστος ἐφάνη κατὰ τοῦ βασιλέως ἐπιβουλὴ                     καὶ θάνατοσ. ἵνα δὲ σαφὴς ὁ περὶ                     τούτων γένηται λόγοσ, προεκθησόμεθα τὰς αἰτίας τῆς ἐπιβουλῆσ.                     Παυσανίας ἦν τὸ μὲν γένος Μακεδὼν ἐκ τῆς ̓ορεστίδος καλουμένησ,                     τοῦ δὲ βασιλέως σωματοφύλαξ καὶ διὰ τὸ κάλλος φίλος γεγονὼς τοῦ                     Φιλίππου. οὗτος ὁρῶν ὑπὸ τοῦ βασιλέως                     ἀγαπώμενον ἕτερον Παυσανίαν ὁμώνυμον ἑαυτῷ ὀνειδιστικοῖς πρὸς                     αὐτὸν ἐχρήσατο λόγοισ, φήσας ἀνδρόγυνον εἶναι καὶ τοὺς τῶν                     βουλομένων ἔρωτας ἑτοίμως προσδέχεσθαι. ὁ δὲ τὴν ἐκ τῆς λοιδορίας ὕβριν οὐκ ἐνέγκας τὸ μὲν παρὸν                     κατεσιώπησεν, ̓αττάλῳ δέ τινι τῶν φίλων ἐπικοινωσάμενος περὶ τῶν                     μελλόντων πράττεσθαι ἑκουσίως καὶ παραδόξως ἑαυτὸν ἐκ τοῦ ζῆν                     μετέστησεν. μετ΄ ὀλίγας γὰρ ἡμέρας τοῦ                     Φιλίππου πρὸς Πλευρίαν τὸν τῶν ̓ιλλυριῶν βασιλέα διαγωνιζομένου πρὸ                     τοῦ βασιλέως στὰς ἁπάσας τὰς φερομένας ἐπ΄ αὐτὸν πληγὰς ἀνεδέξατο                     τῷ ἰδίῳ σώματι καὶ μετήλλαξεν. διαβοηθείσης δὲ τῆς πράξεως ὁ μὲν ̓́ατταλοσ, εἷς ὢν τῶν ἐξ                     αὐλῆς καὶ πολὺ δυναμένων παρὰ τῷ βασιλεῖ, ἐκάλεσεν ἐπὶ δεῖπνον                     τὸν Παυσανίαν καὶ πολὺν ἐμφορήσας ἄκρατον παρέδωκεν αὐτοῦ τὸ σῶμα                     τοῖς ὀρεωκόμοις εἰς ὕβριν καὶ παροινίαν ἑταιρικήν. ὁ δὲ ἀνανήψας ἐκ τῆς μέθης καὶ τῇ τοῦ σώματος                     ὕβρει περιαλγὴς γενόμενος τοῦ ̓αττάλου κατηγόρησεν ἐπὶ τοῦ βασιλέωσ.                     ὁ δὲ Φίλιππος παρωξύνθη μὲν ἐπὶ τῇ παρανομίᾳ τῆς πράξεωσ, διὰ δὲ                     τὴν πρὸς ̓́ατταλον οἰκειότητα καὶ τὴν εἰς τὸ παρὸν αὐτοῦ χρείαν                     οὐκ ἐβούλετο μισοπονηρεῖν· ἦν γὰρ ὁ                     ̓́ατταλος τῆς μὲν ἐπιγαμηθείσης γυναικὸς ὑπὸ τοῦ βασιλέως Κλεοπάτρας                     ἀδελφιδοῦσ, ἐπὶ δὲ τῆς προαπεσταλμένης δυνάμεως εἰς τὴν ̓ασίαν                     στρατηγὸς προκεχειρισμένοσ, ἐν δὲ τοῖς πολεμικοῖς ἀγῶσιν ἀνδρεῖοσ.                     διόπερ ὁ βασιλεὺς πραῦ̈ναι βουλόμενος τοῦ Παυσανίου τὴν ἐπὶ τῷ                     πάθει γεγενημένην δικαίαν ὀργὴν δωρεὰς ἀξιολόγους ἀπένειμεν αὐτῷ                     καὶ κατὰ τὴν σωματοφυλακίαν προῆγεν αὐτὸν ἐντίμωσ. ὁ δὲ Παυσανίας                     ἀμετάθετον φυλάττων τὴν ὀργὴν ἔσπευδε μὴ μόνον παρὰ τοῦ πράξαντος                     λαβεῖν τιμωρίαν, ἀλλὰ καὶ παρὰ τοῦ μὴ τιμωροῦντος αὐτῷ.                     συνεπελάβετο δὲ ταύτης τῆς προαιρέσεως μάλιστα ὁ σοφιστὴς ̔ερμοκράτησ.                     τοῦ γὰρ Παυσανίου σχολάζοντος αὐτῷ καὶ κατὰ τὴν διατριβὴν πυθομένου                     πῶς ἄν τις γένοιτο ἐπιφανέστατοσ, ὁ σοφιστὴς ἀπεκρίθη εἰ τὸν τὰ                     μέγιστα πράξαντα ἀνέλοι· τῇ γὰρ περὶ τούτου μνήμῃ συμπεριληφθήσεσθαι                     καὶ τὸν τὴν ἀναίρεσιν αὐτοῦ ποιησάμενον. ἀνενέγκας δὲ πρὸς τὴν ἰδίαν ὀργὴν τὸν λόγον καὶ διὰ τὸν θυμὸν                     οὐδεμίαν τῆς γνώμης ὑπέρθεσιν ποιησάμενος ἐν αὐτοῖς τοῖς                     ὑποκειμένοις ἀγῶσι τὴν ἐπιβουλὴν συνεστήσατο τοιῷδέ τινι τρόπῳ.                         ἵππους παραστησάμενος ταῖς πύλαις                     παρῆλθε πρὸς τὰς εἰς τὸ θέατρον εἰσόδους ἔχων κεκρυμμένην Κελτικὴν                     μάχαιραν. τοῦ δὲ Φιλίππου τοὺς παρακολουθοῦντας φίλους κελεύσαντος                     προεισελθεῖν εἰς τὸ θέατρον καὶ τῶν δορυφόρων διεστώτων, ὁρῶν τὸν                     βασιλέα μεμονωμένον προσέδραμε καὶ διὰ τῶν πλευρῶν διανταίαν ἐνέγκας                     πληγὴν τὸν μὲν βασιλέα νεκρὸν ἐξέτεινεν, αὐτὸς δ΄ ἐπὶ τὰς πύλας                     καὶ τοὺς ἡτοιμασμένους πρὸς τὴν φυγὴν ἔθεεν ἵππουσ. εὐθὺς δὲ τῶν σωματοφυλάκων οἱ μὲν πρὸς τὸ σῶμα                     τοῦ βασιλέως ὥρμησαν, οἱ δ΄ ἐπὶ τὸν τοῦ σφαγέως διωγμὸν ἐξεχύθησαν,                     ἐν οἷς ὑπῆρχον καὶ Λεόννατος καὶ Περδίκκας καὶ ̓́ατταλοσ. ὁ δὲ                     Παυσανίας προλαβὼν τῆς διώξεως ἔφθασεν ἂν ἐπὶ τὸν ἵππον                     ἀναπηδήσασ, εἰ μὴ τῆς ὑποδέσεως περὶ ἄμπελόν τινα περιπλακείσης                     ἔπεσεν. διόπερ οἱ περὶ τὸν Περδίκκαν καταλαβόντες αὐτὸν ἐκ τῆς γῆς                     ἀνιστάμενον καὶ συγκεντήσαντες ἀνεῖλον. Φίλιππος                     μὲν οὖν μέγιστος γενόμενος τῶν καθ΄ ἑαυτὸν ἐπὶ τῆς Εὐρώπης                     βασιλέων καὶ διὰ τὸ μέγεθος τῆς ἀρχῆς ἑαυτὸν τοῖς δώδεκα θεοῖς                     σύνθρονον καταριθμήσας τοιαύτης ἔτυχε τῆς τοῦ βίου καταστροφῆσ, ἄρξας                     ἔτη τέσσαρα πρὸς τοῖς εἴκοσι. δοκεῖ δ΄                     οὗτος ὁ βασιλεὺς ἐλαχίστας μὲν εἰς τὴν μοναρχίαν ἀφορμὰς                     παρειληφέναι, μεγίστην δὲ τῶν παρ΄ ̔́ελλησι μοναρχιῶν κατακτήσασθαι,                     ηὐξηκέναι δὲ τὴν ἡγεμονίαν οὐχ οὕτω διὰ τῆς ἐν τοῖς ὅπλοις                     ἀνδραγαθίας ὡς διὰ τῆς ἐν τοῖς λόγοις ὁμιλίας καὶ φιλοφροσύνησ.                         φασὶ δὲ καὶ αὐτὸν τὸν Φίλιππον                     σεμνύνεσθαι μᾶλλον ἐπὶ τῇ στρατηγικῇ συνέσει καὶ τοῖς διὰ τῆς                     ὁμιλίας ἐπιτεύγμασιν ἤπερ ἐπὶ τῇ κατὰ τὰς μάχας ἀνδρείᾳ·                         τῶν μὲν γὰρ κατὰ τοὺς ἀγῶνας                     κατορθωμάτων μετέχειν ἅπαντας τοὺς στρατευομένουσ, τῶν δὲ διὰ τῆς                     ὁμιλίας γινομένων ἐπιτευγμάτων αὐτὸν μόνον λαμβάνειν τὴν ἐπιγραφήν.                         ἡμεῖς δ΄ ἐπειδὴ πάρεσμεν ἐπὶ τὴν                     Φιλίππου τελευτήν, ταύτην μὲν τὴν βίβλον αὐτοῦ περιγράψομεν κατὰ τὴν                     ἐν ἀρχῇ πρόθεσιν, τῆς δ΄ ἐχομένης ἀρχὴν τὴν ̓αλεξάνδρου παράληψιν                     τῆς βασιλείας ποιησάμενοι πειρασόμεθα περιλαβεῖν ἁπάσας αὐτοῦ τὰς                     πράξεις ἐν μιᾷ βίβλῳ.   βοοκ χϝιι  τῶν Διοδώρου βύβλων τῆς ἑπτακαιδεκάτης εἰς δύο διῃρημένης ἡ                 πρώτη περιέχει τάδε. ὡς                     ̓αλέξανδρος διαδεξάμενος τὴν βασιλείαν κατέστησε τὰ κατὰ τὴν                         ἀρχήν.ὡς τὰ νεωτερίζοντα τῶν ἐθνῶν                         ἀνεκτήσατο.ὡς Θήβας κατασκάψας καὶ                     φόβον ἐπιστήσας τοῖς ̔́ελλησι στρατηγὸς αὐτοκράτωρ τῆς ̔ελλάδος                         ᾑρέθη.ὡς διαβὰς εἰς τὴν ̓ασίαν τοὺς                             σατράπας ἐνίκησε περὶ τὸν ἐν Φρυγίᾳ Γρανικὸν ποταμόν.ὡς Μίλητον καὶ ̔αλικαρνασσὸν ἐξεπολιόρκησεν.                         μάχη Δαρείου πρὸς ̓αλέξανδρον ἐν                             ̓ισσῷ τῆς Κιλικίας καὶ νίκη ̓αλεξάνδρου.Τύρου πολιορκία καὶ Αἰγύπτου παράληψις καὶ πάροδος εἰς ̓́αμμωνα                     τοῦ βασιλέωσ.παράταξις ἐν ̓αρβήλοις                         ̓αλεξάνδρου πρὸς Δαρεῖον καὶ νίκη ̓αλεξάνδρου.μάχη ̓αντιπάτρου πρὸς Λακεδαιμονίους καὶ νίκη                             ̓αντιπάτρου.ἡ δευτέρα περιέχει τάδε.̓αρβήλων ἅλωσις ὑπ΄ ̓αλεξάνδρου καὶ κατάληψις πολλῶν                         χρημάτων.ἀνάληψις τῆς δυνάμεως ἐν                             Βαβυλῶνι καὶ δωρεαὶ τοῖς ἀνδραγαθήσασι. παρουσία τῶν ἀποσταλέντων μισθοφόρων καὶ συμμάχων.διάταξις καὶ κατασκευὴ τῆς δυνάμεωσ.ὡς ̓αλέξανδρος παρέλαβε Σοῦσαν καὶ τοὺς ἐν αὐτῇ                         θησαυρούσ.ὡς τῶν παρόδων ἐγκρατὴς                             ἐγένετο καὶ τῶν ὀνομαζομένων Σουσιάδων Πυλῶν ἐκράτησεν.ὡς τοὺς ἀκρωτηριασθέντας ̔ελλήνων εὐεργέτησε                     καὶ τὴν Περσέπολιν παραλαβὼν διήρπασεν.ὡς                     κωμάσας ἐνέπρησε τὰ βασίλεια. Δαρείου                     θάνατος ὑπὸ Βήσσου.̓αλεξάνδρου στρατεία                     εἰς τὴν ̔υρκανίαν καὶ τῶν ἐν αὐτῇ φυομένων παραδόξων                         ἀπαγγελία.ὡς ̓αλέξανδρος ἐπὶ Μάρδους                     στρατεύσας κατεπολέμησε τὸ ἔθνοσ.ὡς                     Θάληστρις ἡ τῶν ̓αμαζονίδων βασιλεύουσα συνέμιξεν                         ̓αλεξάνδρῳ.ὡς ὁ βασιλεὺς ἀνίκητον                             ἑαυτὸν εἶναι νομίσας ἐζήλωσε τὴν τῶν Περσῶν τρυφήν.στρατεία ̓αλεξάνδρου πρὸς τοὺς ἀφεστηκότας ̓αρείους                     καὶ ἅλωσις τῆς Πέτρασ.ἐπιβουλὴ τοῦ                     βασιλέως καὶ κόλασις τῶν ἐπιθεμένων, ὧν οἱ ἐπιφανέστατοι Παρμενίων                     καὶ Φιλώτασ.στρατεία ̓αλεξάνδρου εἰς τοὺς                         Παροπανισάδας καὶ τὰ πραχθέντα κατ΄ αὐτήν.ἡ γενομένη ἐν ̓αρείοις μονομαχία καὶ παράληψις τοῦ                         ἔθνουσ.Βήσσου τοῦ ἀνελόντος Δαρεῖον                         θάνατοσ.ὡς ̓αλέξανδρος διὰ τῆς                             ἀνύδρου πορευθεὶς πολλοὺς ἀπέβαλε τῶν στρατιωτῶν.ὡς τοὺς Βραγχίδας τὸ παλαιὸν ὑπὸ Περσῶν                     μετοικισθέντας εἰς τὰ ἔσχατα τῆς βασιλείας ὡς προδότας τῶν ̔ελλήνων                     ἀνεῖλεν ̓αλέξανδροσ.ὡς ὁ βασιλεὺς ἐπὶ                     Σογδιανοὺς καὶ Σκύθας ἐστράτευσεν.ὡς οἱ                     πρωτεύοντες Σογδιανῶν ἀπαγόμενοι πρὸς τὸν θάνατον παραδόξως                         ἐσώθησαν.ὡς ̓αλέξανδρος ἀποστάντας                     τοὺς Σογδιανοὺς κατεπολέμησε καὶ κατέσφαξεν αὐτῶν πλείους τῶν δώδεκα                         μυριάδων.ὡς Βακτριανοὺς ἐκόλασε καὶ                     Σογδιανοὺς τὸ δεύτερον ἐχειρώσατο καὶ πόλεις ἔκτισεν εὐκαίρως πρὸς                     τὰς τῶν ἀφισταμένων κολάσεισ.ἀπόστασις                     τρίτη Σογδιανῶν καὶ ἅλωσις τῶν εἰς τὴν Πέτραν                         καταφυγόντων. περὶ τοῦ ἐν Βασίστοις                             κυνηγίου καὶ τοῦ πλήθους τῶν ἐν αὐτῷ θηρίων.περὶ τῆς εἰς τὸν Διόνυσον ἁμαρτίας καὶ τῆς παρὰ τὸν                     πότον ἀναιρέσεως Κλείτου.περὶ τῆς                     Καλλισθένους τελευτῆσ.στρατεία τοῦ βασιλέως                     εἰς τοὺς καλουμένους Ναύτακας καὶ φθορὰ τῆς δυνάμεως ὑπὸ πολλῆς                         χιόνοσ.ὡς ̓αλέξανδρος ἐρασθεὶς                     ̔ρωξάνης τῆς ̓οξυάρτου ἔγημεν αὐτὴν καὶ τῶν φίλων πολλοὺς ἔπεισε                     γῆμαι τὰς τῶν ἐπισήμων βαρβάρων θυγατέρασ.παρασκευὴ τῆς ἐπὶ ̓ινδοὺς στρατείασ.ἐμβολὴ εἰς τὴν ̓ινδικὴν καὶ ἀναίρεσις ἄρδην τοῦ πρώτου ἔθνους                     πρὸς κατάπληξιν τῶν ἄλλων.ὡς τὴν Νυσίαν                     ὀνομαζομένην πόλιν εὐεργέτησε διὰ τὴν ἀπὸ Διονύσου                         συγγένειαν.ὡς Μάσσακα πόλιν ὀχυρὰν                     ἐκπορθήσας τοὺς μισθοφόρους ἅπαντας λαμπρῶς ἀγωνισαμένους                         κατέκοψεν.ὡς τὴν ̓́αορνον καλουμένην                             Πέτραν, ἀνάλωτον ἀεὶ γεγενημένην, ἐξεπολιόρκησεν.ὡς Ταξίλην μὲν τὸν βασιλέα τῶν ̓ινδῶν προσηγάγετο,                     Πῶρον δὲ μεγάλῃ παρατάξει νικήσας καὶ τοῦ σώματος κρατήσασ, ἀπέδωκε                     τὴν βασιλείαν αὐτῷ δι΄ ἀνδραγαθίαν.ἀπαγγελία τῶν κατὰ τὴν χώραν παραδόξων ὄφεών τε καὶ τῶν φυομένων                     καρπῶν. ὡς τὰ πλησιόχωρα τῶν ἐθνῶν τὰ                     μὲν προσηγάγετο, τὰ δὲ κατεπολέμησεν.ὡς                         τὴν ὑπὸ Σωπείθην τεταγμένην ἐχειρώσατο.περὶ τῆς εὐνομίας τῶν ἐν ταύτῃ τῇ χώρᾳ πόλεων.περὶ τῆς ἀρετῆς τῶν δωρηθέντων ̓αλεξάνδρῳ                         κυνῶν.περὶ τῆς ἀφηγήσεως τοῦ ̓ινδῶν                         βασιλέωσ.ὡς τοῦ ̓αλεξάνδρου βουλομένου                     διαβῆναι τὸν Γάγγην ποταμὸν καὶ στρατεύειν ἐπὶ τοὺς Γανδαρίδας                     ὀνομαζομένους οἱ Μακεδόνες οὐχ ὑπήκουσαν.ὡς ὅρια θέμενος τῆς στρατείας ὁ βασιλεὺς ἐπῆλθε τὰ λοιπὰ τῶν                         ̓ινδῶν.ὡς διὰ τοῦ ̓ινδοῦ ποταμοῦ                     κατέπλευσεν ἐπὶ τὸν κατὰ μεσημβρίαν ̓ωκεανόν, καὶ τοξευθεὶς                         ἐκινδύνευσεν.περὶ τῆς γενομένης                     μονομαχίας ἐκ προκλήσεωσ.περὶ τῶν                     καταπολεμηθέντων ̓ινδῶν ἐξ ἀμφοτέρων τῶν μερῶν τοῦ ποταμοῦ μέχρι τοῦ                         ̓ωκεανοῦ.περὶ τῶν παραδόξων καὶ                             νομίμων παρὰ τοῖς ἐγχωρίοις καὶ τῶν θηριώδη βίον ἐχόντων.ὡς οἱ τὸν ̓ωκεανὸν πλεύσαντες συνέμιξαν                     ̓αλεξάνδρῳ παρὰ θάλατταν ἐστρατοπεδευκότι καὶ τὰ κατὰ τὸν πλοῦν                     ἀπήγγειλαν. ὡς πάλιν ἐκπλεύσαντες πολλὴν                     τῆς παραθαλαττίας χώρας παρέπλευσαν.ὡς τῶν                     Περσῶν τρισμυρίους νεανίσκους ἐπιλέξας καὶ παιδεύσας τὰ πολεμικὰ τῶν                     ἔργων ἀντίταγμα κατεσκεύασε τῇ Μακεδονικῇ φάλαγγι. ὡς ̔́αρπαλος διὰ τὴν τρυφὴν καὶ τὰς ὑπερβολὰς τῶν                     δαπανημάτων διαβληθεὶς ἔφυγεν ἐκ Βαβυλῶνος καὶ τοῦ δήμου τῶν                     ̓αθηναίων ἱκέτης ἐγένετο. ὡς διαδρὰς ἐκ                     τῆς ̓αττικῆς ἀνῃρέθη καὶ τῶν χρημάτων ἑπτακόσια μὲν τάλαντα                     παρέθετο τοῖς ̓αθηναίοισ, τετρακισχίλια δὲ καὶ μισθοφόρους                     ὀκτακισχιλίους περὶ Ταίναρον τῆς Λακωνικῆς ἀπέλιπεν. ὡς ̓αλέξανδρος τοὺς γεγηρακότας τῶν Μακεδόνων                     χρεολυτήσας καὶ καταναλώσας μύρια τάλαντα ἀπέλυσεν εἰς τὰς                         πατρίδασ.ὡς στασιαζόντων τῶν Μακεδόνων                     ἐκόλασε τοὺς αἰτίουσ. ὡς Πευκέστης                     ἤγαγε πρὸς ̓αλέξανδρον ἐκ τῶν Περσῶν ἐπιλέξας τοξότας καὶ                     σφενδονήτας μυρίουσ.ὡς τὰς τάξεις ὁ                         βασιλεὺς ἐποίησεν ἀναμίξας τοῖς Μακεδόσι Πέρσασ.ὡς τοῖς ἐπιγόνοις παισὶ μυρίοις οὖσι τὰς δαπάνας καὶ                     παιδείας μισθοὺς ἅπασιν ἐχορήγει.ὡς                         Λεωσθένης ἤρξατο κινεῖν τὸν πρὸς Μακεδόνας πόλεμον.ὡς ̓αλέξανδρος ἐπὶ Κοσσαίους ἐστράτευσεν.ὡς πορευομένου τοῦ βασιλέως εἰς Βαβυλῶνα                     προεῖπον οἱ Χαλδαῖοι τῷ ̓αλεξάνδρῳ τελευτήσειν αὐτόν, ἐὰν εἰς                     τὴν Βαβυλῶνα εἰσέλθῃ.ὡς ὁ βασιλεὺς ἐν                     ἀρχῇ μὲν κατεπλάγη καὶ παρήλλαξε τὴν Βαβυλῶνα, ὕστερον δ΄ ὑπὸ τῶν                     ̔ελληνικῶν φιλοσόφων πεισθεὶς κατήντησεν εἰς τὴν πόλιν.περὶ τοῦ πλήθους τῶν παραγενομένων πρεσβειῶν. περὶ τῆς ̔ηφαιστίωνος ταφῆς καὶ τοῦ πλήθους τῶν                     εἰς αὐτὴν δαπανηθέντων χρημάτων.περὶ τῶν                     σημείων τῶν γεγενημένων ̓αλεξάνδρῳ καὶ τῆς τελευτῆς αὐτοῦ.  ἡ μὲν πρὸ ταύτης βύβλοσ, οὖσα τῆς ὅλης                     συντάξεως ἑξκαιδεκάτη, τὴν ἀρχὴν ἔσχεν ἀπὸ τῆς Φιλίππου τοῦ                     ̓αμύντου βασιλείασ· περιελήφθησαν δ΄ ἐν αὐτῇ πράξεις αἱ μὲν τοῦ                     Φιλίππου πᾶσαι μέχρι τῆς τελευτῆσ, αἱ δὲ τῶν ἄλλων βασιλέων τε καὶ                     ἐθνῶν καὶ πόλεων ὅσαι γεγόνασι κατὰ τοὺς τῆς βασιλείας ταύτης                     χρόνουσ, ὄντας ἐτῶν εἴκοσι καὶ τεσσάρων. ἐν ταύτῃ δὲ τὰς συνεχεῖς πράξεις ἀναγράφοντες                     ἀρξόμεθα μὲν ἀπὸ τῆς ̓αλεξάνδρου βασιλείασ, περιλαβόντες δὲ τὰ                     τούτῳ τῷ βασιλεῖ πραχθέντα μέχρι τῆς τελευτῆς συναναγράψομεν καὶ τὰ                     ἅμα τούτοις συντελεσθέντα ἐν τοῖς γνωριζομένοις μέρεσι τῆς                     οἰκουμένησ· οὕτω γὰρ μάλιστα ὑπολαμβάνομεν τὰς πράξεις                     εὐμνημονεύτους ἔσεσθαι, κεφαλαιωδῶς τεθείσας καὶ συνεχὲς ἐχούσας ταῖς                     ἀρχαῖς τὸ τέλοσ. ἐν ὀλίγῳ δὲ χρόνῳ                     μεγάλας πράξεις οὗτος ὁ βασιλεὺς κατειργάσατο καὶ διὰ τὴν ἰδίαν                     σύνεσίν τε καὶ ἀνδρείαν ὑπερεβάλετο τῷ μεγέθει τῶν ἔργων πάντας                     τοὺς ἐξ αἰῶνος τῇ μνήμῃ παραδεδομένους βασιλεῖσ· ἐν ἔτεσι γὰρ δώδεκα καταστρεψάμενος τῆς μὲν                     Εὐρώπης οὐκ ὀλίγα, τὴν δὲ ̓ασίανσχεδὸν ἅπασαν εἰκότως περιβόητον                     ἔσχε τὴν δόξαν καὶ τοῖς παλαιοῖς ἥρωσι καὶ ἡμιθέοις ἰσάζουσαν.                     ἀλλὰ γὰρ οὐκ ἀναγκαῖον ἡμῖν ἐν τῷ προοιμίῳ προλαμβάνειν τι τῶν                     κατωρθωμένων τούτῳ τῷ βασιλεῖ· αὐταὶ γὰρ αἱ κατὰ μέρος πράξεις                     ἱκανῶς μηνύσουσι τὸ μέγεθος τῆς δόξης αὐτοῦ. ̓αλέξανδρος οὖν γεγονὼς κατὰ πατέρα μὲν ἀφ΄                     ̔ηρακλέουσ, κατὰ δὲ μητέρα τῶν Αἰακιδῶν οἰκείαν ἔσχε τὴν φύσιν                     καὶ τὴν ἀρετὴν τῆς τῶν προγόνων εὐδοξίασ. ἡμεῖς δὲ τοὺς                     ἁρμόττοντας τῇ γραφῇ χρόνους παραθέντες ἐπὶ τὰς οἰκείας τῆς                     ὑποκειμένης ἱστορίας πράξεις τρεψόμεθα. ἐπ΄                     ἄρχοντος γὰρ ̓αθήνησιν Εὐαινέτου ̔ρωμαῖοι κατέστησαν ὑπάτους                     Λεύκιον Φούριον καὶ Γάιον Μάνιον. ἐπὶ δὲ τούτων ̓αλέξανδρος                     διαδεξάμενος τὴν βασιλείαν πρῶτον μὲν τοὺς φονεῖς τοῦ πατρὸς τῆς                     ἁρμοζούσης τιμωρίας ἠξίωσε, μετὰ δὲ ταῦτα τῆς ταφῆς τοῦ γονέως τὴν                     ἐνδεχομένην ἐπιμέλειαν ποιησάμενος κατέστησε τὰ κατὰ τὴν ἀρχὴν πολὺ                     κάλλιον ἢ πάντες προσεδόκησαν. νέος γὰρ                     ὢν παντελῶς καὶ διὰ τὴν ἡλικίαν ὑπό τινων καταφρονούμενος πρῶτον                     μὲν τὰ πλήθη οἰκείοις λόγοις παρεστήσατο πρὸς εὔνοιαν· ἔφη γὰρ                     ὄνομα μόνον διηλλάχθαι βασιλέωσ, τὰς δὲ πράξεις χειρισθήσεσθαι μηδὲν                     καταδεέστερον τῆς ἐπὶ τοῦ πατρὸς γενομένης οἰκονομίασ· ἔπειτα ταῖς                     πρεσβείαις χρηματίσας φιλανθρώπως παρεκάλεσε τοὺς ̔́ελληνας τηρεῖν τὴν                     πρὸς αὐτὸν πατροπαράδοτον εὔνοιαν. τῶν                     δὲ στρατιωτῶν πυκνὰς ποιησάμενος ἐξοπλισίας μελέτας τε καὶ γυμνασίας                     πολεμικὰς εὐπειθῆ κατεσκεύασε τὴν δύναμιν. ἔχων δὲ τῆς βασιλείας                     ἔφεδρον ̓́ατταλον τὸν ἀδελφὸν Κλεοπάτρας τῆς ἐπιγαμηθείσης ὑπὸ                     Φιλίππου τοῦτον ἔκρινεν ἐκ τοῦ ζῆν μεταστῆσαι· καὶ γὰρ ἐτύγχανε                     παιδίον ἐκ τῆς Κλεοπάτρας γεγονὸς τῷ Φιλίππῳ τῆς τελευτῆς τοῦ                     βασιλέως ὀλίγαις πρότερον ἡμέραισ. ὁ δ΄                     ̓́ατταλος προαπεσταλμένος ἦν εἰς τὴν ̓ασίαν στρατηγὸς τῶν δυνάμεων                     μετὰ Παρμενίωνοσ, εὐεργετικὸς δ΄ ὢν καὶ ταῖς ὁμιλίαις ἐκθεραπεύων                     τοὺς στρατιώτας μεγάλης ἐτύγχανεν ἀποδοχῆς ἐν τῷ στρατοπέδῳ.                     εὐλόγως οὖν τοῦτον εὐλαβεῖτο μήποτε τῆς ἀρχῆς ἀντιποιήσηται,                     συνεργοὺς λαβὼν τῶν ̔ελλήνων τοὺς ἐναντιουμένους ἑαυτῷ. διόπερ τῶν φίλων προχειρισάμενος ̔εκαταῖον                     ἐξαπέστειλεν εἰς τὴν ̓ασίαν μετὰ τῶν ἱκανῶν στρατιωτῶν, δοὺς                     ἐντολὰς μάλιστα μὲν ἀγαγεῖν ζῶντα τὸν ̓́ατταλον, ἐὰν δὲ τοῦτο μὴ                     δύνηται κατεργάσασθαι, δολοφονῆσαι τὸν ἄνδρα τὴν ταχίστην. οὗτος μὲν οὖν διαβὰς εἰς τὴν ̓ασίαν καὶ                     συμμίξας τοῖς περὶ τὸν Παρμενίωνα καὶ ̓́ατταλον ἐπετήρει τὸν καιρὸν                     τῆς προκεχειρισμένης πράξεωσ. ̓αλέξανδρος δὲ πυθόμενος πολλοὺς τῶν ̔ελλήνων                     μετεώρους εἶναι πρὸς καινοτομίαν εἰς πολλὴν ἀγωνίαν ἐνέπιπτεν.                         ̓αθηναῖοι μὲν γὰρ Δημοσθένους                     δημαγωγοῦντος κατὰ τῶν Μακεδόνων τήν τε Φιλίππου τελευτὴν ἀσμένως                     ἤκουσαν καὶ τῆς ἡγεμονίας τῶν ̔ελλήνων οὐκ ἐξεχώρουν τοῖς                     Μακεδόσι, διαπρεσβευσάμενοι δὲ πρὸς ̓́ατταλον ἐν ἀπορρήτοις                     συνετίθεντο κοινοπραγίαν καὶ πολλὰς τῶν πόλεων προετρέποντο τῆς                     ἐλευθερίας ἀντέχεσθαι· Αἰτωλοὶ δὲ                     κατάγειν τοὺς ἐξ ̓ακαρνανίας φυγάδας ἐψηφίσαντο διὰ Φιλίππου πεῖραν                     εἰληφότας τῆς φυγῆσ. ̓αμβρακιῶται δὲ πεισθέντες ̓αριστάρχῳ τὴν μὲν                     ὑπὸ Φιλίππου κατασταθεῖσαν φρουρὰν ἐξέβαλον, τὴν δὲ πόλιν ἐποίησαν                     δημοκρατεῖσθαι· ὁμοίως δὲ τούτοις                     Θηβαῖοι τὴν μὲν ἐν τῇ Καδμείᾳ φρουρὰν ἐκβαλεῖν ἐψηφίσαντο, τῷ                     δ΄ ̓αλεξάνδρῳ μὴ συγχωρεῖν τὴν τῶν ̔ελλήνων ἡγεμονίαν. ̓αρκάδες δὲ                     οὔτε Φιλίππῳ συνεχώρησαν τὴν ἡγεμονίαν μόνοι τῶν ̔ελλήνων οὔτ΄                     ̓αλεξάνδρῳ προσέσχον· τῶν δ΄ ἄλλων                     Πελοποννησίων ̓αργεῖοι καὶ ̓ηλεῖοι καὶ Λακεδαιμόνιοι καί τινες                     ἕτεροι πρὸς τὴν αὐτονομίαν ὥρμησαν. τῶν δὲ ὑπεροικούντων τὴν                     Μακεδονίαν ἐθνῶν οὐκ ὀλίγα πρὸς ἀπόστασιν ὥρμα καὶ πολλὴ ταραχὴ                     κατεῖχε τοὺς τῇδε κατοικοῦντας βαρβάρουσ. ἀλλ΄ ὅμως τηλικούτων πραγμάτων καὶ τοσούτων φόβων κατεχόντων τὴν                     βασιλείαν ̓αλέξανδρος νέος ὢν παντελῶς ἅπαντα τὰ κατὰ τὴν ἀρχὴν                     δυσχερῆ παραδόξως καὶ συντόμως κατεστήσατο· οὓς μὲν γὰρ πειθοῖ διὰ                     τῆς ὁμιλίας προσηγάγετο, οὓς δὲ φόβῳ διωρθώσατο, τινὰς δὲ βίᾳ                     χειρωσάμενος ὑπηκόους ἐποιήσατο. πρώτους δὲ Θετταλοὺς ὑπομνήσας τῆς                     ἀρχαίας ἀφ΄ ̔ηρακλέους συγγενείας καὶ λόγοις φιλανθρώποισ, ἔτι δὲ                     μεγάλαις ἐπαγγελίαις μετεωρίσας ἔπεισε τὴν πατροπαράδοτον ἡγεμονίαν                     τῆς ̔ελλάδος αὐτῷ συγχωρῆσαι κοινῷ τῆς Θετταλίας                     δόγματι. μετὰ δὲ τούτους τὰ συνορίζοντα                     τῶν ἐθνῶν εἰς τὴν ὁμοίαν εὔνοιαν προσαγαγόμενος παρῆλθεν εἰς Πύλας                     καὶ τὸ τῶν ̓αμφικτυόνων συνέδριον συναγαγὼν ἔπεισεν ἑαυτῷ κοινῷ                     δόγματι δοθῆναι τὴν τῶν ̔ελλήνων ἡγεμονίαν. τοῖς δ΄ ̓αμβρακιώταις διαπρεσβευομένοις                     καὶ φιλανθρώπως ὁμιλήσας ἔπεισεν αὐτοὺς βραχεῖ                     προειληφέναι τὴν μέλλουσαν ὑπ΄ αὐτοῦ δίδοσθαι μετὰ προθυμίας                     αὐτονομίαν. πρὸς δὲ τὴν κατάπληξιν τῶν                     ἀπειθούντων ἦγε τὴν δύναμιν τῶν Μακεδόνων κεκοσμημένην καταπληκτικῶσ.                     ὀξείαις δὲ ταῖς ὁδοιπορίαις χρησάμενος ἧκεν εἰς τὴν Βοιωτίαν καὶ                     πλησίον τῆς Καδμείας καταστρατοπεδεύσας ἐπέστησε πολὺν φόβον τῇ                     πόλει τῶν Θηβαίων. καθ΄ ὃν δὴ χρόνον                     ̓αθηναῖοι πυθόμενοι τὴν εἰς Βοιωτίαν πάροδον τοῦ βασιλέως τῆς                     προϋπαρχούσης καταφρονήσεως ἀπέστησαν· ἡ γὰρ ὀξύτης τοῦ νεανίσκου                     καὶ ἡ διὰ τῶν πράξεων ἐνέργεια τοὺς ἀλλοτριοφρονοῦντας μεγάλως                     ἐξέπληττεν. διόπερ ̓αθηναῖοι τὰ μὲν                     ἀπὸ τῆς χώρας ἐψηφίσαντο κατακομίζειν, τῶν δὲ τειχῶν τὴν                     ἐνδεχομένην ἐπιμέλειαν ποιεῖσθαι. πρὸς δὲ τὸν ̓αλέξανδρον πρέσβεις                     ἐξαπέστειλαν, ἀξιοῦντες συγγνώμην ἔχειν, εἰ τὴν ἡγεμονίαν μὴ ταχέως                     συγχωροῦσιν. ἐν δὲ τοῖς πρέσβεσι καὶ                     Δημοσθένης ἐκπεμφθεὶς οὐ συνῆλθε μετὰ τῶν ἄλλων πρὸς τὸν                     ̓αλέξανδρον, ἀλλ΄ ἐκ τοῦ Κιθαιρῶνος ἀνέκαμψεν εἰς τὰς ̓αθήνασ,                     εἴτε διὰ τὰ πεπολιτευμένα κατὰ Μακεδόνων φοβηθείσ, εἴτε βουλόμενος                     τῷ βασιλεῖ τῶν Περσῶν ἄμεμπτον αὑτὸν διαφυλάττειν. πολλὰ γὰρ χρήματά φασιν αὐτὸν εἰληφέναι παρὰ                     Περσῶν, ἵνα πολιτεύηται κατὰ Μακεδόνων· περὶ ὧν καὶ τὸν Αἰσχίνην                     φασὶν ὀνειδίζοντα τῷ Δημοσθένει κατά τινα λόγον τὴν δωροδοκίαν                         εἰπεῖν,νῦν μέντοι τὴν δαπάνην ἐπικέκλυκεν αὐτοῦ τὸ                         βασιλικὸν χρυσίον. ἔσται δὲ οὐδὲ τοῦθ΄ ἱκανόν· οὐδεὶς γὰρ                         πώποτε πλοῦτος τρόπου πονηροῦ περιεγένετο.αεσξηιν. ϙ.17ϙ ὁ δὲ ̓αλέξανδρος τοῖς πρέσβεσι τῶν                     ̓αθηναίων φιλανθρώπους ἀποκρίσεις δοὺς ἀπέλυσε τοῦ πολλοῦ φόβου τὸν                     δῆμον. τοῦ δ΄ ̓αλεξάνδρου παραγγείλαντος εἰς Κόρινθον ἀπαντᾶν τάς τε                     πρεσβείας καὶ τοὺς συνέδρουσ, ἐπειδὴ συνῆλθον οἱ συνεδρεύειν                     εἰωθότεσ, διαλεχθεὶς ὁ βασιλεὺς καὶ λόγοις ἐπιεικέσι χρησάμενος                     ἔπεισε τοὺς ̔́ελληνας ψηφίσασθαι στρατηγὸν αὐτοκράτορα τῆς ̔ελλάδος                     εἶναι τὸν ̓αλέξανδρον καὶ συστρατεύειν ἐπὶ τοὺς Πέρσας ὑπὲρ ὧν                     εἰς τοὺς ̔́ελληνας ἐξήμαρτον. τυχὼν δὲ ταύτης τῆς τιμῆς ὁ βασιλεὺς                     ἐπανῆλθε μετὰ τῆς δυνάμεως εἰς Μακεδονίαν. ἡμεῖς δ΄ ἐπεὶ τὰ κατὰ τὴν ̔ελλάδα διήλθομεν,                     μεταβιβάσομεν τὸν λόγον ἐπὶ τὰς κατὰ τὴν ̓ασίαν πράξεισ. μετὰ γὰρ                     τὴν Φιλίππου τελευτὴν ̓́ατταλος τὸ μὲν πρῶτον ἐπεχείρει νεωτερίζειν                     καὶ πρὸς ̓αθηναίους συνετίθετο κοινοπραγίαν κατ΄ ̓αλεξάνδρου, ὕστερον                     δὲ μετανοήσας τὴν μὲν ἀποδοθεῖσαν αὐτῷ παρὰ Δημοσθένους ἐπιστολὴν                     τηρήσας ἀπέστειλε πρὸς ̓αλέξανδρον καὶ λόγοις φιλανθρώποις ἐπειρᾶτο                     τὰς καθ΄ αὑτοῦ διαβολὰς ἀποτρίβεσθαι· τοῦ δ΄ ̔εκαταίου κατὰ τὰς τοῦ βασιλέως ἐντολὰς δολοφονήσαντος τὸν                     ̓́ατταλον ἡ μὲν κατὰ τὴν ̓ασίαν τῶν Μακεδόνων δύναμις ἐπαύσατο τοῦ                     μετεωρίζεσθαι πρὸς ἀπόστασιν, τοῦ μὲν ̓αττάλου πεφονευμένου, τοῦ δὲ                     Παρμενίωνος οἰκειότατα διακειμένου πρὸς ̓αλέξανδρον. περὶ δὲ τῆς τῶν Περσῶν βασιλείας μέλλοντας ἡμᾶς                     ἀναγράφειν ἀναγκαῖόν ἐστι βραχὺ τοῖς χρόνοις προαναλαβεῖν τὴν                     ἱστορίαν. Φιλίππου γὰρ ἔτι βασιλεύοντος ἦρχε τῶν Περσῶν ̓͂ωχος                     καὶ προσεφέρετο τοῖς ὑποτεταγμένοις ὠμῶς καὶ βιαίωσ. μισουμένου δὲ                     αὐτοῦ διὰ τὴν χαλεπότητα τῶν τρόπων Βαγώας ὁ χιλίαρχοσ, εὐνοῦχος                     μὲν ὢν τὴν ἕξιν, πονηρὸς δὲ καὶ πολεμικὸς τὴν φύσιν, ἀνεῖλε                     φαρμάκῳ τὸν ̓͂ωχον διά τινος ἰατροῦ, τὸν δὲ νεώτατον τῶν υἱῶν τοῦ                     βασιλέως ̓αρσὴν εἰσήγαγεν εἰς τὴν βασιλείαν. ἀνεῖλε δὲ καὶ τοὺς ἀδελφοὺς τοῦ βασιλέωσ, ὄντας                     νέους παντελῶσ, ὅπως μονωθεὶς ὁ νεανίσκος μᾶλλον ὑπήκοος αὐτῷ                     γένηται. τοῦ δὲ μειρακίου ταῖς γενομέναις παρανομίαις προσκόπτοντος καὶ                     φανεροῦ καθεστῶτος ὅτι τιμωρήσεται τὸν αὐθέντην τῶν ἀνομημάτων                     φθάσας αὐτοῦ τὰς ἐπιβουλὰς ὁ Βαγώας ἀνεῖλε τὸν ̓αρσὴν μετὰ τῶν                     τέκνων τρίτον ἔτος ἤδη βασιλεύοντα. ἐρήμου δ΄ ὄντος τοῦ βασιλέως οἴκου καὶ μηδενὸς ὄντος τοῦ κατὰ                     γένος διαδεξομένου τὴν ἀρχήν, προχειρισάμενος ἕνα τῶν φίλων Δαρεῖον                     ὄνομα τούτῳ συγκατεσκεύασε τὴν βασιλείαν. οὗτος δ΄ ἦν υἱὸς μὲν                     ̓αρσάνου τοῦ ̓οστάνου, ὃς ἦν ἀδελφὸς ̓αρταξέρξου τοῦ Περσῶν                     βασιλεύσαντοσ. ἴδιον δέ τι συνέβη περὶ                     τὸν Βαγώαν γενέσθαι καὶ μνήμης ἄξιον· χρώμενος γὰρ τῇ συνήθει                     μιαιφονίᾳ τὸν Δαρεῖον ἐπεβάλετο διὰ φαρμακείας ἀνελεῖν· μηνυθείσης                     δὲ τῆς ἐπιβουλῆς ὁ βασιλεὺς ὡς ἐπί τινι φιλανθρωπίᾳ προσκαλεσάμενος                     τὸν Βαγώαν καὶ δοὺς τὸ ποτήριον ἠνάγκασε πιεῖν τὸ φάρμακον.                         ἠξιώθη                     δὲ τῆς βασιλείας ὁ Δαρεῖος δοκῶν πολὺ προέχειν ἀνδρείᾳ Περσῶν·                     ̓αρταξέρξου γάρ ποτε τοῦ βασιλέως πολεμοῦντος πρὸς Καδουσίους καί                     τινος τῶν Καδουσίων ἐπ΄ ἀλκῇ καὶ ἀνδρείᾳ διαβεβοημένου                     προκαλεσαμένου τὸν βουλόμενον Περσῶν μονομαχῆσαι ἄλλος μὲν οὐδεὶς                     ἐτόλμησεν ὑπακοῦσαι, μόνος δὲ Δαρεῖος ὑποστὰς τὸν κίνδυνον τὸν                     προκαλεσάμενον ἀπέκτεινεν καὶ ὑπὸ μὲν τοῦ βασιλέως μεγάλαις ἐτιμήθη                     δωρεαῖσ, παρὰ δὲ τοῖς Πέρσαις τὸ πρωτεῖον τῆς ἀνδρείας ἀπηνέγκατο.                         διὰ ταύτην δὴ τὴν ἀνδραγαθίαν ἄξιος                     τῆς βασιλείας νομισθεὶς παρέλαβε τὴν ἀρχὴν περὶ τούτους τοὺς χρόνουσ,                     ἐν οἷς Φιλίππου τελευτήσαντος διεδέξατο τὴν βασιλείαν ̓αλέξανδροσ.                         τοιοῦτον δ΄ ἄνδρα τῆς τύχης                     παραδούσης ἀντίπαλον τῇ κατ΄ ̓αλέξανδρον ἀρετῇ συνέβη πολλοὺς καὶ                     μεγάλους ἀγῶνας συστῆναι περὶ τοῦ πρωτείου. ἀλλὰ περὶ μὲν τούτων αἱ                     κατὰ μέρος πράξεις ἕκαστα δηλώσουσιν· ἡμεῖς δ΄ ἐπὶ τὸ συνεχὲς τῆς                     ἱστορίας τρεψόμεθα. Δαρεῖος γὰρ παραλαβὼν                     τὴν βασιλείαν πρὸ μὲν τῆς Φιλίππου τελευτῆς ἐφιλοτιμεῖτο τὸν                     μέλλοντα πόλεμον εἰς τὴν Μακεδονίαν ἀποστρέψαι· ἐκείνου δὲ                     τελευτήσαντος ἀπελύθη τῆς ἀγωνίασ, καταφρονήσας τῆς ̓αλεξάνδρου                     νεότητοσ. ἐπεὶ δ΄ ἡ διὰ τῶν πράξεων                     ἐνέργεια καὶ ὀξύτης ἐποίησε μὲν τὴν τῶν ̔ελλήνων ἡγεμονίαν πᾶσαν                     ἀναλαβεῖν καὶ τὴν ἀρετὴν τοῦ νεανίσκου γενέσθαι περιβόητον, τότε δὴ                     νουθετηθεὶς τοῖς ἔργοις ὁ Δαρεῖος ἐπιμέλειαν μεγάλην ἐποιεῖτο τῶν                     δυνάμεων, τριήρεις τε πολλὰς κατασκευαζόμενος καὶ                     πολλὰς δυνάμεις ἀξιολόγους συνιστάμενοσ, ἡγεμόνας τε                     τοὺς ἀρίστους προκρίνων, ἐν οἷς ὑπῆρχε καὶ Μέμνων ὁ ̔ρόδιοσ,                     διαφέρων ἀνδρείᾳ καὶ συνέσει στρατηγικῇ. τούτῳ δὲ δοὺς ὁ βασιλεὺς μισθοφόρους πεντακισχιλίους προσέταξε                     παρελθεῖν ἐπὶ πόλιν Κύζικον καὶ πειρᾶσθαι ταύτην χειρώσασθαι. οὗτος                     μὲν οὖν μετὰ τοσούτων στρατιωτῶν προῆγε διὰ τῆς ̓́ιδησ. τὸ δ΄ ὄρος τοῦτο μυθολογοῦσί τινες τυχεῖν                     ταύτης τῆς προσηγορίας ἀπὸ τῆς Μελισσέως ̓́ιδησ. μέγιστον δ΄ ὑπάρχον                     τῶν κατὰ τὸν ̔ελλήσποντον ἔχει κατὰ τὸ μέσον ἄντρον θεοπρεπέσ, ἐν                     ᾧ φασι κριθῆναι τὰς θεὰς ὑπ΄ ̓αλεξάνδρου. γενέσθαι δ΄ ἐν τούτῳ λέγεται καὶ τοὺς ̓ιδαίους                     Δακτύλουσ, οὓς σίδηρον ἐργάσασθαι πρώτουσ, μαθόντας τὴν ἐργασίαν                     παρὰ τῆς τῶν θεῶν μητρόσ. ἴδιον δέ τι καὶ παράδοξον συμβαίνει                     γίνεσθαι περὶ τοῦτο τὸ ὄροσ. κατὰ γὰρ                     τὴν τοῦ κυνὸς ἐπιτολὴν ἐπ΄ ἄκρας τῆς κορυφῆς διὰ τὴν νηνεμίαν τοῦ                     περιέχοντος ἀέρος ὑπερπετῆ γίνεσθαι τὴν ἄκραν τῆς τῶν ἀνέμων                     πνοῆσ, ὁρᾶσθαι δὲ τὸν ἥλιον ἔτι νυκτὸς οὔσης ἀνατέλλοντα, τὰς                     ἀκτῖνας οὐκ ἐν κυκλοτερεῖ σχήματι γεγραμμένον, ἀλλὰ τὴν φλόγα κατὰ                     πολλοὺς τόπους ἔχοντα διεσπαρμένην, ὥστε δοκεῖν πυρὰ πλείω θιγγάνειν                     τοῦ τῆς γῆς ὁρίζοντοσ. μετ΄ ὀλίγον δὲ                     συνάγεται ταῦτα πρὸς ἓν μέγεθοσ, ἕως ἂν γένηται τρίπλεθρον                     διάστημα· καὶ τότ΄ ἤδη τῆς ἡμέρας ἐπιλαβούσης τὸ φαινόμενον τοῦ                     ἡλίου μέγεθος πληρωθὲν τὴν τῆς ἡμέρας διάθεσιν κατασκευάζει.                         ὁ δ΄ οὖν Μέμνων διελθὼν τὴν                     ὀρεινὴν ἄφνω τῇ πόλει τῶν Κυζικηνῶν προσέπεσεν καὶ παρ΄ ὀλίγον                     αὐτῆς ἐκυρίευσεν· ἀποπεσὼν δὲ τῆς ἐπιβολῆς τὴν χώραν αὐτῶν                     ἐπόρθησε καὶ πολλῶν λαφύρων ἐκυρίευσεν. ἅμα δὲ τούτοις πραττομένοις Παρμενίων Γρύνιον μὲν πόλιν ἑλὼν                     κατὰ κράτος ἐξηνδραποδίσατο, Πιτάνην δὲ πολιορκοῦντος αὐτοῦ Μέμνων                     ἐπιφανεὶς καὶ καταπληξάμενος τοὺς Μακεδόνας ἔλυσε τὴν πολιορκίαν.                         μετὰ δὲ ταῦτα Κάλλας μὲν ἔχων                     Μακεδόνας καὶ μισθοφόρους στρατιώτας ἐν τῇ Τρῳάδι συνῆψε μάχην                     πρὸς τοὺς Πέρσασ, ὄντας πολλαπλασίουσ, καὶ λειφθεὶς ἀπεχώρησεν εἰς                     τὸ ̔ροίτειον. καὶ τὰ μὲν κατὰ τὴν ̓ασίαν ἐν τούτοις ἦν. ̓αλέξανδρος δὲ τὰς κατὰ τὴν ̔ελλάδα ταραχὰς                     καταπαύσας ἐστράτευσεν ἐπὶ τὴν Θρᾴκην καὶ πολλὰ μὲν ἔθνη Θρᾴκια                     ταραττόμενα καταπληξάμενος ὑποταγῆναι κατηνάγκασεν, ἐπῆλθεν δὲ καὶ τὴν                     Παιονίαν καὶ τὴν ̓ιλλυρίδα καὶ τὰς ὁμόρους ταύταις χώρας καὶ                     πολλοὺς τῶν κατοικούντων βαρβάρων ἀφεστηκότας χειρωσάμενος ὑπηκόους                     πάντας τοὺς πλησιοχώρους βαρβάρους ἐποιήσατο. περὶ ταῦτα δ΄ ὄντος αὐτοῦ παρῆσάν τινες                     ἀπαγγέλλοντες πολλοὺς τῶν ̔ελλήνων νεωτερίζειν καὶ πολλὰς τῆς                     ̔ελλάδος πόλεις πρὸς ἀπόστασιν ὡρμηκέναι, μάλιστα δὲ Θηβαίουσ. ἐπὶ                     δὲ τούτοις ὁ βασιλεὺς παροξυνθεὶς ἐπανῆλθεν εἰς τὴν Μακεδονίαν,                     σπεύδων τὰς κατὰ τὴν ̔ελλάδα παῦσαι ταραχάσ. Θηβαίων δὲ τὴν ἐν τῇ Καδμείᾳ φρουρὰν ἐκβάλλειν                     φιλοτιμουμένων καὶ πολιορκούντων τὴν ἄκραν ἧκεν ὁ βασιλεὺς ἄφνω                     πρὸς τὴν πόλιν καὶ κατεστρατοπέδευσε πλησίον τῶν Θηβῶν μετὰ πάσης                     τῆς δυνάμεωσ. οἱ δὲ Θηβαῖοι πρὸ μὲν                     τῆς τοῦ βασιλέως παρουσίας τὴν Καδμείαν τάφροις βαθείαις καὶ                     σταυρώμασι πυκνοῖς περιέλαβον ὥστε μήτε βοήθειαν αὐτοῖς δύνασθαι μήτ΄                     ἀγορὰν εἰσπέμψαι, πρὸς δὲ ̓αρκάδας καὶ                     ̓αργείουσ, ἔτι δὲ ̓ηλείους πρεσβεύσαντες ἠξίουν βοηθεῖν. ὁμοίως δὲ                     καὶ πρὸς ̓αθηναίους περὶ συμμαχίας ἐπρέσβευον καὶ παρὰ Δημοσθένους                     ὅπλων πλῆθος ἐν δωρεαῖς λαβόντες τοὺς ἀνόπλους καθώπλιζον. τῶν δ΄ ἐπὶ τὴν βοήθειαν παρακεκλημένων οἱ μὲν                     ἐν Πελοποννήσῳ στρατιώτας ἐξέπεμψαν ἐπὶ τὸν ̓ισθμὸν καὶ                     διατρίβοντες ἐκαραδόκουν, προσδοκίμου τοῦ βασιλέως ὄντοσ. ̓αθηναῖοι δ΄                     ἐψηφίσαντο μὲν βοηθεῖν τοῖς Θηβαίοισ, πεισθέντες ὑπὸ Δημοσθένουσ,                     οὐ μέντοι γε τὴν δύναμιν ἐξέπεμψαν, καραδοκοῦντες τὴν ῥοπὴν τοῦ                     πολέμου. ὁ δὲ τῆς ἐν τῇ Καδμείᾳ                     φρουρᾶς ἡγούμενος Φιλώτας ὁρῶν τοὺς Θηβαίους μεγάλας παρασκευὰς                     ποιουμένους πρὸς τὴν πολιορκίαν καὶ τὰ τείχη φιλοτιμότερον κατεσκεύασεν                     καὶ βελῶν παντοδαπῶν πλῆθος ἡτοιμάζετο. ἐπεὶ δ΄ ὁ βασιλεὺς ἀνελπίστως ἐκ                     τῆς Θρᾴκης ἧκε μετὰ πάσης τῆς δυνάμεωσ, αἱ μὲν συμμαχίαι τοῖς                     Θηβαίοις δισταζομένην εἶχον τὴν παρουσίαν, ἡ δὲ τῶν πολεμίων δύναμις                     ὁμολογουμένην καὶ φανερὰν ἐποιεῖτο τὴν ὑπεροχήν. τότε δὲ                     συνεδρεύσαντες οἱ ἡγεμόνες προεβουλεύσαντο περὶ τοῦ πολέμου καὶ πᾶσιν                     ἔδοξεν ὑπὲρ τῆς αὐτονομίας διαγωνίζεσθαι. τοῦ δὲ πλήθους                     ἐπικυρώσαντος τὴν γνώμην ἅπαντες μετὰ πολλῆς προθυμίας εἶχον                     ἑτοίμως διακινδυνεύειν. ὁ δὲ βασιλεὺς τὸ                     μὲν πρῶτον ἡσυχίαν ἦγε, διδοὺς μετανοίας χρόνον εἰς τὸ βουλεύσασθαι                     καὶ νομίζων μὴ τολμήσειν μίαν πόλιν πρὸς τηλικαύτην δύναμιν                     παρατάξασθαι. εἶχε γὰρ ὁ ̓αλέξανδρος                     κατὰ τοῦτον τὸν καιρὸν πεζοὺς μὲν πλείους τῶν τρισμυρίων, ἱππεῖς δ΄                     οὐκ ἐλάττους τρισχιλίων, πάντας δ΄ ἐνηθληκότας τοῖς πολεμικοῖς                     κινδύνοις καὶ συνεστρατευμένους Φιλίππῳ καὶ σχεδὸν ἐν πάσαις ταῖς                     μάχαις ἀηττήτους γεγονότασ· ὧν δὴ ταῖς ἀρεταῖς καὶ προθυμίαις                     πεποιθὼς ̓αλέξανδρος ἐπεβάλετο καταλῦσαι τὴν τῶν Περσῶν ἡγεμονίαν.                         εἰ μὲν οὖν οἱ Θηβαῖοι τοῖς καιροῖς                     εἴξαντες διεπρεσβεύοντο πρὸς τοὺς Μακεδόνας ὑπὲρ εἰρήνης καὶ                     συνθέσεωσ, ἡδέως ἂν ὁ βασιλεὺς προσεδέξατο τὰς ἐντεύξεις καὶ πάντα                     ἂν ἀξιούμενος συνεχώρησεν· ἐπεθύμει γὰρ τὰς κατὰ τὴν ̔ελλάδα                     ταραχὰς ἀποτριψάμενος ἀπερίσπαστον ἔχειν τὸν πρὸς τοὺς Πέρσας                     πόλεμον· νῦν δὲ δόξας ὑπὸ τῶν Θηβαίων καταφρονεῖσθαι διέγνω τὴν                     πόλιν ἄρδην ἀνελεῖν καὶ τῷ φόβῳ τούτῳ τὰς ὁρμὰς τῶν ἀφίστασθαι                     τολμώντων ἀποτρέψαι. διόπερ τὴν δύναμιν                     ἑτοίμην κατασκευάσας πρὸς τὸν κίνδυνον ἐκήρυξε τὸν βουλόμενον                     Θηβαίων ἀπιέναι πρὸς αὐτὸν καὶ μετέχειν τῆς κοινῆς τοῖς ̔́ελλησιν                     εἰρήνησ. οἱ δὲ Θηβαῖοι διαφιλοτιμηθέντες ἀντεκήρυξαν ἀπό τινος                     ὑψηλοῦ πύργου τὸν βουλόμενον μετὰ τοῦ μεγάλου βασιλέως καὶ Θηβαίων                     ἐλευθεροῦν τοὺς ̔́ελληνας καὶ καταλύειν τὸν τῆς ̔ελλάδος τύραννον                     παριέναι πρὸς αὐτούσ. ὅθεν ̓αλέξανδρος                     περιαλγὴς γενόμενος εἰς ὑπερβάλλουσαν ὀργὴν προῆλθεν καὶ πάσῃ                     τιμωρίᾳ τοὺς Θηβαίους μετελθεῖν ἔκρινεν. οὗτος μὲν οὖν                     ἀποθηριωθεὶς τὴν ψυχὴν μηχανάς τε πολιορκητικὰς συνεστήσατο καὶ τἄλλα                     πρὸς τὸν κίνδυνον παρεσκευάζετο, οἱ δ΄ ̔́ελληνες πυνθανόμενοι τὸ                     μέγεθος τῶν περὶ τοὺς Θηβαίους κινδύνων ἐδυσφόρουν ἐπὶ ταῖς                     προσδοκωμέναις περὶ αὐτῶν συμφοραῖσ, οὐ μὴν βοηθεῖν γ΄ ἐτόλμων τῇ                     πόλει διὰ τὸ προπετῶς καὶ ἀβούλως εἰς ὁμολογουμένην ἀπώλειαν                     ἑαυτὴν δεδωκέναι. οἱ δὲ Θηβαῖοι ταῖς                     μὲν εὐτολμίαις προθύμως ἀνεδέχοντο τοὺς κινδύνουσ, φήμαις δέ τισι                     μάντεων καὶ θεῶν σημείοις ἠποροῦντο. πρῶτον μὲν γὰρ ἐν τῷ τῆς                     Δήμητρος ἱερῷ λεπτὸν ἀράχνης ὕφασμά τι διαπεπετασμένον ὤφθη, τὸ                     μὲν μέγεθος ἔχον ἱματίου, κύκλῳ δὲ περιφαῖνον ἶριν τῇ κατ΄                     οὐρανὸν ἐοικυῖαν. περὶ οὗ τὸ μὲν ἐν                     Δελφοῖς χρηστήριον ἔδωκεν αὐτοῖς τόνδε τὸν χρησμόν· σημεῖον τόδε πᾶσι θεοὶ φαίνουσι βροτοῖσι, Βοιωτοῖς δὲ μάλιστα καὶ οἳ περιναιετάουσι. τὸ δὲ πάτριον τῶν Θηβαίων μαντεῖον τοῦτον ἐξήνεγκε τὸν                     χρησμόν·  ἱστὸς ὑφαινόμενος ἄλλῳ κακόν, ἄλλῳ                         ἄμεινον.  τοῦτο μὲν οὖν τὸ σημεῖον ἐγένετο τρισὶ                     μησὶν ἀνωτέρω τῆς ̓αλεξάνδρου παρουσίας ἐπὶ τὰς Θήβασ, ὑπ΄ αὐτὴν                     δὲ τὴν ἔφοδον τοῦ βασιλέως οἱ κατὰ τὴν ἀγορὰν ἀνδριάντες ἐφάνησαν                     ἱδρῶτας ἀφιέντες καὶ μεστοὶ σταλαγμῶν μεγάλων. χωρὶς δὲ τούτων                     ἧκόν τινες τοῖς ἄρχουσιν ἀπαγγέλλοντες τὴν ἐν ̓ογχηστῷ λίμνην                     μυκήματι παραπλήσιον φωνὴν ἀφιέναι, τῇ δὲ Δίρκῃ κατὰ τὴν                     ἐπιφάνειαν τοῦ ὕδατος αἱματοειδῆ φρίκην ἐπιτρέχειν. ἕτεροι δὲ ἧκον ἐκ Δελφῶν μηνύοντες ὅτι ὁ ἀπὸ                     Φωκέων ναόσ, ὃν ἱδρύσαντο Θηβαῖοι, ᾑματωμένην ἔχων τὴν ὀροφὴν                     ὁρᾶται. οἱ δὲ ἐπὶ τὴν τῶν σημείων διάκρισιν ἀσχολούμενοι σημαίνειν                     ἔφασαν τὸ μὲν ὕφασμα θεῶν ἀπὸ τῆς πόλεως χωρισμόν, τὸ δὲ τῆς                     ἴριδος χρῶμα πραγμάτων ποικίλων χειμῶνα, τὸν δὲ τῶν ἀνδριάντων                     ἱδρῶτα ὑπερβάλλουσαν κακοπάθειαν, τὸ δ΄ ἐν πλείοσι τόποις φαινόμενον                     αἷμα φόνον πολὺν κατὰ τὴν πόλιν ἐσόμενον. συνεβούλευον οὖν τῶν θεῶν φανερῶς σημαινόντων τὴν                     ἐσομένην τῇ πόλει συμφορὰν μὴ συγκαταβαίνειν εἰς τὸ διὰ μάχης                     κρίνειν τὸν πόλεμον, ἑτέραν δὲ διάλυσιν ζητεῖν διὰ λόγων                     ἀσφαλεστέραν. οὐ μὴν οἱ Θηβαῖοί γε ταῖς ψυχαῖς ἐμαλακύνοντο,                     τοὐναντίον δὲ τοῖς θυμοῖς προαχθέντες ἀνεμίμνησκον ἀλλήλους τὴν ἐν                     Λεύκτροις εὐημερίαν καὶ τῶν ἄλλων παρατάξεων ἐν αἷς θαυμαστῶς ταῖς                     ἰδίαις ἀνδραγαθίαις ἀνελπίστους νίκας περιεποιήσαντο. οἱ μὲν οὖν                     Θηβαῖοι τοῖς παραστήμασιν ἀνδρειότερον μᾶλλον ἢ φρονιμώτερον                     χρησάμενοι προέπεσον εἰς πάνδημον τῆς πατρίδος ὄλεθρον· ὁ δὲ βασιλεὺς ἐν                     τρισὶ ταῖς πάσαις ἡμέραις ἑτοιμασάμενος τὰ πρὸς τὴν πολιορκίαν τὰς                     δυνάμεις διείλετο εἰς τρία μέρη καὶ τὸ μὲν τοῖς χαρακώμασι τοῖς πρὸ                     τῆς πόλεως κατεσκευασμένοις προσβάλλειν ἔταξε, τὸ δὲ τοῖς Θηβαίοις                     ἀντιτάττεσθαι, τὸ δὲ τρίτον ἐφεδρεύειν τῷ πονοῦντι μέρει τῆς                     δυνάμεως καὶ διαδέχεσθαι τὴν μάχην. οἱ                     δὲ Θηβαῖοι τοὺς μὲν ἱππεῖς ἐντὸς τοῦ χαρακώματος ἔταξαν, τοὺς δ΄                     ἐλευθερωθέντας οἰκέτας καὶ τοὺς φυγάδας καὶ τοὺς μετοίκους τοῖς πρὸς                     τὰ τείχη βιαζομένοις ἀντέταξαν, αὐτοὶ δὲ τοῖς μετὰ τοῦ βασιλέως                     Μακεδόσι πολλαπλασίοις οὖσι συνάπτειν μάχην πρὸ τῆς πόλεως                     ἡτοιμάζοντο. τέκνα δὲ καὶ γυναῖκες                     συνέτρεχον εἰς τὰ ἱερὰ καὶ τοὺς θεοὺς ἱκέτευον σῶσαι τὴν πόλιν ἐκ                     τῶν κινδύνων. ὡς δ΄ ἤγγισαν οἱ Μακεδόνες καὶ τοῖς τεταγμένοις                     μέρεσιν ἕκαστοι προσέπεσον, αἱ μὲν σάλπιγγες ἐσήμαινον τὸ πολεμικόν,                     αἱ δὲ παρ΄ ἀμφοτέροις δυνάμεις ὑφ΄ ἕνα καιρὸν συνηλάλαξαν καὶ τὰ                     κοῦφα τῶν βελῶν ἐπὶ τοὺς πολεμίους ἔβαλον. ταχὺ δὲ τούτων ἐξαναλωθέντων καὶ πάντων εἰς τὴν                     ἀπὸ τοῦ ξίφους μάχην συμπεσόντων μέγας ἀγὼν συνίστατο. οἱ μὲν γὰρ                     Μακεδόνες διὰ τὸ πλῆθος τῶν ἀνδρῶν καὶ τὸ βάρος τῆς φάλαγγος                     δυσυπόστατον εἶχον τὴν βίαν, οἱ δὲ Θηβαῖοι ταῖς τῶν σωμάτων ῥώμαις                     ὑπερέχοντες καὶ τοῖς ἐν τοῖς γυμνασίοις συνεχέσιν ἀθλήμασιν, ἔτι δὲ                     τῷ παραστήματι τῆς ψυχῆς πλεονεκτοῦντες ἐνεκαρτέρουν τοῖς δεινοῖσ.                         διὸ καὶ παρ΄ ἀμφοτέροις πολλοὶ μὲν                     κατετιτρώσκοντο, οὐκ ὀλίγοι δ΄ ἔπιπτον ἐναντίας λαμβάνοντες πληγάσ.                     ὁμοῦ δ΄ ἦν κατὰ τὰς ἐν τοῖς ἀγῶσι συμπλοκὰς μυγμὸς καὶ βοὴ καὶ                     παρακελευσμόσ, παρὰ μὲν τοῖς Μακεδόσι μὴ καταισχῦναι τὰς                     προγεγενημένας ἀνδραγαθίασ, παρὰ δὲ τοῖς Θηβαίοις μὴ περιιδεῖν τέκνα                     καὶ γυναῖκας καὶ γονεῖς ὑπὲρ ἀνδραποδισμοῦ κινδυνεύοντας καὶ τὴν                     πατρίδα πανοίκιον ὑπὸ τοὺς Μακεδόνων θυμοὺς ὑποπεσοῦσαν, μνησθῆναι                     δὲ τῆς ἐν Λεύκτροις καὶ ἐν Μαντινείᾳ μάχης καὶ τῶν παρὰ πᾶσι                     περιβοήτων ἀνδραγαθημάτων. ἐπὶ πολὺν μὲν οὖν χρόνον ἰσόρροπος ἦν                     ἡ μάχη διὰ τὴν ὑπερβολὴν τῆς τῶν ἀγωνιζομένων ἀνδρείασ. μετὰ δὲ ταῦτα ὁ                     ̓αλέξανδρος ὁρῶν τοὺς μὲν Θηβαίους ἑτοίμως ὑπὲρ τῆς ἐλευθερίας                     ἀγωνιζομένουσ, τοὺς δὲ Μακεδόνας κάμνοντας τῇ μάχῃ προσέταξε τοὺς                     ἐπὶ τῆς ἐφεδρίας τεταγμένους διαδέξασθαι τὸν ἀγῶνα. οἱ μὲν οὖν                     Μακεδόνες ἄφνω προσπεσόντες τοῖς Θηβαίοις κατακόποις βαρεῖς                     ἐπέκειντο τοῖς πολεμίοις καὶ πολλοὺς ἀνῄρουν. οὐ μὴν οἱ Θηβαῖοι τῆς νίκης ἐξεχώρουν, τοὐναντίον                     δὲ τῇ φιλοτιμίᾳ προαχθέντες πάντων τῶν δεινῶν κατεφρόνουν. ἐπὶ                     τοσοῦτο δὲ ταῖς ἀνδραγαθίαις προέβησαν ὥστε βοᾶν ὅτι Μακεδόνες                     ὁμολογοῦσιν ἥττους εἶναι Θηβαίων, καὶ τῶν ἄλλων πάντων εἰωθότων                     ἐν ταῖς διαδοχαῖς τῶν πολεμίων δεδιέναι τοὺς ἀκεραίους τῶν                     ἐφεδρευόντων οὗτοι μόνοι τότε θρασύτεροι πρὸς τοὺς κινδύνους                     ὑπῆρξαν, ὅθ΄ οἱ πολέμιοι διαδοχὴν ἐξέπεμψαν τοῖς καταπονουμένοις                     ὑπὸ τῆς κακοπαθείασ. ἀνυπερβλήτου δὲ                     τῆς φιλοτιμίας γινομένης ὁ βασιλεὺς κατανοήσας τινὰ πυλίδα                     καταλελειμμένην ὑπὸ τῶν φυλάκων ἐξαπέστειλε Περδίκκαν μετὰ στρατιωτῶν                     ἱκανῶν καταλαβέσθαι ταύτην καὶ παρεισπεσεῖν εἰς τὴν πόλιν. τούτου δὲ ταχὺ τὸ προσταχθὲν ποιήσαντος οἱ μὲν                     Μακεδόνες διὰ τῆς πυλίδος παρεισέπεσον εἰς τὴν πόλιν, οἱ δὲ Θηβαῖοι                     καταπεπονηκότες μὲν τὴν πρώτην φάλαγγα τῶν Μακεδόνων, ἀντιταχθέντες δ΄                     εὐρώστως τῇ δευτέρᾳ εὐέλπιδες ἦσαν περὶ τῆς νίκησ· ὡς δὲ                     κατενόησαν μέρος τῆς πόλεως κατειλημμένον, εὐθὺς ἀνεχώρησαν ἐντὸς                     τῶν τειχῶν. ἅμα δὲ τούτοις πραττομένοις                     οἱ μὲν τῶν Θηβαίων ἱππεῖς ὁμοίως τοῖς πεζοῖς συνέτρεχον εἰς τὴν                     πόλιν καὶ πολλοὺς μὲν τῶν ἰδίων συμπατοῦντες διέφθειρον, αὐτοὶ δὲ                     τεταραγμένως εἰσίππευον εἰς τὴν πόλιν, ἐν δὲ ταῖς διεξόδοις καὶ                     τάφροις τοῖς οἰκείοις ὅπλοις περιπίπτοντες ἐτελεύτων. οἱ δὲ τὴν                     Καδμείαν φρουροῦντες ἐκχυθέντες ἐκ τῆς ἀκροπόλεως ἀπήντων τοῖς                     Θηβαίοις καὶ τεταραγμένοις ἐπιπεσόντες πολὺν ἐποίουν φόνον. τῆς δὲ πόλεως τοῦτον τὸν τρόπον καταλαμβανομένης πολλαὶ                     καὶ ποικίλαι περιστάσεις ἐντὸς τῶν τειχῶν ἐγίνοντο. οἱ μὲν γὰρ                     Μακεδόνες διὰ τὴν ὑπερηφανίαν τοῦ κηρύγματος πικρότερον ἢ                     πολεμικώτερον προσεφέροντο τοῖς Θηβαίοις καὶ μετὰ πολλῆς ἀπειλῆς                     ἐπιφερόμενοι τοῖς ἠτυχηκόσιν ἀφειδῶς ἀνῄρουν πάντας τοὺς                     περιτυγχάνοντασ. οἱ δὲ Θηβαῖοι τὸ                     φιλελεύθερον τῆς ψυχῆς διαφυλάττοντες τοσοῦτον ἀπεῖχον τοῦ φιλοζωεῖν                     ὥστ΄ ἐν ταῖς ἀπαντήσεσι συμπλέκεσθαι καὶ τὰς παρὰ τῶν πολεμίων                     ἐπισπᾶσθαι πληγάσ· ἑαλωκυίας γὰρ τῆς πόλεως οὐδεὶς Θηβαίων ἑωράθη                     δεηθεὶς τῶν Μακεδόνων φείσασθαι τοῦ ζῆν οὐδὲ προσέπιπτον τοῖς τῶν                     κρατούντων γόνασιν ἀγεννῶσ. ἀλλ΄ οὔτε                     τὸ τῆς ἀρετῆς πάθος ἠλεεῖτο παρὰ τοῖς πολεμίοις οὔτε τὸ τῆς                     ἡμέρας μῆκος ἤρκει πρὸς τὴν ὠμότητα τῆς τιμωρίασ, πᾶσα δὲ ἡ πόλις                     ἐξεφορεῖτο παιδίων ὁμοῦ καὶ παρθένων ἑλκομένων καὶ τὸ τῆς τεκούσης                     οἰκτρὸν ἐπιβοωμένων ὄνομα· Καθόλου δὲ τῶν οἴκων σὺν ὅλαις ταῖς                     συγγενείαις ἁρπαζομένων πάνδημος ὑπῆρχε τῆς πόλεως ἀνδραποδισμόσ.                         τῶν δὲ ὑπολελειμμένων Θηβαίων οἱ                     μὲν κατατετρωμένοι τὰ σώματα καὶ λιποψυχοῦντες συνεπλέκοντο τοῖς                     πολεμίοισ, συναποθνήσκοντες τῇ τῶν ἐχθρῶν ἀπωλείᾳ, οἱ δὲ κλάσματι                     δόρατος ἐρειδόμενοι συνήντων τοῖς ἐπιφερομένοις καὶ διαγωνιζόμενοι τὸν                     ὕστατον ἀγῶνα προετίμων τὴν ἐλευθερίαν τῆς σωτηρίασ. πολλοῦ δὲ φόνου γενομένου καὶ τῆς πόλεως κατὰ πάντα                     τόπον νεκρῶν πληρουμένης οὐκ ἦν ὅστις ἰδὼν οὐκ ἂν ἠλέησε τὰς                     τύχας τῶν ἀκληρούντων. καὶ γὰρ τῶν ̔ελλήνων Θεσπιεῖς καὶ                     Πλαταιεῖσ, ἔτι δ΄ ̓ορχομένιοι καί τινες ἄλλοι τῶν ἀλλοτρίως                     διακειμένων πρὸς τοὺς Θηβαίους συστρατευόμενοι τῷ βασιλεῖ συνεισέπεσον                     εἰς τὴν πόλιν καὶ τὴν ἰδίαν ἔχθραν ἐν τοῖς τῶν ἠτυχηκότων                     ἀκληρήμασιν ἐναπεδείκνυντο. διὸ καὶ πάθη                     πολλὰ καὶ δεινὰ κατὰ τὴν πόλιν ὁρᾶν ἦν γινόμενα· ̔́ελληνες γὰρ ὑφ΄                     ̔ελλήνων ἀνηλεῶς ἀνῃροῦντο καὶ συγγενεῖς ὑπὸ τῶν κατὰ γένος                     προσηκόντων ἐφονεύοντο, μηδεμίαν ἐντροπὴν τῆς ὁμοφώνου διαλέκτου                     παρεχομένησ. τέλος δὲ τῆς νυκτὸς ἐπικαταλαβούσης αἱ μὲν οἰκίαι                     διηρπάγησαν, τέκνα δὲ καὶ γυναῖκες καὶ οἱ γεγηρακότες εἰς τὰ ἱερὰ                     καταπεφευγότες μετὰ τῆς ἐσχάτης ὕβρεως ἀπήγοντο. τῶν δὲ Θηβαίων                     ἀνῃρέθησαν μὲν ὑπὲρ τοὺς ἑξακισχιλίουσ, αἰχμάλωτα δὲ σώματα                     συνήχθη πλείω τῶν τρισμυρίων, χρημάτων δὲ ἄπιστον πλῆθος διεφορήθη.                         ὁ δὲ βασιλεὺς τοὺς μὲν τελευτήσαντας                     τῶν Μακεδόνων ἔθαψε, πλείους ὄντας τῶν πεντακοσίων, τοὺς δὲ                     συνέδρους τῶν ̔ελλήνων συναγαγὼν ἐπέτρεψε τῷ κοινῷ συνεδρίῳ πῶς                     χρηστέον τῇ πόλει τῶν Θηβαίων. προτεθείσης οὖν βουλῆς τῶν ἀλλοτρίως διακειμένων τοῖς Θηβαίοις                     τινὲς ἐπεχείρουν συμβουλεύειν ἀπαραιτήτοις τιμωρίαις δεῖν περιβαλεῖν                     αὐτούσ, ἀπεδείκνυον δ΄ αὐτοὺς τὰ τῶν βαρβάρων πεφρονηκότας κατὰ τῶν                     ̔ελλήνων· καὶ γὰρ ἐπὶ Ξέρξου συμμαχοῦντας τοῖς Πέρσαις                     ἐστρατευκέναι κατὰ τῆς ̔ελλάδος καὶ μόνους τῶν ̔ελλήνων ὡς                     εὐεργέτας τιμᾶσθαι παρὰ τοῖς βασιλεῦσι τῶν Περσῶν καὶ πρὸ τῶν                     βασιλέων τοῖς πρεσβεύουσι τῶν Θηβαίων τίθεσθαι θρόνουσ. πολλὰ δὲ καὶ ἄλλα τοιαῦτα διελθόντες παρώξυναν τὰς                     τῶν συνέδρων ψυχὰς κατὰ τῶν Θηβαίων καὶ πέρας ἐψηφίσαντο τὴν μὲν                     πόλιν κατασκάψαι, τοὺς δ΄ αἰχμαλώτους ἀποδόσθαι, τοὺς δὲ φυγάδας τῶν                     Θηβαίων ἀγωγίμους ὑπάρχειν ἐξ ἁπάσης τῆς ̔ελλάδος καὶ μηδένα τῶν                     ̔ελλήνων ὑποδέχεσθαι Θηβαῖον. ὁ δὲ                     βασιλεὺς ἀκολούθως τῇ τοῦ συνεδρίου γνώμῃ τὴν μὲν πόλιν κατασκάψας                     πολὺν ἐπέστησε φόβον τοῖς ἀφισταμένοις τῶν ̔ελλήνων, τοὺς δ΄                     αἰχμαλώτους λαφυροπωλήσας ἤθροισεν ἀργυρίου τάλαντα τετρακόσια καὶ                     τεσσαράκοντα. μετὰ δὲ ταῦτα εἰς τὰς ̓αθήνας                     ἐξαπέστειλε τοὺς ἐξαιτήσοντας τῶν ῥητόρων δέκα τοὺς κατ΄ αὐτοῦ                     πεπολιτευμένουσ, ὧν ὑπῆρχον ἐπιφανέστατοι Δημοσθένης καὶ Λυκοῦργοσ.                     συναχθείσης οὖν ἐκκλησίας καὶ τῶν πρεσβευτῶν εἰσαχθέντων εἰς τὸ                     πλῆθος ὁ μὲν δῆμος ἀκούσας τῶν λόγων εἰς πολλὴν ἀγωνίαν καὶ                     ἀπορίαν ἐνέπεσεν. ἅμα μὲν γὰρ ἔσπευδε τὸ τῆς πόλεως ἀξίωμα                     τηρεῖν, ἅμα δὲ διὰ τὴν Θηβαίων ἀπώλειαν ἐκπεπληγμένος τὸ δεινὸν                     περίφοβος καθειστήκει, νουθετούμενος τοῖς τῶν πλησιοχώρων ἀτυχήμασι.                         πολλῶν δὲ λόγων γινομένων κατὰ τὴν                     ἐκκλησίαν Φωκίων μὲν ὁ χρηστόσ, ἀντιπολιτευόμενος τοῖς περὶ τὸν                     Δημοσθένην, ἔφη δεῖν τοὺς ἐξαιτουμένους μιμήσασθαι τὰς Λεὼ κόρας                     καὶ τὰς ̔υακινθίδας καὶ τὸν θάνατον ἑκουσίως ὑπομεῖναι ἕνεκα τοῦ                     μηδὲν ἀνήκεστον παθεῖν τὴν πατρίδα καὶ τὴν ἀνανδρίαν καὶ δειλίαν                     ὠνείδιζε τῶν μὴ βουλομένων ὑπὲρ τῆς πόλεως τελευτᾶν· ὁ δὲ δῆμος                     τοῦτον μὲν τοῖς θορύβοις ἐξέβαλε, προσάντως ἀκούων τοὺς λόγουσ,                         Δημοσθένους δὲ λόγον πεφροντισμένον                     διελθόντος ὁ δῆμος εἰς συμπάθειαν τῶν ἀνδρῶν προαχθεὶς φανερὸς ἦν                     σώζειν βουλόμενος τοὺς ἄνδρασ. ἐπὶ τελευτῆς δὲ Δημάδησ, πεπεισμένος                     ὑπὸ τῶν περὶ Δημοσθένην, ὥς φασι, πέντε ταλάντοις ἀργυρίου,                     συνεβούλευε μὲν σώζειν τοὺς κινδυνεύοντασ, παρανέγνω δὲ ψήφισμα                     γεγραμμένον φιλοτέχνωσ· περιεῖχε γὰρ παραίτησιν τῶν ἀνδρῶν καὶ                     ἐπαγγελίαν τοῦ κολάζειν κατὰ τοὺς νόμουσ, ἂν ὦσιν ἄξιοι τιμωρίασ.                         ὁ μὲν οὖν δῆμος ἀποδεξάμενος τὴν                     ἐπίνοιαν τοῦ Δημάδου τό τε ψήφισμα ἐκύρωσε καὶ τὸν Δημάδην μεθ΄                     ἑτέρων ἀπέστειλε πρεσβευτὴν πρὸς τὸν βασιλέα, δοὺς ἐντολὴν καὶ περὶ                     τῶν Θηβαίων φυγάδων ἀξιῶσαι τὸν ̓αλέξανδρον συγχωρῆσαι τῷ δήμῳ                     τοὺς πεφευγότας Θηβαίους ὑποδέχεσθαι. ὁ                     δὲ Δημάδης πρεσβεύσας καὶ τῇ τοῦ λόγου δεινότητι πάντα                     κατεργασάμενος ἔπεισε τὸν ̓αλέξανδρον ἀπολῦσαι τοὺς ἄνδρας τῶν                     ἐγκλημάτων καὶ τἄλλα πάντα συγχωρῆσαι τοῖς ̓αθηναίοισ. μετὰ δὲ ταῦτα ὁ μὲν βασιλεὺς ἐπανελθὼν μετὰ τῆς                     δυνάμεως εἰς τὴν Μακεδονίαν συνήγαγε τοὺς ἡγεμόνας τῶν στρατιωτῶν                     καὶ τοὺς ἀξιολογωτάτους τῶν φίλων καὶ προέθηκε βουλὴν περὶ τῆς εἰς                     τὴν ̓ασίαν διαβάσεωσ, πότε χρὴ στρατεύειν καὶ τίνι τρόπῳ χειριστέον                     τὸν πόλεμον. τῶν δὲ περὶ τὸν                     ̓αντίπατρον καὶ Παρμενίωνα συμβουλευόντων πρότερον παιδοποιήσασθαι καὶ                     τότε τοῖς τηλικούτοις ἐγχειρεῖν ἔργοισ, δραστικὸς ὢν καὶ πρὸς πᾶσαν                     πράξεως ἀναβολὴν ἀλλοτρίως διακείμενος ἀντεῖπε τούτοισ· αἰσχρὸν γὰρ                     ὑπάρχειν ἀπεφαίνετο τὸν ὑπὸ τῆς ̔ελλάδος ἡγεμόνα καθεσταμένον τοῦ                     πολέμου καὶ πατρικὰς ἀνικήτους δυνάμεις παρειληφότα καθῆσθαι γάμους                     ἐπιτελοῦντα καὶ τέκνων γενέσεις ἀναμένοντα. διδάξας οὖν αὐτοὺς περὶ τοῦ συμφέροντος καὶ                     παρορμήσας διὰ τῶν λόγων πρὸς τοὺς ἀγῶνας θυσίας μεγαλοπρεπεῖς τοῖς                     θεοῖς συνετέλεσεν ἐν Δίῳ τῆς Μακεδονίας καὶ σκηνικοὺς ἀγῶνας Διὶ                     καὶ Μούσαισ, οὓς ̓αρχέλαος ὁ προβασιλεύσας πρῶτος κατέδειξε.                         τὴν δὲ πανήγυριν ἐφ΄ ἡμέρας ἐννέα                     συνετέλεσεν, ἑκάστῃ τῶν Μουσῶν ἐπώνυμον ἡμέραν ἀναδείξασ. σκηνὴν                     δὲ κατασκευασάμενος ἑκατοντάκλινον τούς τε φίλους καὶ τοὺς ἡγεμόνασ,                     ἔτι δὲ τοὺς ἀπὸ τῶν πόλεων πρέσβεις παρέλαβεν ἐπὶ τὴν εὐωχίαν.                     λαμπραῖς δὲ παρασκευαῖς χρησάμενος καὶ πολλοὺς μὲν ἑστιάσασ, πάσῃ δὲ                     τῇ δυνάμει διαδοὺς ἱερεῖα καὶ τἄλλα τὰ πρὸς τὴν εὐωχίαν ἀνήκοντα                     προσανέλαβε τὸ στρατόπεδον. ἐπ΄ ἄρχοντος δ΄                     ̓αθήνησι Κτησικλέους ̔ρωμαῖοι μὲν ὑπάτους κατέστησαν Γάιον                     Σουλπίκιον καὶ Λεύκιον Παπίριον. ̓αλέξανδρος δὲ μετὰ τῆς δυνάμεως                     πορευθεὶς ἐπὶ τὸν ̔ελλήσποντον διεβίβασε τὴν δύναμιν ἐκ τῆς                     Εὐρώπης εἰς τὴν ̓ασίαν. αὐτὸς δὲ                     μακραῖς ναυσὶν ἑξήκοντα καταπλεύσας πρὸς τὴν Τρῳάδα χώραν πρῶτος                     τῶν Μακεδόνων ἀπὸ τῆς νεὼς ἠκόντισε μὲν τὸ δόρυ, πήξας δ΄ εἰς τὴν                     γῆν καὶ αὐτὸς ἀπὸ τῆς νεὼς ἀφαλλόμενος παρὰ τῶν θεῶν ἀπεφαίνετο                     τὴν ̓ασίαν δέχεσθαι δορίκτητον. καὶ τοὺς                     μὲν τάφους τῶν ἡρώων ̓αχιλλέως τε καὶ Αἴαντος καὶ τῶν ἄλλων                     ἐναγίσμασι καὶ τοῖς ἄλλοις τοῖς πρὸς εὐδοξίαν ἀνήκουσιν ἐτίμησεν,                     αὐτὸς δὲ τὸν ἐξετασμὸν τῆς ἀκολουθούσης δυνάμεως ἀκριβῶς                     ἐποιήσατο. εὑρέθησαν δὲ πεζοὶ Μακεδόνες μὲν μύριοι καὶ δισχίλιοι,                     σύμμαχοι δὲ ἑπτακισχίλιοι, μισθοφόροι δὲ πεντακισχίλιοι, καὶ τούτων                     ἁπάντων Παρμενίων εἶχε τὴν ἡγεμονίαν. ̓οδρύσαι δὲ καὶ Τριβαλλοὶ καὶ ̓ιλλυριοὶ συνηκολούθουν                     ἑπτακισχίλιοι, τοξοτῶν δὲ καὶ τῶν ̓αγριάνων καλουμένων χίλιοι, ὥστε                     τοὺς ἅπαντας εἶναι πεζοὺς τρισμυρίους καὶ δισχιλίουσ. ἱππεῖς δ΄                     ὑπῆρχον Μακεδόνες μὲν χίλιοι καὶ ὀκτακόσιοι, Φιλώτου τοῦ                     Παρμενίωνος ἡγουμένου, Θετταλοὶ δὲ χίλιοι καὶ ὀκτακόσιοι, ὧν                     ἡγεῖτο Κάλλας ὁ ̔αρπάλου, τῶν δ΄ ἄλλων ̔ελλήνων οἱ πάντες                     ἑξακόσιοι, ὧν ἡγεῖτο ̓ερίγυιοσ, Θρᾷκες δὲ πρόδρομοι καὶ Παίονες                     ἐννακόσιοι, Κάσανδρον ἔχοντες ἡγεμόνα, ὥστε τοὺς                     σύμπαντας ὑπάρχειν ἱππεῖς τετρακισχιλίους καὶ πεντακοσίουσ. οἱ μὲν                     οὖν μετ΄ ̓αλεξάνδρου διαβάντες εἰς τὴν ̓ασίαν τοσοῦτοι τὸ πλῆθος                     ἦσαν. οἱ δ΄ ἐπὶ τῆς Εὐρώπης                     ἀπολελειμμένοι στρατιῶται, ὧν ̓αντίπατρος εἶχε τὴν ἡγεμονίαν, πεζοὶ                     μὲν ὑπῆρχον μύριοι καὶ δισχίλιοι, ἱππεῖς δὲ χίλιοι καὶ πεντακόσιοι.                         τοῦ δὲ                     βασιλέως ἀναζεύξαντος ἐκ τῆς Τρῳάδος καὶ καταντήσαντος πρὸς τὸ                     τέμενος τῆς ̓αθηνᾶς ὁ μὲν θύτης ̓αλέξανδρος κατανοήσας πρὸ τοῦ νεὼ                     κειμένην εἰκόνα χαμαὶ τοῦ Φρυγίας ποτὲ σατραπεύσαντος ̓αριοβαρζάνου                     καί τινων οἰωνῶν αἰσίων ἄλλων ἐπιγενομένων προσῆλθε τῷ βασιλεῖ καὶ                     νικήσειν αὐτὸν ἱππομαχίᾳ μεγάλῃ διεβεβαιοῦτο καὶ μάλιστ΄, ἂν τύχῃ                     περὶ τὴν Φρυγίαν ἀγωνισάμενοσ. προσετίθει δὲ καὶ διότι ταῖς ἰδίαις χερσὶν ἀποκτενεῖ μαχόμενος ἐν                     παρατάξει στρατηγὸν ἐπιφανῆ τῶν πολεμίων· ταῦτα γὰρ αὐτῷ                     προσημαίνειν τοὺς θεοὺς καὶ μάλιστα τὴν ̓αθηνᾶν, ἣν καὶ συνεργήσειν                     ἐν τοῖς εὐημερήμασιν. ὁ δ΄ ̓αλέξανδρος ἀποδεξάμενος τὴν τοῦ μάντεως                     πρόρρησιν τῇ μὲν ̓αθηνᾷ λαμπρὰν ἐπετέλεσε θυσίαν καὶ τὸ μὲν                     ἴδιον ὅπλον ἀνέθηκε τῇ θεῷ, τῶν δ΄ ἐν τῷ νεῷ κειμένων ὅπλων                     τὸ κράτιστον ἀναλαβὼν καὶ τούτῳ καθοπλισθεὶς ἐχρήσατο κατὰ τὴν                     πρώτην μάχην, ἣν διὰ τῆς ἰδίας ἀνδραγαθίας κρίνας περιβόητον ἔσχε                     τὴν νίκην. ἀλλὰ ταῦτα μὲν ὕστερον ἡμέραις ὀλίγαις ἐπράχθη.                         οἱ δὲ τῶν Περσῶν σατράπαι καὶ                     στρατηγοὶ τοῦ μὲν κωλῦσαι τῶν Μακεδόνων τὴν διάβασιν ὑστέρησαν,                     ἀθροισθέντες δ΄ ἐβουλεύοντο πῶς χρὴ διαπολεμεῖν τοῖς περὶ                     ̓αλέξανδρον. Μέμνων μὲν οὖν ὁ ̔ρόδιοσ, διαβεβοημένος ἐπὶ συνέσει                     στρατηγικῇ, συνεβούλευε κατὰ στόμα μὲν μὴ διακινδυνεύειν, τὴν δὲ                     χώραν φθείρειν καὶ τῇ σπάνει τῶν ἀναγκαίων εἴργειν τοὺς Μακεδόνας                     τῆς εἰς τοὔμπροσθεν πορείασ, διαβιβάζειν δὲ καὶ δυνάμεις εἰς τὴν                     Μακεδονίαν ναυτικάς τε καὶ πεζικὰς καὶ τὸν ὅλον πόλεμον εἰς τὴν                     Εὐρώπην μεταγαγεῖν. ὁ δ΄ ἀνὴρ οὗτος                     ἄριστα μὲν συνεβούλευεν, ὡς ἐκ τῶν ἀποτελεσμάτων ἐγενήθη φανερόν,                     οὐ μὴν ἔπεισε τοὺς ἄλλους ἡγεμόνασ, ὡς ἀνάξια συμβουλεύων τῆς                     Περσῶν μεγαλοψυχίασ. διόπερ ἐπικρατούσης                     τῆς τοῦ διαγωνίζεσθαι γνώμης οὗτοι μὲν τὰς πανταχόθεν δυνάμεις                     μεταπεμψάμενοι καὶ πολλαπλάσιοι γενόμενοι τῶν Μακεδόνων προῆγον ἐπὶ                     Φρυγίας τῆς ἐφ΄ ̔ελλησπόντου. κατεστρατοπέδευσαν δὲ παρὰ τὸν                     Γρανικὸν ποταμόν, προβαλλόμενοι τὸ ῥεῖθρον τοῦ προειρημένου ποταμοῦ.                         ὁ δὲ                     ̓αλέξανδρος πυθόμενος τὴν συνδρομὴν τῶν βαρβαρικῶν δυνάμεων προῆγε καὶ                     σύντομον τὴν πορείαν ποιησάμενος ἀντεστρατοπέδευσε τοῖς πολεμίοισ,                     ὥστε ἀνὰ μέσον ῥεῖν τῶν παρεμβολῶν τὸν Γρανικόν. οἱ μὲν οὖν βάρβαροι τὴν ὑπώρειαν κατειλημμένοι τὴν                     ἡσυχίαν ἦγον, κεκρικότες τοῖς πολεμίοις ἐπιθέσθαι κατὰ τὴν διάβασιν                     τοῦ ποταμοῦ· καὶ διεσπασμένης τῆς τῶν Μακεδόνων φάλαγγος ῥᾳδίως                     προτερήσειν ὑπελάμβανον ἐν τῇ μάχῃ· ὁ                     δὲ ̓αλέξανδρος τεθαρρηκὼς ἅμ΄ ἡμέρᾳ περαιώσας τὴν δύναμιν ἔφθασε                     τοὺς πολεμίους ἐκτάξας τὴν δύναμιν ἡρμοσμένως πρὸς τὸν ἀγῶνα. οἱ                     δὲ βάρβαροι πρὸς ὅλην τὴν τάξιν τῶν Μακεδόνων ἔστησαν τὸ πλῆθος                     τῶν ἱππέων καὶ διὰ τούτων προκινεῖν τὴν μάχην διεγνώκεισαν. τὸ μὲν οὖν εὐώνυμον μέρος εἶχε Μέμνων ὁ                     ̔ρόδιος καὶ ̓αρσαμένης ὁ σατράπης ἔχοντες τοὺς ἰδίους ἱππεῖσ,                     μετὰ δὲ τούτους ̓αρσίτης ἐτέτακτο τοὺς ἐκ Παφλαγονίας ἔχων                     ἱππεῖσ, ἔπειτα Σπιθροβάτης ὁ ̓ιωνίας σατράπης ̔υρκανῶν ἱππέων                     ἡγούμενοσ· τὸ δὲ δεξιὸν κέρας ἐπεῖχον χίλιοι μὲν Μῆδοι, δισχίλιοι                     δὲ οἱ μετὰ ̔ρεομίθρους ἱππεῖς καὶ Βακτριανοὶ τούτοις ἴσοι· τὸν δὲ                     μέσον τόπον ἐπεῖχον οἱ τῶν ἄλλων ἐθνῶν ἱππεῖσ, πολλοὶ μὲν τὸν                     ἀριθμὸν ὄντεσ, ἐπίλεκτοι δὲ ταῖς ἀρεταῖσ. οἱ δὲ πάντες ἱππεῖς                     ὑπῆρχον πλείους τῶν μυρίων. οἱ δὲ πεζοὶ                     τῶν Περσῶν ἦσαν μὲν οὐκ ἐλάττους τῶν δέκα μυριάδων, ὄπισθεν δ΄                     ἐπιτεταγμένοι τὴν ἡσυχίαν ἦγον, ὡς τῶν ἱππέων ἱκανῶν ὄντων                     καταπονῆσαι τοὺς Μακεδόνασ. τῶν δ΄                     ἱππέων παρ΄ ἀμφοτέροις προθύμως εἰς τὸν κίνδυνον συμπεσόντων τὸ μὲν                     εὐώνυμον μέρος ἐπέχοντες οἱ τῶν Θετταλῶν ἱππεῖς Παρμενίωνος                     ἡγουμένου τεθαρρηκότως ἐδέχοντο τὴν ἐπιφορὰν τῶν καθ΄ αὑτοὺς                     τεταγμένων, ̓αλέξανδρος δὲ τοὺς ἀρίστους τῶν ἱππέων κατὰ τὸ δεξιὸν                     κέρας ἔχων μεθ΄ αὑτοῦ πρῶτος ἐφίππευσε τοῖς Πέρσαις καὶ συμπλακεὶς                     τοῖς πολεμίοις πολὺν ἐποιεῖτο φόνον. τῶν δὲ βαρβάρων εὐρώστως                     ἀγωνιζομένων καὶ τοὺς ἑαυτῶν θυμοὺς ταῖς τῶν Μακεδόνων ἀρεταῖς                     ἀντιταττόντων ἡ τύχη συνήγαγεν εἰς ἕνα τόπον τοὺς ἀρίστους εἰς τὴν                     ὑπὲρ τῆς νίκης κρίσιν. ὁ γὰρ τῆς                     ̓ιωνίας σατράπης Σπιθροβάτησ, γένει μὲν ὢν Πέρσησ, Δαρείου δὲ τοῦ                     βασιλέως γαμβρόσ, ἀνδρείᾳ δὲ διαφέρων, μετὰ μεγάλης δυνάμεως ἱππέων                     ἐπέρραξε τοῖς Μακεδόσιν, ἔχων δὲ συναγωνιστὰς τεταγμένους                     τεσσαράκοντα συγγενεῖς ἀρεταῖς διαφόρους ἐνέκειτο τοῖς ἀνθεστηκόσι                     καὶ θρασέως ἀγωνιζόμενος οὓς μὲν ἀνῄρει τῶν ἀνθισταμένων, οὓς δὲ                     κατετραυμάτιζε. δυσυποστάτου δὲ τῆς περὶ                     αὐτὸν οὔσης βίας ὁ ̓αλέξανδρος ἐπιστρέψας τὸν ἵππον ἐπὶ τὸν                     σατράπην ἐφίππευσε τῷ βαρβάρῳ. ὁ δὲ Πέρσης νομίσας παρὰ τῶν θεῶν                     αὐτῷ δεδόσθαι τὸν τῆς μονομαχίας καιρόν, εἰ συμβήσεται διὰ τῆς                     ἰδίας ἀνδραγαθίας ἐλευθερωθῆναι τῶν μεγίστων φόβων τὴν ̓ασίαν καὶ                     τὴν περιβόητον ̓αλεξάνδρου τόλμαν ταῖς ἰδίαις χερσὶ καταλυθῆναι καὶ                     τὴν τῶν Περσῶν δόξαν μὴ καταισχυνθῆναι φθάνει βαλὼν τὸ σαυνίον ἐπὶ                     τὸν ̓αλέξανδρον καὶ οὕτω μετὰ σφοδρᾶς εἰσπεσὼν ῥύμης καὶ βιαίως                     τὸ δόρυ ὠσάμενος διαρρήξας τε τήν τε ἀσπίδα ̓αλεξάνδρου καὶ τὴν                     δεξιὰν ἐπωμίδα διήλασε διὰ τοῦ θώρακοσ. ὁ δὲ βασιλεὺς τὸ μὲν βέλος τῷ βραχίονι παρελκόμενον ἀπέρριψε, τῷ                     δ΄ ἵππῳ προσβαλὼν τὰ κέντρα καὶ τῇ ῥύμῃ τῆς φορᾶς συνεργῷ                     χρησάμενος εἰς μέσον τοῦ σατράπου τὸ στῆθος ἐνήρεισε τὸ ξυστόν.                         οὗ συντελεσθέντος αἱ μὲν πλησίον                     τάξεις παρ΄ ἀμφοτέροις διὰ τὴν ὑπερβολὴν τῆς ἀνδρείας ἀνεβόησαν,                     τῆς δ΄ ἐπιδορατίδος περὶ τὸν θώρακα συντριβείσης καὶ τοῦ θραύσματος                     ἀποπηδήσαντος ὁ μὲν Πέρσης σπασάμενος τὸ ξίφος ἐπὶ τὸν ̓αλέξανδρον                     ἐπεφέρετο, ὁ δὲ βασιλεὺς διαλαβὼν τὸ ξυστὸν ἔφθασεν ἐνερεῖσαι τῷ                     προσώπῳ καὶ διήλασε τὴν πληγήν. καθ΄ ὃν                     δὴ χρόνον ὁ ἀδελφὸς τοῦ πεσόντος ̔ρωσάκης προσιππεύσας κατήνεγκε τῷ                     ξίφει κατὰ τῆς κεφαλῆς ̓αλεξάνδρου οὕτως ἐπικίνδυνον πληγὴν ὥστε                     τὸ μὲν κράνος διαπτύξαι, τοῦ δὲ χρωτὸς βραχέως ἐπιψαῦσαι. κατὰ δὲ τὴν αὐτὴν διαίρεσιν ἐπιφέροντος                     ἄλλην πληγὴν τοῦ ̔ρωσάκου Κλεῖτος ὁ μέλας ἐπικαλούμενος προσελάσας                     τὸν ἵππον ἀπέκοψε τὴν χεῖρα τοῦ βαρβάρου. περὶ δ΄ ἀμφοτέρων τῶν                     πεσόντων οἱ συγγενεῖς ἀθρόοι συστραφέντες τὸ μὲν πρῶτον ἠκόντιζον                     ἐπὶ τὸν ̓αλέξανδρον, ἔπειτα δὲ καὶ συστάδην μαχόμενοι πάντα                     κίνδυνον ὑπέμενον ὑπὲρ τοῦ φονεῦσαι τὸν βασιλέα. ὁ δὲ καίπερ πολλοῖς καὶ μεγάλοις κινδύνοις                     συνεχόμενος ὅμως οὐκ ἐνικᾶτο τοῖς πλήθεσι τῶν πολεμίων, ἀλλὰ δύο                     μὲν ἔχων εἰς τὸν θώρακα πληγάσ, μίαν δὲ εἰς τὸ κράνοσ, τρεῖς δ΄                     εἰς τὸ καθαιρεθὲν ὅπλον ἐκ τοῦ νεὼ τῆς ̓αθηνᾶς ὅμως οὐκ                     ἐνεδίδου, ἀλλὰ τῷ παραστήματι τῆς ψυχῆς ἐπαιρόμενος παντὸς δεινοῦ                     κατεξανίστατο. μετὰ δὲ ταῦτα καὶ τῶν                     ἄλλων ἐπιφανῶν ἡγεμόνων παρ΄ αὐτὸν ἐν τοῖς Πέρσαις ἔπεσον                     πλείουσ, ὧν ἦσαν ἐπιφανέστατοι ̓ατιζύης καὶ Φαρνάκης ὁ τῆς                     Δαρείου γυναικὸς ἀδελφόσ, ἔτι δὲ Μιθροβουζάνης ὁ Καππαδοκῶν                     ἡγούμενοσ. διὸ καὶ πολλῶν ἡγεμόνων                     ἀναιρεθέντων καὶ τῶν Περσικῶν τάξεων ἁπασῶν ὑπὸ τῶν Μακεδόνων                     ἡττωμένων πρῶτον μὲν οἱ κατὰ τὸν ̓αλέξανδρον τεταγμένοι φυγεῖν                     ἠναγκάσθησαν, μετὰ δὲ ταῦτα καὶ τῶν ἄλλων τραπέντων ὁ μὲν βασιλεὺς                     ὁμολογούμενον τῆς ἀνδραγαθίας τὸ πρωτεῖον ἀπηνέγκατο καὶ τῆς ὅλης                     νίκης ἔδοξε μάλιστ΄ αἴτιος γεγονέναι, μετὰ δὲ τοῦτον οἱ τῶν                     Θετταλῶν ἱππεῖς ἄριστα ταῖς εἴλαις χρώμενοι καὶ διαφόρως                     ἀγωνισάμενοι μεγάλην ἐπ΄ ἀνδρείᾳ δόξαν ἔσχον. μετὰ δὲ τὴν τῶν ἱππέων τροπὴν οἱ πεζοὶ συμβαλόντες                     ἀλλήλοις ὀλίγον χρόνον ἠγωνίσαντο· οἱ γὰρ βάρβαροι διὰ τὴν τῶν                     ἱππέων τροπὴν καταπλαγέντες καὶ ταῖς ψυχαῖς ἐνδόντες πρὸς φυγὴν                     ὥρμησαν. ἀνῃρέθησαν δὲ τῶν Περσῶν οἱ                     πάντες πεζοὶ μὲν πλείους τῶν μυρίων, ἱππεῖς δὲ οὐκ ἐλάττους                     δισχιλίων, ἐζωγρήθησαν δ΄ ὑπὲρ τοὺς δισμυρίουσ. μετὰ δὲ τὴν μάχην ὁ                     βασιλεὺς τοὺς τετελευτηκότας ἔθαψε μεγαλοπρεπῶσ, σπεύδων διὰ ταύτης                     τῆς τιμῆς τοὺς στρατιώτας προθυμοτέρους κατασκευάσαι πρὸς τοὺς ἐν ταῖς                     μάχαις κινδύνουσ. αὐτὸς δ΄ ἀναλαβὼν τὴν δύναμιν προῆγε διὰ τῆς Λυδίασ,                     καὶ τὴν μὲν τῶν Σαρδιανῶν πόλιν καὶ τὰς ἀκροπόλεισ, ἔτι δὲ τοὺς                     ἐν αὐταῖς θησαυρούσ, παρέλαβε Μιθρίνους τοῦ σατράπου παραδόντος                     ἑκουσίωσ. εἰς δὲ τὴν Μίλητον συμπεφευγότων τῶν διασωθέντων ἐκ τῆς μάχης                     Περσῶν μετὰ Μέμνονος τοῦ στρατηγοῦ ὁ μὲν βασιλεὺς πλησίον τῆς                     πόλεως στρατοπεδεύσας καθ΄ ἡμέραν συνεχεῖς προσβολὰς τοῖς τείχεσιν ἐκ                     διαδοχῆς ἐποιεῖτο, οἱ δὲ πολιορκούμενοι                     τὸ μὲν πρῶτον ῥᾳδίως ἀπὸ τῶν τειχῶν ἠμύνοντο, πολλῶν μὲν                     στρατιωτῶν ἠθροισμένων εἰς τὴν πόλιν, βελῶν δὲ καὶ τῶν ἄλλων τῶν                     εἰς τὴν πολιορκίαν χρησίμων δαψιλῆ χορηγίαν ἔχοντεσ· ἐπεὶ δὲ ὁ βασιλεὺς φιλοτιμότερον ταῖς τε μηχαναῖς                     ἐσάλευε τὰ τείχη καὶ τὴν πολιορκίαν ἐνεργεστάτην ἐποιεῖτο κατὰ γῆν                     ἅμα καὶ κατὰ θάλατταν οἵ τε Μακεδόνες διὰ τῶν πιπτόντων τειχῶν                     εἰσεβιάζοντο, τηνικαῦτα κατισχυόμενοι πρὸς φυγὴν ἐτράποντο. εὐθὺ δ΄ οἱ Μιλήσιοι μεθ΄ ἱκετηριῶν τῷ                     βασιλεῖ προσπίπτοντες παρέδωκαν σφᾶς αὐτοὺς καὶ τὴν πόλιν. τῶν δὲ                     βαρβάρων οἱ μὲν ὑπὸ τῶν Μακεδόνων ἀνῃρέθησαν, οἱ δὲ τῆς πόλεως                     ἐκπίπτοντες ἔφευγον, οἱ δ΄ ἄλλοι πάντες ἥλωσαν. ὁ δ΄ ̓αλέξανδρος τοῖς μὲν Μιλησίοις φιλανθρώπως                     προσηνέχθη, τοὺς δ΄ ἄλλους ἅπαντας ἐξηνδραποδίσατο. τῆς δὲ ναυτικῆς                     δυνάμεως οὔσης ἀχρήστου καὶ δαπάνας μεγάλας ἐχούσης κατέλυσε τὸ                     ναυτικὸν πλὴν ὀλίγων νεῶν, αἷς ἐχρῆτο πρὸς τὴν παρακομιδὴν τῶν                     πολιορκητικῶν ὀργάνων, ἐν αἷς ἦσαν αἱ παρ΄ ̓αθηναίων νῆες                     συμμαχίδες εἴκοσιν. ἔνιοι δὲ λέγουσι τὸν ̓αλέξανδρον στρατηγικῶς                     ἐπινοῆσαι τὴν τοῦ στόλου κατάλυσιν· προσδοκίμου γὰρ ὄντος τοῦ                     Δαρείου καὶ μελλούσης μεγάλης παρατάξεως συντελεῖσθαι νομίσαι τοὺς                     Μακεδόνας ἐκθυμότερον ἀγωνιεῖσθαι παραιρεθείσης τῆς κατὰ τὴν φυγὴν                     ἐλπίδοσ. τὸ δ΄ αὐτὸ πρᾶξαι κατὰ τὴν                     ἐπὶ Γρανικῷ μάχην· κατὰ νώτου γὰρ λαβεῖν τὸν ποταμόν, ὅπως μηδεὶς                     ἐπιβάληται φεύγειν προδήλου τῆς ἀπωλείας οὔσης τῶν διωκομένων ἐν                     τῷ τοῦ ποταμοῦ ῥείθρῳ. καὶ γὰρ κατὰ τοὺς ὕστερον χρόνους                     ̓αγαθοκλέα τὸν Συρακοσίων βασιλέα μιμησάμενον τὴν ̓αλεξάνδρου                     στρατηγίαν ἀνέλπιστον καὶ μεγάλην νίκην περιποιήσασθαι· διαβάντα γὰρ αὐτὸν εἰς Λιβύην μετ΄ ὀλίγης δυνάμεως                     καὶ τὰς ναῦς ἐμπρήσαντα παρελέσθαι μὲν τῶν στρατιωτῶν τὰς ἐκ τοῦ                     φεύγειν ἐλπίδασ, συναναγκάσαι δὲ γενναίως ἀγωνίσασθαι καὶ διὰ τοῦτο                     Καρχηδονίων ἀντιταχθέντων πολλαῖς μυριάσι νικῆσαι. μετὰ δὲ τὴν ἅλωσιν τῆς                     Μιλήτου τὸ πλῆθος τῶν Περσῶν καὶ τῶν μισθοφόρων, ἔτι δ΄ οἱ                     πρακτικώτατοι τῶν ἡγεμόνων συνέδραμον εἰς τὴν ̔αλικαρνασσόν. αὕτη δὲ                     ἡ πόλις μεγίστη τῶν κατὰ τὴν Καρίαν ἦν, βασίλεια μὲν ἐσχηκυῖα τὰ                     Καρῶν, ἀκροπόλεσι δὲ καλῶς κεκοσμημένη. κατὰ δὲ τὸν αὐτὸν καιρὸν Μέμνων μὲν τήν τε γυναῖκα καὶ τὰ τέκνα                     πρὸς Δαρεῖον ἔπεμψε καὶ τούτῳ παραθέμενος ἅμα μὲν ὑπέλαβε τῆς                     ἀσφαλείας αὐτῶν καλῶς πεπρονοῆσθαι, ἅμα δὲ τὸν βασιλέα καλοὺς                     ὁμήρους ἔχοντα προθυμότερον ἐμπιστεύσειν αὐτῷ τὴν τῶν ὅλων                     ἡγεμονίαν· ὅπερ καὶ συνέβη γενέσθαι. εὐθὺς γὰρ ὁ Δαρεῖος ἔπεμψεν ἐπιστολὰς πρὸς τοὺς κατὰ θάλατταν                     οἰκοῦντασ, προστάττων ἅπαντας ὑπακούειν τῷ Μέμνονι. διόπερ οὗτος                     παραλαβὼν τὴν τῶν ὅλων ἡγεμονίαν παρεσκευάζετο πάντα τὰ χρήσιμα πρὸς                     πολιορκίαν ἐν τῇ πόλει τῶν ̔αλικαρνασσέων. ὁ δὲ βασιλεὺς                     ̓αλέξανδρος τὰ μὲν πολιορκητικὰ τῶν ὀργάνων καὶ σῖτον κατὰ θάλατταν                     ἐκόμισεν ἐπὶ τὴν ̔αλικαρνασσόν, αὐτὸς δὲ μετὰ πάσης τῆς δυνάμεως                     προῆγεν ἐπὶ Καρίας καὶ τὰς ἐν τῇ παρόδῳ πόλεις προσήγετο ταῖς                     φιλανθρωπίαισ· μάλιστα δ΄ εὐεργέτει τὰς ̔ελληνίδας πόλεισ, ποιῶν                     αὐτὰς αὐτονόμους καὶ ἀφορολογήτουσ, προσεπιλέγων ὅτι τῆς τῶν                     ̔ελλήνων ἐλευθερώσεως ἕνεκα τὸν πρὸς Πέρσας πόλεμον ἐπανῄρηται.                         ὄντι δ΄ αὐτῷ κατὰ τὴν ὁδοιπορίαν                     ἀπήντησέν τι γύναιον, ὄνομα μὲν ̓́αδα, γένει δὲ προσήκουσα τῇ                     Καρῶν ἀρχῇ. ἐντυχούσης δ΄ αὐτῆς περὶ τῆς προγονικῆς δυναστείας καὶ                     δεηθείσης βοηθῆσαι ταύτην μὲν ἐκέλευσε παραλαβεῖν τὴν τῆς Καρίας                     ἀρχήν, τοὺς δὲ Κᾶρας ἰδίους ἐποιήσατο ταῖς εὐνοίαις διὰ τὴν τῆς                     γυναικὸς ταύτης εὐεργεσίαν· εὐθὺς γὰρ                     αἱ πόλεις ἅπασαι πρεσβείας ἀποστέλλουσαι χρυσοῖς στεφάνοις ἐτίμησαν                     τὸν βασιλέα καὶ πάντα συμπράττειν ἐπηγγείλαντο. ὁ δὲ ̓αλέξανδρος                     πλησίον τῆς πόλεως στρατοπεδεύσας συνεστήσατο πολιορκίαν ἐνεργὸν καὶ                     καταπληκτικήν. τὸ μὲν γὰρ πρῶτον τοῖς                     τείχεσι προσβολὰς συνεχεῖς ἐκ διαδοχῆς ἐποιεῖτο καὶ διημέρευεν ἐν                     τοῖς κινδύνοισ· μετὰ δὲ ταῦτα παντοδαπὰς μηχανὰς ἐπιστήσας καὶ τὰς                     πρὸ τῆς πόλεως τάφρους χωστρίσι χελώναις ἀναπληρώσας διὰ τῶν κριῶν                     ἐσάλευε τοὺς πύργους καὶ τὰ μεταξὺ μεσοπύργια. καταβαλὼν δὲ μέρος τι                     τοῦ τείχους τὸ λοιπὸν ἤδη διὰ τῆς ἐκ χειρὸς μάχης ἐβιάζετο διὰ                     τοῦ πτώματος εἰς τὴν πόλιν εἰσπεσεῖν. Μέμνων δὲ τὸ μὲν πρῶτον τοὺς προσβάλλοντας τοῖς τείχεσι Μακεδόνας                     ῥᾳδίως ἠμύνετο, πολλῶν ὄντων ἐν τῇ πόλει στρατιωτῶν· κατὰ δὲ τὰς                     τῶν ὀργάνων προσβολὰς μετὰ πολλῶν στρατιωτῶν ἐκχεόμενος ἐκ τῆς                     πόλεως νυκτὸς πῦρ ἐνέβαλλε ταῖς μηχαναῖσ. μεγάλων δ΄ ἀγώνων πρὸ τῆς πόλεως συνισταμένων οἱ μὲν Μακεδόνες                     ταῖς ἀρεταῖς πολὺ προεῖχον, οἱ δὲ Πέρσαι τῷ πλήθει καὶ ταῖς                     παρασκευαῖς ἐπλεονέκτουν· συνήργουν γὰρ αὐτοῖς οἱ ἀπὸ τῶν τειχῶν                     συναγωνιζόμενοι καὶ τοῖς ὀξυβελέσι καταπέλταις οὓς μὲν ἀπέκτεινον                     τῶν πολεμίων, οὓς δὲ κατετίτρωσκον. ὁμοῦ δὲ αἵ τε σάλπιγγες ἐσήμαινον                     παρ΄ ἀμφοτέροις τὸ πολεμικὸν καὶ βοὴ πανταχόθεν ἐγίνετο,                     συνεπισημαινομένων τῶν στρατιωτῶν ταῖς παρ΄ ἑκατέρων ἀνδραγαθίαισ.                         οἱ μὲν γὰρ τὴν ἐν ταῖς μηχαναῖς                     αἰρομένην εἰς ὕψος φλόγα κατέπαυον, οἱ δ΄ εἰς χεῖρας συμπλεκόμενοι                     πολὺν ἐποίουν φόνον, ἄλλοιδ΄ ἐντὸς τῶν πιπτόντων τειχῶν                     ἀντῳκοδόμουν ἕτερα τείχη πολὺ τῶν προϋπαρχόντων βαρύτερα ταῖς                     κατασκευαῖσ. τῶν δ΄ ἡγεμόνων τῶν περὶ                     τὸν Μέμνονα προκινδυνευόντων καὶ μεγάλας δωρεὰς διδόντων τοῖς                     ἀνδραγαθοῦσιν ἀνυπέρβλητος φιλοτιμία παρ΄ ἀμφοτέροις ἐγίνετο περὶ τῆς                     νίκησ. διὸ καὶ παρῆν ὁρᾶν τοὺς μὲν                     τραύμασιν ἐναντίοις περιπίπτοντας καὶ κατὰ τὰς λιποψυχίας                     ἀποφερομένους ἐκ τῆς μάχησ, τοὺς δὲ περιβαίνοντας τὰ πίπτοντα σώματα                     καὶ περὶ τῆς τούτων ἀναιρέσεως μεγάλους ἀγῶνας συνισταμένουσ, ἄλλους                     δὲ διὰ τὴν ὑπερβολὴν τῶν δεινῶν ἐνδιδόντας ἤδη καὶ διὰ τῆς ὑπὸ                     τῶν ἡγεμόνων παρακλήσεως πάλιν θαρροῦντας καὶ νεαροὺς ταῖς ψυχαῖς                     γινομένουσ. τέλος δὲ πρὸς αὐταῖς ταῖς                     πύλαις ἔπεσόν τινες τῶν Μακεδόνων καὶ σὺν αὐτοῖς Νεοπτόλεμος                     ἡγεμών, ἀνὴρ ἐπιφανήσ. μετὰ δὲ ταῦτα δύο μὲν πύργων εἰς ἔδαφος                     καθῃρημένων καὶ δυεῖν μεσοπυργίων ἐρριμμένων τῶν μὲν Περδίκκου                     στρατιωτῶν τινες μεθυσθέντες προπετῶς νυκτὸς προσέβαλλον τοῖς τῆς                     ἀκροπόλεως τείχεσιν· οἱ δὲ περὶ τὸν Μέμνονα συννοήσαντες τὴν                     ἀπειρίαν τῶν προσβαλλόντων καὶ ἐπεξελθόντες καὶ τῷ πλήθει πολὺ                     προέχοντες ἐτρέψαντο τοὺς Μακεδόνας καὶ πολλοὺς ἀνῄρουν. γνωσθέντος δὲ τοῦ συμβεβηκότος ἐξεβοήθουν                     πολλοὶ τῶν Μακεδόνων καὶ μεγάλης μάχης γενομένης καὶ τῶν περὶ τὸν                     ̓αλέξανδρον ἐπιφανέντων οἱ μὲν Πέρσαι βιασθέντες συνεκλείσθησαν εἰς                     τὴν πόλιν, ὁ δὲ βασιλεὺς τοὺς πεσόντας πρὸ τοῦ τείχους Μακεδόνας                     διακηρυκευσάμενος ᾔτησεν ὑποσπόνδουσ. ̓εφιάλτης μὲν οὖν καὶ                     Θρασύβουλος οἱ ̓αθηναῖοι συμμαχοῦντες τοῖς Πέρσαις συνεβούλευον μὴ                     διδόναι τοὺς νεκροὺς πρὸς ταφήν, ὁ δὲ Μέμνων συνεχώρησε. μετὰ δὲ ταῦτα ̓εφιάλτης βουλευομένων τῶν ἡγεμόνων                     συνεβούλευε μὴ περιμένειν ἕως ἂν ἁλούσης τῆς πόλεως αἰχμάλωτοι                     καταστῶσιν, ἀλλ΄ αὐτοὺς τοὺς ἡγεμόνας προκινδυνεύοντας τῶν μισθοφόρων                     ἐπιθέσθαι τοῖς πολεμίοισ. ὁ δὲ Μέμνων                     ὁρῶν τὸν ̓εφιάλτην πρὸς ἀρετὴν ὁρμώμενον καὶ μεγάλας ἔχων                     ἐλπίδας ἐν αὐτῷ διὰ τὴν ἀνδρείαν καὶ τὴν τοῦ σώματος ῥώμην                     συνεχώρησεν αὐτῷ πράττειν ὃ βούλοιτο. ὁ δὲ δισχιλίους τῶν μισθοφόρων ἐπιλέκτους ἀναλαβὼν καὶ τοῖς                     ἡμίσεσι διαδοὺς δᾷδας ἡμμένασ, τοὺς δ΄ ἄλλους ἀντιτάξας τοῖς                     πολεμίοις ἄφνω τὰς πύλας πάσας ἀνεπέτασεν. ἅμα δ΄ ἡμέρᾳ μετὰ                     τούτων ἐκχυθεὶς τοῖς μὲν μηχανήμασιν ἐνῆκε πῦρ καὶ παραχρῆμα πολλὴν                     συνέβη γενέσθαι φλόγα, τῶν δ΄ ἄλλων ἐν                     βαθείᾳ φάλαγγι πεπυκνωμένων αὐτὸς προηγεῖτο καὶ τοῖς ἐκβοηθοῦσι                     Μακεδόσιν ἐπέρραξεν. ὁ δὲ βασιλεὺς κατανοήσας τὸ γινόμενον τοὺς μὲν                     προμάχους τῶν Μακεδόνων πρώτους ἔταξε, ἐφέδρους δ΄ ἔστησε τοὺς                     ἐπιλέκτουσ· ἐπὶ δὲ τούτοις τρίτους ἐπέταξεν ἑτέρους τοὺς ταῖς                     ἀνδραγαθίαις ὑπεράγοντασ. αὐτὸς δὲ πρὸ πάντων τούτων ἡγούμενος                     ὑπέστη τοὺς πολεμίουσ, δόξαντας διὰ τὸ βάρος ἀκαταγωνίστους εἶναι.                     ἐξέπεμψε δὲ καὶ τοὺς κατασβέσοντας τὴν φλόγα καὶ βοηθήσοντας ταῖς                     μηχαναῖσ. ἅμα δὲ παρ΄ ἀμφοτέροις τῆς τε                     βοῆς ἐξαισίου γινομένης καὶ τῶν σαλπίγγων σημαινουσῶν τὸ πολεμικὸν                     μέγας ἀγὼν συνέστη διὰ τὰς ἀρετὰς τῶν ἀγωνιζομένων καὶ τὴν                     ὑπερβολὴν τῆς φιλοτιμίασ. τὸ μὲν οὖν πῦρ ἐκώλυσαν οἱ Μακεδόνες                     ἐπινεμηθῆναι, κατὰ δὲ τὴν μάχην                     ἐπλεονέκτουν οἱ περὶ τὸν ̓εφιάλτην· οὗτος γὰρ πολὺ προέχων τῶν                     ἄλλων τῇ τοῦ σώματος ῥώμῃ πολλοὺς ἀνῄρει τῶν εἰς χεῖρας                     ἐρχομένων. οἵ τ΄ ἐφεστῶτες ἐπὶ τῷ προσφάτως ἀντικατασκευασθέντι                     τείχει πολλοὺς ἀνῄρουν πυκνοῖς τοῖς βέλεσι χρώμενοι· ἑκατὸν γὰρ                     πηχῶν τὸ ὕψος πύργος ξύλινος κατεσκεύαστο, πλήρης καταπελτῶν                     ὀξυβελῶν. πολλῶν δὲ Μακεδόνων πιπτόντων                     καὶ τῶν ἄλλων ἀναχωρούντων διὰ τὸ πλῆθος τῶν βελῶν, τοῦ τε                     Μέμνονος πολλαπλασίοις στρατιώταις ἐπιβοηθοῦντος καὶ αὐτὸς ὁ βασιλεὺς                     εἰς πολλὴν ἀμηχανίαν ἐνέπιπτεν. ἔνθα δὴ τῶν ἐκ τῆς πόλεως                     κατισχυόντων παραδόξως ὁ κίνδυνος παλίντροπον τὴν μάχην ἔσχεν. οἱ γὰρ                     πρεσβύτατοι τῶν Μακεδόνων, διὰ μὲν τὴν ἡλικίαν ἀπολελυμένοι τῶν                     κινδύνων, συνεστρατευμένοι δὲ Φιλίππῳ καὶ πολλὰς μάχας κατωρθωκότεσ,                         ὑπὸ τῶν καιρῶν εἰς ἀλκὴν                     προεκλήθησαν, φρονήματι δὲ καὶ ταῖς κατὰ πόλεμον ἐμπειρίαις πολὺ                     προέχοντες τοῖς μὲν φυγομαχοῦσι νεωτέροις πικρῶς ὠνείδισαν τὴν                     ἀνανδρίαν, αὐτοὶ δὲ συναθροισθέντες καὶ συνασπίσαντες ὑπέστησαν τοὺς                     δοκοῦντας ἤδη νενικηκέναι. τέλος δὲ τόν                     τε ̓εφιάλτην καὶ πολλοὺς ἄλλους ἀνελόντες τοὺς λοιποὺς ἠνάγκασαν                     εἰς τὴν πόλιν συμφυγεῖν. οἱ δὲ                     Μακεδόνες τῆς νυκτὸς ἐπιλαβούσης τοῖς φεύγουσι συνεισέπεσον ἐντὸς                     τῶν τειχῶν· τοῦ δὲ βασιλέως κελεύσαντος σημῆναι τὸ ἀνακλητικὸν                     ἀνεχώρησαν εἰς τὸ στρατόπεδον. οἱ δὲ                     περὶ τὸν Μέμνονα στρατηγοὶ καὶ σατράπαι συνελθόντες ἔγνωσαν τὴν μὲν                     πόλιν ἐκλιπεῖν, εἰς δὲ τὴν ἀκρόπολιν τοὺς ἀρίστους τῶν στρατιωτῶν                     καταστήσαντες μετὰ τῆς ἁρμοζούσης χορηγίας τὸν λοιπὸν ὄχλον καὶ τὰ                     χρήματα ἀπεκόμισαν εἰς τὴν Κῶν. ὁ δ΄                     ̓αλέξανδρος ἅμ΄ ἡμέρᾳ γνοὺς τὸ γεγενημένον τὴν μὲν πόλιν                     κατέσκαψε, τῇ δ΄ ἀκροπόλει περιέθηκε τεῖχος καὶ τάφρον ἀξιόλογον·                     αὐτὸς δὲ μέρος τῆς δυνάμεως μετὰ στρατηγῶν ἐξέπεμψεν εἰς τὴν                     μεσόγειον, προστάξας τὰ συνεχῆ τῶν ἐθνῶν χειροῦσθαι. οὗτοι μὲν οὖν ἐνεργῶς πολεμήσαντεσ, πᾶσαν τὴν χώραν                     μέχρι τῆς μεγάλης Φρυγίας καταστρεψάμενοι, διέθρεψαν τοὺς στρατιώτας                     ἐκ τῆς πολεμίασ· ὁ δ΄ ̓αλέξανδρος τὴν                     παραθαλαττίαν πᾶσαν μέχρι Κιλικίας χειρωσάμενος πολλὰς πόλεις                     κατεκτήσατο καὶ φρούρια καρτερὰ φιλοτιμότερον πολιορκήσας τῇ βίᾳ                     κατεπόνησεν, ἐν οἷς ἑνὸς παραδόξως ἐκράτησε, περὶ οὗ διὰ τὴν                     ἰδιότητα τῆς περιπετείας οὐκ ἄξιον παραλιπεῖν. τῆς γὰρ Λυκίας περὶ                     τὰς ἐσχατιὰς πέτραν μεγάλην ὀχυρότητι διαφέρουσαν ᾤκουν οἱ                     Μαρμαρεῖς ὀνομαζόμενοι, οἵτινες παριόντος ̓αλεξάνδρου τὸ χωρίον                     ἐπέθεντο τοῖς κατὰ τὴν οὐραγίαν Μακεδόσι καὶ συχνοὺς ἀνελόντες                     πολλὰ τῶν σωμάτων καὶ τῶν ὑποζυγίων ἀφήρπασαν. ἐπὶ δὲ τούτοις ὁ βασιλεὺς παροξυνθεὶς συνεστήσατο                     πολιορκίαν καὶ πᾶσαν εἰσεφέρετο σπουδὴν βίᾳ κρατῆσαι τοῦ χωρίου. οἱ                     δὲ Μαρμαρεῖς ἀνδρείᾳ διαφέροντες καὶ τῇ τῶν τόπων ἐρυμνότητι                     πιστεύοντες ὑπέμενον εὐρώστως τὴν πολιορκίαν. ἐπὶ μὲν οὖν ἡμέρας                     δύο συνεχεῖς ἐγίνοντο προσβολαὶ καὶ φανερὸς ἦν ὁ βασιλεὺς οὐκ                     ἀποστησόμενος ἕως ἂν ἕλῃ τὴν πέτραν. οἱ δὲ πρεσβύτεροι τῶν Μαρμαρέων τὸ μὲν πρῶτον συνεβούλευον τοῖς                     νέοις παυσαμένοις τῆς βίας ἐφ΄ οἷς ἦν δυνατὸν συλλυθῆναι πρὸς τὸν                     βασιλέα· οὐ πειθομένων δ΄ αὐτῶν, ἀλλὰ πάντων φιλοτιμουμένων                     συναποθανεῖν τῇ τῆς πατρίδος ἐλευθερίᾳ παρεκάλεσαν αὐτοὺς τέκνα μὲν                     καὶ γυναῖκας καὶ τοὺς γεγηρακότας ἀνελεῖν, αὐτοὺς δὲ τοὺς δυναμένους                     διὰ τῆς ἀλκῆς σώζεσθαι νυκτὸς διὰ μέσων τῶν πολεμίων διεκπεσεῖν καὶ                     καταφυγεῖν εἰς τὴν πλησίον ὀρεινήν. συγκαταθεμένων δὲ τῶν νέων καὶ προσταξάντων κατ΄ οἰκίαν ἑκάστους                     μετὰ τῆς συγγενείας ἀπολαύσαντας τῶν προσηνεστάτων βρωτῶν τε καὶ ποτῶν                     ὑπομεῖναι τὸ δεινὸν ἔδοξε τοῖς νέοισ, οὖσιν ὡς ἑξακοσίοισ, τοῦ                     μὲν φονεύειν τοὺς προσήκοντας ἀποσχέσθαι, τὰς δ΄ οἰκίας ἐμπρῆσαι καὶ                     διὰ τῶν πυλῶν ἐκχυθέντας εἰς τὴν ὀρεινὴν ἀποχωρῆσαι. οὗτοι μὲν οὖν τὰ δεδογμένα συντελέσαντες ταῖς                     ἰδίαις ἑστίαις ἑκάστους ἐποίησαν ἐνταφῆναι, αὐτοὶδὲ διὰ μέσων                     τῶν περιεστρατοπεδευκότων ἔτι νυκτὸς οὔσης διεκπεσόντες ἔφυγον εἰς                     τὴν πλησίον ὀρεινήν. ταῦτα μὲν οὖν ἐπράχθη κατὰ τοῦτον τὸν                     ἐνιαυτόν. ἐπ΄ ἄρχοντος δ΄ ̓αθήνησι Νικοκράτους                     ἐν ̔ρώμῃ τὴν ὕπατον ἀρχὴν διεδέξατο Καίσων Οὐαλλέριος καὶ                     Λεύκιος Παπίριοσ. ἐπὶ δὲ τούτων Δαρεῖος χρημάτων πλῆθος ἐξέπεμψε                     τῷ Μέμνονι καὶ τοῦ πολέμου παντὸς ἀπέδειξε στρατηγόν. ὁ δὲ μισθοφόρων πλῆθος ἀθροίσας καὶ τριακοσίας                     ναῦς πληρώσας ἐνεργῶς διῴκει τὰ κατὰ τὸν πόλεμον. Χῖον μὲν οὖν                     προσηγάγετο· πλεύσας δ΄ ἐπὶ Λέσβον ̓́αντισσαν μὲν καὶ Μήθυμναν καὶ                     Πύρραν καὶ ̓ερεσσὸν ῥᾳδίως ἐχειρώσατο, τὴν δὲ Μιτυλήνην μεγάλην                     οὖσαν καὶ παρασκευαῖς μεγάλαις καὶ πλήθει τῶν ἀμυνομένων ἀνδρῶν                     κεχορηγημένην πολλὰς ἡμέρας πολιορκήσας καὶ πολλοὺς τῶν στρατιωτῶν                     ἀποβαλὼν μόγις εἷλε κατὰ κράτοσ. εὐθὺ                     δὲ τῆς περὶ τὸν στρατηγὸν ἐνεργείας διαβοηθείσης αἱ πλείους τῶν                     Κυκλάδων νήσων διεπρεσβεύοντο. προσπεσούσης δὲ φήμης εἰς τὴν ̔ελλάδα                     διότι Μέμνων μετὰ τοῦ στόλου μέλλει πλεῖν ἐπ΄ Εὐβοίας αἱ μὲν κατὰ                     τὴν νῆσον ταύτην πόλεις περίφοβοι καθειστήκεισαν, οἱ δὲ τὰ τῶν                     Περσῶν αἱρούμενοι τῶν ̔ελλήνων, ἐν οἷς ὑπῆρχον καὶ Σπαρτιᾶται,                     μετέωροι ταῖς ἐλπίσιν ἐγίνοντο πρὸς καινοτομίαν. ὁ δὲ Μέμνων χρήμασι διαφθείρων πολλοὺς τῶν                     ̔ελλήνων ἔπεισε κοινωνεῖν τῶν Περσικῶν ἐλπίδων. οὐ μὴν ἡ τύχη γ΄                     εἴασεν ἐπὶ πλέον προελθεῖν τὴν τἀνδρὸς ἀρετήν· ὁ γὰρ Μέμνων                     περιπεσὼν ἀρρωστίᾳ καὶ πάθει παραβόλῳ συσχεθεὶς μετήλλαξε καὶ τῇ                     τούτου τελευτῇ συνετρίβη καὶ τὰ τοῦ Δαρείου πράγματα. προσεδόκησε μὲν                     γὰρ ὁ βασιλεὺς μεταθήσεσθαι αὐτὸν τὸν πάντα πόλεμον ἐκ τῆς ̓ασίας                     εἰς τὴν Εὐρώπην· ὡς δ΄ ἤκουσε τὴν Μέμνονος τελευτήν, συνήγαγε τῶν                     φίλων συνέδριον καὶ προέθηκε βουλὴν πότερον δεῖ στρατηγοὺς καὶ                     στρατιὰν καταπέμπειν ἐπὶ θάλατταν ἢ τὸν βασιλέα μετὰ πάσης τῆς                     δυνάμεως καταβάντα διαγωνίζεσθαι τοῖς Μακεδόσιν. ἔνιοι μὲν οὖν ἔφασαν δεῖν αὐτὸν τὸν βασιλέα                     παρατάττεσθαι καὶ τὸ πλῆθος τῶν Περσῶν ἀπεφαίνοντο προθυμότερον                     ἀγωνιεῖσθαι· Χαρίδημος δ΄ ̓αθηναῖοσ, ἀνὴρ θαυμαζόμενος ἐπ΄ ἀνδρείᾳ                     καὶ δεινότητι στρατηγίασ, συνεστράτευτο μὲν Φιλίππῳ τῷ βασιλεῖ καὶ                     πάντων τῶν ἐπιτευγμάτων ἀρχηγὸς καὶ σύμβουλος γεγονὼς ἦν,                     συνεβούλευεν δὲ τῷ Δαρείῳ μὴ προπετῶς ἀποκυβεῦσαι περὶ τῆς                     βασιλείασ, ἀλλ΄ αὐτὸν μὲν τὸ βάρος καὶ τὴν τῆς ̓ασίας ἀρχὴν                     συνέχειν, ἐπὶ δὲ τὸν πόλεμον ἀποστέλλειν στρατηγὸν πεῖραν δεδωκότα                     τῆς ἰδίας ἀρετῆσ. δύναμιν δ΄ ἱκανὴν                     εἶναι δέκα μυριάδων, ἧς τὸ τρίτον ̔́ελληνας ποιῆσαι μισθοφόρουσ, καὶ                     δι΄ ἐμφάσεως αὐτὸς ἀνεδέχετο κατορθώσειν τὴν ἐπιβολὴν ταύτην.                         τὸ μὲν οὖν πρῶτον ὁ βασιλεὺς                     συγκατετίθετο τοῖς λεγομένοισ, μετὰ δὲ ταῦτα τῶν φίλων γενναιότερον                     ἀντειπόντων καὶ τὸν Χαρίδημον εἰς ὑποψίαν ἀγόντων ὅτι τῆς                     στρατηγίας ὀρέγεται τυχεῖν, ὅπως τοῖς Μακεδόσι προδῷ τὴν Περσῶν                     ἡγεμονίαν, ὁ μὲν Χαρίδημος παροργισθεὶς καὶ προχειρότερον ὀνειδίσας                     τὴν Περσῶν ἀνανδρίαν ἐποίησεν ἐπὶ πλεῖον προσκόψαι τὸν βασιλέα                     τοῖς λόγοισ, τοῦ θυμοῦ δὲ τὸ συμφέρον ἀφαιρουμένου ὁ μὲν Δαρεῖος                     ἐπιλαβόμενος τῆς τοῦ Χαριδήμου ζώνης κατὰ τὸν τῶν Περσῶν νόμον                     παρέδωκε τοῖς ὑπηρέταις καὶ προσέταξεν ἀποκτεῖναι, ὁ δὲ Χαρίδημος ἀπαγόμενος ἐπὶ τὸν θάνατον                     ἀνεβόησεν μεταμελήσειν ταῦτα ταχὺ τῷ βασιλεῖ καὶ τῆς ἀδίκου                     τιμωρίας αὐτοῦ σύντομον ἕξειν τὴν κόλασιν, ἐπιδόντα τὴν κατάλυσιν                     τῆς βασιλείασ. Χαρίδημος μὲν οὖν μεγάλων ἐλπίδων ἐκπεσὼν διὰ                     παρρησίαν ἄκαιρον τοιαύτην ἔσχε τὴν τοῦ βίου καταστροφήν· ὁ δὲ βασιλεὺς ἀνέντος τοῦ θυμοῦ τὴν ψυχὴν                     εὐθὺς μετενόησε καὶ κατεμέμψατο ἑαυτὸν ὡς τὰ μέγιστα ἡμαρτηκότα.                     ἀλλ΄ οὐ γὰρ ἦν δυνατὸν τὸ γεγονὸς διὰ τῆς βασιλικῆς ἐξουσίας                     ἀγένητον κατασκευάσαι. διόπερ                     ὀνειροπολούμενος ταῖς Μακεδόνων ἀρεταῖς καὶ τὴν ἐνέργειαν τὴν                     ̓αλεξάνδρου πρὸ ὀφθαλμῶν λαμβάνων ἐζήτει στρατηγὸν ἀξιόχρεων τὸν                     διαδεξόμενον τὴν τοῦ Μέμνονος ἡγεμονίαν· οὐ δυνάμενος δ΄ εὑρεῖν                     αὐτὸς ἠναγκάζετο καταβαίνειν εἰς τὸν ὑπὲρ τῆς βασιλείας κίνδυνον.                         εὐθὺς                     οὖν μετεπέμπετο τὰς πανταχόθεν δυνάμεις καὶ προσέταξεν ἀπαντᾶν εἰς                     Βαβυλῶνα καὶ τῶν φίλων καὶ τῶν συγγενῶν ἐπελέγετο τοὺς εὐθέτουσ,                     ὧν τοῖς μὲν τὰς ἁρμοζούσας ἡγεμονίας κατεμέριζε, τοὺς δὲ μεθ΄                     αὑτοῦ κινδυνεύειν προσέταττεν. ὡς δ΄ ὁ                     τῆς στρατείας ἀφωρισμένος χρόνος προσεγένετο, κατήντησαν ἅπαντες εἰς                     τὴν Βαβυλῶνα. ὁ δ΄ ἀριθμὸς ἦν τῶν στρατιωτῶν πεζοὶ μὲν πλείους τῶν                     τετταράκοντα μυριάδων, ἱππεῖς δὲ οὐκ ἐλάττους τῶν δέκα μυριάδων.                         Δαρεῖος μὲν οὖν μετὰ τοσαύτης                     δυνάμεως ἀναζεύξας ἐκ Βαβυλῶνος προῆγεν ἐπὶ Κιλικίασ, ἔχων μεθ΄                     ἑαυτοῦ τήν τε γυναῖκα καὶ τὰ τέκνα, υἱὸν καὶ δύο θυγατέρασ, καὶ                     τὴν μητέρα· ̓αλέξανδρος δὲ πρὸ μὲν τῆς                     Μέμνονος τελευτῆς πυνθανόμενος Χῖον καὶ τὰς ἐν Λέσβῳ πόλεις                     κεχειρῶσθαι, τὴν δὲ Μιτυλήνην κατὰ κράτος ἡλωκυῖαν, πρὸς δὲ τούτοις                     τὸν Μέμνονα τριακοσίαις τριήρεσι καὶ πεζῇ δυνάμει μέλλοντα στρατεύειν                     ἐπὶ Μακεδονίαν, τῶν δ΄ ̔ελλήνων τοὺς πλείους ἑτοίμους εἶναι πρὸς                     ἀπόστασιν οὐ μετρίως ἠγωνία, ὡς δ΄                     ἧκόν τινες ἀπαγγέλλοντες τὴν Μέμνονος τελευτήν, ἀπελύθη τῆς πολλῆς                     ἀγωνίασ. μετ΄ ὀλίγον δὲ εἰς ἀρρωστίαν βαρυτέραν ἐμπεσὼν καὶ χαλεπῷ                     πάθει συνεχόμενος συνεκάλεσε τοὺς ἰατρούσ. τῶν μὲν οὖν ἄλλων ἕκαστος δυσχερῶς εἶχε πρὸς τὴν θεραπείαν,                     Φίλιππος δ΄ ̓ακαρνὰν τὸ γένος παραβόλοις καὶ συντόμοις θεραπείαις                     χρώμενος ἐπηγγείλατο διὰ φαρμακείας λύσειν τὴν νόσον. ἀσμένως δὲ τοῦ βασιλέως ὑπακούσαντος διὰ τὸ                     λέγεσθαι Δαρεῖον μετὰ τῆς δυνάμεως ἐκ Βαβυλῶνος ὡρμηκέναι ὁ μὲν                     ἰατρὸς δοὺς φάρμακον πιεῖν καὶ συνεργὸν λαβὼν τὴν φύσιν τοῦ                     κάμνοντος καὶ τὴν τύχην εὐθὺς ἀπήλλαξε τῆς νόσου τὸν ̓αλέξανδρον.                     οὗτος μὲν οὖν παραδόξως ἐκφυγὼν τὸν κίνδυνον καὶ τὸν ἰατρὸν                     τιμήσας μεγαλοπρεπῶς κατέταξεν αὐτὸν εἰς τοὺς εὐνουστάτους τῶν φίλων.                         ἡ δὲ μήτηρ τοῦ βασιλέως ἔγραψε πρὸς                     τὸν ̓αλέξανδρον τά τε ἄλλα τῶν χρησίμων καὶ διότι φυλάξασθαι                     προσήκει τὸν Λυγκηστὴν ̓αλέξανδρον. οὗτος δ΄ ὢν ἀνδρείᾳ διάφορος                     καὶ φρονήματος πλήρης καὶ συμπαρακολουθῶν τῷ βασιλεῖ μετὰ τῶν ἄλλων                     φίλων ἐπιστεύετο. πολλῶν δὲ καὶ ἄλλων                     εὐλόγων συνδραμόντων πρὸς ταύτην τὴν διαβολὴν συλληφθεὶς καὶ δεθεὶς                     εἰς φυλακὴν παρεδόθη, ὡς τευξόμενος δικαστηρίου. ὁ δὲ ̓αλέξανδρος πυθόμενος τὸν Δαρεῖον ὀλίγων                     ἡμερῶν ὁδὸν ἀπέχειν Παρμενίωνα μὲν μετὰ τῆς δυνάμεως ἀπέστειλεν                     προκαταληψόμενον τὰς παρόδους καὶ τὰς ὀνομαζομένας Πύλασ· οὗτος δ΄                     ἐπιβαλὼν τοῖς τόποις καὶ τοὺς προκατειληφότας τὰς δυσχωρίας βαρβάρους                     βιασάμενος κύριος ἐγένετο τῶν παρόδων. Δαρεῖος δὲ βουλόμενος εὔζωνον ποιῆσαι τὴν δύναμιν τὰ μὲν σκευοφόρα                     καὶ τὸν περιττὸν ὄχλον εἰς Δαμασκὸν τῆς Συρίας ἀπέθετο, τὸν δ΄                     ̓αλέξανδρον πυθόμενος τὰς δυσχωρίας προκατειληφέναι καὶ νομίσας αὐτὸν                     μὴ τολμᾶν ἐν τῷ πεδίῳ διαγωνίζεσθαι προῆγεν ἐπ΄ αὐτὸν σύντομον τὴν                     ὁδοιπορίαν ποιούμενοσ. οἱ δ΄ ἐγχώριοι                     τῆς μὲν τῶν Μακεδόνων ὀλιγότητος καταφρονήσαντεσ, τὸ δὲ πλῆθος τῆς                     τῶν Περσῶν στρατιᾶς καταπεπληγμένοι καταλιπόντες τὸν ̓αλέξανδρον                     προσέθεντο τῷ Δαρείῳ καὶ τάς τε τροφὰς καὶ τὴν ἄλλην παρασκευὴν                     μετὰ πολλῆς προθυμίας ἐχορήγουν τοῖς Πέρσαις καὶ διὰ τῆς ἰδίας                     κρίσεως προεσήμαινον τοῖς βαρβάροις τὴν νίκην. ὁ δ΄ ̓αλέξανδρος τὴν                     μὲν ̓ισσὸν πόλιν ἀξιόλογον καταπληξάμενος ἐχειρώσατο· τῶν δὲ κατασκόπων                     ἀπαγγειλάντων αὐτῷ τριάκοντα σταδίους ἀπέχειν τὸν Δαρεῖον καὶ                     συντεταγμένῃ τῇ δυνάμει προσιέναι καταπληκτικῶσ, ὑπολαβὼν παρὰ τῶν                     θεῶν αὐτῷ δεδόσθαι τὸν καιρὸν ὥστε μιᾷ παρατάξει νικήσαντα                     καταλῦσαι τὴν Περσῶν ἡγεμονίαν τοὺς μὲν στρατιώτας τοῖς οἰκείοις                     λόγοις παρεκάλεσεν ἐπὶ τὸν περὶ τῶν ὅλων ἀγῶνα, τὰ δὲ τάγματα τῶν                     στρατιωτῶν καὶ τὰς τῶν ἱππέων εἴλας οἰκείως τοῖς ὑποκειμένοις                     τόποις διατάξας τοὺς μὲν ἱππεῖς ἐπέστησε πρὸ πάσης τῆς στρατιᾶσ,                     τὴν δὲ τῶν πεζῶν φάλαγγα κατόπιν ἐφεδρεύειν προσέταξεν. αὐτὸς δὲ προηγούμενος τοῦ δεξιοῦ μέρους                     ἀπήντα τοῖς πολεμίοισ, ἔχων μεθ΄ ἑαυτοῦ τοὺς κρατίστους τῶν ἱππέων·                     τὸ δ΄ εὐώνυμον μέρος ἐπεῖχον οἱ τῶν Θετταλῶν ἱππεῖσ, πολὺ τῶν                     ἄλλων διαφέροντες ταῖς τε ἀνδραγαθίαις καὶ ταῖς ἐμπειρίαισ. ὡς δ΄ αἱ δυνάμεις ἐντὸς βέλους ἐγίνοντο, τοῖς                     μὲν περὶ τὸν ̓αλέξανδρον ἐπέρριψαν οἱ βάρβαροι τοσοῦτον πλῆθος βελῶν                     ὥστε διὰ τὴν πυκνότητα τῶν βαλλομένων ἀλλήλοις συγκρουόντων                     ἀσθενεστέρας γίνεσθαι τὰς πληγάσ. τῶν δὲ                     σαλπικτῶν παρ΄ ἀμφοτέροις τὸ πολεμικὸν σημαινόντων οἱ Μακεδόνες πρῶτοι                     συναλαλάξαντες βοὴν ἐξαίσιον ἐποίησαν, μετὰ δὲ ταῦτα τῶν βαρβάρων                     ἀντιφθεγξαμένων συνήχησε μὲν ἡ σύνεγγυς ὀρεινὴ πᾶσα, τὸ δὲ μέγεθος                     τῆς βοῆς ὑπερῆρε τὴν προγεγενημένην κραυγήν, ὡς ἂν πεντήκοντα                     μυριάδων μιᾷ φωνῇ συνηχουσῶν. ὁ δ΄                     ̓αλέξανδρος πάντῃ τὴν ὄψιν βάλλων καὶ σπεύδων κατιδεῖν τὸν Δαρεῖον                     ἅμα τῷ κατανοῆσαι παραχρῆμα μετὰ τῶν περὶ αὐτὸν ἱππέων ἐπ΄ αὐτὸν                     ἐφέρετο τὸν βασιλέα, σπεύδων οὐχ οὕτω καταπροτερῆσαι τῶν Περσῶν ὡς                     τὸ δι΄ αὑτοῦ περιποιήσασθαι τὴν νίκην. ἅμα δὲ τούτῳ καὶ τῶν ἄλλων ἁπάντων ἱππέων συμπεσόντων ἀλλήλοις                     καὶ πολλοῦ φόνου γινομένου ἡ μὲν μάχη διὰ τὰς τῶν ἀγωνιζομένων                     ἀρετὰς ἀμφίδοξον εἶχε τὴν τῶν ὅλων κρίσιν· ἐταλαντεύετο γὰρ δεῦρο                     κἀκεῖσε, τῆς τροπῆς ἐναλλὰξ γινομένησ. οὔτε γὰρ ἀκοντίσας οὔτε πατάξας οὐδεὶς ἄπρακτον ἔσχε τὴν                     πληγήν, ὡς ἂν διὰ τὸ πλῆθος ἑτοίμου τοῦ σκοποῦ κειμένου. διὸ καὶ                     πολλοὶ τραύμασιν ἐναντίοις περιτυγχάνοντες ἔπιπτον καὶ μέχρι τῆς                     ἐσχάτης ἀναπνοῆς θυμομαχοῦντες τὸ ζῆν πρότερον ἢ τὴν ἀρετὴν                     ἐξέλειπον. οἱ δὲ ἑκάστης τάξεως ἡγεμόνες τῶν ὑποτεταγμένων προαγωνιζόμενοι                     διὰ τῆς ἰδίας ἀρετῆς τοὺς πολλοὺς ἀνδραγαθεῖν προετρέψαντο. διὸ καὶ                     παρῆν ὁρᾶν πολλὰς μὲν διαθέσεις τραυμάτων γινομένασ, ποικίλους δὲ καὶ                     μεγάλους ἀγῶνας συνισταμένους ὑπὲρ τῆς νίκησ. ̓οξάθρης δ΄ ὁ Πέρσησ, ἀδελφὸς μὲν ὢν Δαρείου,                     κατὰ δὲ τὴν ἀνδρείαν ἐπαινούμενοσ, ὡς εἶδεν τὸν ̓αλέξανδρον                     ἀκατασχέτως ἱέμενον ἐπὶ τὸν Δαρεῖον, ἐφιλοτιμήθη τῆς αὐτῆς τύχης                     κοινωνῆσαι τἀδελφῷ. ἀναλαβὼν οὖν τοὺς                     ἀρίστους τῶν ἱππέων τῶν μεθ΄ ἑαυτοῦ τεταγμένων μετὰ τούτων ἐπέρραξε                     τοῖς περὶ τὸν ̓αλέξανδρον καὶ νομίσας τὸ φιλάδελφον τῆς ψυχῆς                     οἴσειν αὐτῷ περιβόητον παρὰ Πέρσαις δόξαν προεμάχετο τοῦ Δαρείου                     τεθρίππου καὶ μετ΄ ἐμπειρίας εὐτόλμως τοῖς πολεμίοις συμπλεκόμενος                     πολλοὺς ἀπέκτεινε. τῶν δὲ περὶ τὸν                     ̓αλέξανδρον ὑπερβαλλομένων ταῖς ἀνδραγαθίαις περὶ μὲν τὸ τοῦ                     Δαρείου τέθριππον ταχὺ νεκρῶν ἐσωρεύθη πλῆθοσ· πάντες γὰρ ἐφιέμενοι                     τοῦ βασιλέως ψαῦσαι πρὸς ἀλλήλους ἐκθυμότατα διηγωνίζοντο καὶ τοῦ                     ζῆν οὐδεμίαν ἐποιοῦντο φειδώ. ἔπεσον δ΄                     ἐν τῷ κινδύνῳ τούτῳ πολλοὶ τῶν παρὰ Πέρσαις ἐπιφανῶν ἡγεμόνων,                     ἐν οἷς ὑπῆρχεν ̓αντιξύης καὶ ̔ρεομίθρης καὶ ὁ τῆς Αἰγύπτου                     σατράπης Τασιάκησ. ὁμοίως δὲ πολλῶν καὶ παρὰ τοῖς Μακεδόσι πεσόντων                     συνέβη καὶ αὐτὸν τὸν ̓αλέξανδρον τρωθῆναι τὸν μηρόν, περιχυθέντων                     αὐτῷ τῶν πολεμίων. οἱ δὲ τὸν τοῦ                     Δαρείου τεθρίππου ζυγὸν ἐπέχοντες ἵπποι, τραυματιζόμενοι πυκνῶς καὶ                     διὰ τὸ πλῆθος τῶν περὶ αὐτοὺς σωρευομένων νεκρῶν πτυρόμενοι, τὰ μὲν                     χαλινὰ διεσείοντο, παρ΄ ὀλίγον δὲ καὶ αὐτὸν τὸν Δαρεῖον εἰς τοὺς                     πολεμίους ἐξήνεγκαν. διὸ καὶ κινδυνεύων ἐσχάτως ὁ βασιλεὺς αὐτὸς                     ἥρπασε τοὺς ῥυτῆρασ, συναναγκαζόμενος λῦσαι τὴν σεμνότητα τῆς                     προστασίας καὶ τὸν παρὰ Πέρσαις τοῖς βασιλεῦσι κείμενον νόμον                     ὑπερβῆναι. προσήχθη δὲ καὶ τέθριππον                     ἕτερον ὑπὸ τῶν ὑπηρετῶν τῷ Δαρείῳ καὶ κατὰ τὴν εἰς τοῦτο                     μετάβασιν ταραχῆς γενομένης ὁ μὲν Δαρεῖος ἐπικειμένων τῶν πολεμίων                     εἰς ἔκπληξιν καὶ δέος ἐνέπιπτεν, οἱ δὲ Πέρσαι τὸν βασιλέα                     κατανοήσαντες ταραττόμενον εἰς φυγὴν ὥρμησαν. τὸ δ΄ αὐτὸ καὶ τῶν                     ἐχομένων ἱππέων ποιησάντων ταχὺ πάντες ἐτράπησαν. τῆς δὲ φυγῆς οὔσης ἐν τόποις στενοῖς καὶ τραχέσι                     συμπίπτοντες ἀλλήλους συνεπάτουν καὶ πολλοὶ χωρὶς πολεμίας πληγῆς                     ἀπέθνησκον. ἔκειντο γὰρ ὁμοῦ σωρευθέντες οἱ μὲν ἄνευ τῶν ὅπλων,                     οἱ δὲ τηροῦντες τὰς πανοπλίασ· τινὲς δὲ γεγυμνωμένα τὰ ξίφη                     διαφυλάξαντες τοὺς περὶ ταῦτα ἀναπειρομένους ἀνῄρουν· οἱ δὲ πλεῖστοι                     εἰς τὰ πεδία διεκπεσόντες διὰ τούτων ἀπὸ κράτους ἐλαύνοντες τοὺς                     ἵππους εἰς τὰς συμμαχίδας πόλεις κατέφευγον. ἡ δὲ τῶν Μακεδόνων φάλαγξ καὶ τὸ τῶν Περσῶν                     πεζὸν στράτευμα βραχὺν χρόνον ἐν τῇ μάχῃ διέμεινεν· προηττημένων γὰρ                     τῶν ἱππέων οἱονεί τις προαγὼν ἐγεγόνει τῆς ὅλης νίκησ. πάντων δὲ                     τῶν βαρβάρων ταχὺ τραπέντων καὶ τοσούτων μυριάδων ἐν στενοῖς τόποις                     τὴν φυγὴν ποιουμένων ταχὺ πᾶς ὁ συνεχὴς τόπος νεκρῶν ἐπληρώθη.                         νυκτὸς δ΄ ἐπιλαβούσης οἱ μὲν Πέρσαι                     ῥᾳδίως διεσπάρησαν εἰς πολλοὺς τόπουσ, οἱ δὲ Μακεδόνες παυσάμενοι                     τοῦ διωγμοῦ πρὸς ἁρπαγὴν ὥρμησαν καὶ μάλιστα περὶ τὰς βασιλικὰς                     σκηνὰς διὰ τὸ πλῆθος τῆς πολυτελείας ἠσχολοῦντο. διόπερ πολὺς μὲν ἄργυροσ, οὐκ ὀλίγος δὲ χρυσόσ,                     παμπληθεῖς δὲ καὶ πολυτελεῖς ἐσθῆτες ἐκ τῆς βασιλικῆς γάζης                     διεφοροῦντο. ὁμοίως δὲ καὶ τῶν τοῦ βασιλέως φίλων καὶ συγγενῶν καὶ                     τῶν ἄλλων ἡγεμόνων οὐκ ὀλίγος διηρπάγη πλοῦτοσ. οὐ μόνον γὰρ αἱ τῆς βασιλικῆς οἰκίασ, ἀλλὰ καὶ                     αἱ τῶν συγγενῶν καὶ φίλων γυναῖκες ἐφ΄ ἁρμάτων ὀχούμεναι καταχρύσων                     συνηκολούθουν κατά τι πάτριον ἔθος τῶν Περσῶν· ἑκάστη δὲ τούτων διὰ τὴν ὑπερβολὴν τοῦ πλούτου                     καὶ τῆς τρυφῆς περιήγετο πλῆθος πολυδαπάνου κατασκευῆς καὶ γυναικείου                     κόσμου. πάθος δ΄ ἦν δεινότατον περὶ τὰς αἰχμαλωτιζομένας γυναῖκασ.                         αἱ γὰρ πρότερον διὰ τρυφὴν ἐπ΄                     ἀπήναις πολυτελέσι μόγις κατακομιζόμεναι καὶ γυμνὸν μέρος τοῦ σώματος                     οὐδὲν φαίνουσαι, τότε μονοχίτωνες καὶ τὰς ἐσθῆτας περιρρήττουσαι μετ΄                     ὀδυρμῶν ἐκ τῶν σκηνῶν ἐξεπήδων, ἐπιβοώμεναι θεοὺς καὶ προσπίπτουσαι                     τοῖς τῶν κρατούντων γόνασι. περιαιρούμεναι                     δὲ ταῖς χερσὶ τρεμούσαις τὸν τοῦ σώματος κόσμον καὶ τὰς κόμας                     ἀνειμέναι διὰ τόπων τραχέων ἔθεον καὶ πρὸς ἀλλήλας συντρέχουσαι                     βοηθοὺς ἐπεκαλοῦντο τὰς παρ΄ ἑτέρων ἐπικουρίας δεομένασ. ἦγον δ΄ αὐτὰς οἱ μὲν ἀπὸ τῆς κόμης                     ἐπισπώμενοι τὰς ἠτυχηκυίασ, οἱ δὲ τὰς ἐσθῆτας περιρηγνύντες καὶ                     γυμνοῖς τοῖς σώμασιν ἐπιβάλλοντες τὰς χεῖρας καὶ ταῖς στάθμαις τῶν                     δοράτων τύπτοντες καὶ τὰ τιμιώτατα καὶ περιβόητα τῶν βαρβάρων ταῖς                     τῆς τύχης δωρεαῖς ὑβρίζοντεσ. οἱ δ΄ ἐπιεικέστατοι τῶν Μακεδόνων τὴν                     μεταβολὴν τῆς τύχης ὁρῶντες συμπαθεῖς ἐγίνοντο καὶ τὰς τῶν                     ἀκληρούντων συμφορὰς ἠλέουν, αἷς τὰ μὲν προσήκοντα καὶ μεγάλα                     μακρὰν ἀπήρτητο, τὰ δ΄ ἀλλόφυλα καὶ πολέμια παρῆν σύνεγγυς   καὶ                     πρὸς ἀτυχῆ καὶ ἐπονείδιστον αἰχμαλωσίαν παρώρμητο. μάλιστα δὲ τοὺς παρόντας εἰς δάκρυα καὶ συμπάθειαν                     ἤγαγεν ἡ Δαρείου μήτηρ καὶ γυνὴ καὶ δύο θυγατέρες ἐπίγαμοι καὶ                     υἱὸς παῖς τὴν ἡλικίαν. ἐπὶ γὰρ τούτων                     ἡ μεταβολὴ τῆς τύχης καὶ τὸ μέγεθος τῶν ἀνελπίστων ἀκληρημάτων ἐν                     ὄψει κείμενον εὐλόγως τοὺς ὁρῶντας ἐποίει συμπάσχειν τοῖς                     ἠτυχηκόσι. περὶ μὲν γὰρ Δαρείου πότερον                     ζῇ καὶ περίεστιν ἢ καὶ μετὰ τῆς τῶν ἄλλων φθορᾶς ἀπόλωλεν οὐκ                     ἐγίνωσκον, ἑώρων δὲ τὴν σκηνὴν διαρπάζοντας ἐνόπλους πολεμίους                     ἄνδρασ, ἀγνοοῦντας μὲν τὰς ἡλωκυίασ, πολλὰ δὲ διὰ τὴν ἄγνοιαν                     ἀπρεπῆ πράττοντασ, καὶ τὸ σύνολον ὅλην τὴν ̓ασίαν αἰχμάλωτον μεθ΄                     αὑτῶν γεγενημένην καὶ ταῖς μὲν τῶν σατραπῶν γυναιξὶ προσπιπτούσαις                     καὶ δεομέναις βοηθεῖν οὐχ οἷον συνεπιλαβέσθαι τινὸς ἴσχυον, ἀλλὰ                     καὶ αὐταὶ ταύτας ἠξίουν συνεπικουρῆσαι τοῖς ἑαυτῶν ἀκληρήμασιν.                         οἱ δὲ τοῦ βασιλέως παῖδες                     καταλαβόμενοι τὴν τοῦ Δαρείου σκηνὴν τἀκείνου λουτρὰ καὶ δεῖπνα                     παρεσκευάζοντο καὶ λαμπάδων πολλὴν πυρὰν ἅψαντες προσεδέχοντο τὸν                     ̓αλέξανδρον, ὅπως ἀπὸ τοῦ διωγμοῦ γενόμενος καὶ καταλαβὼν ἑτοίμην                     πᾶσαν τὴν παρασκευὴν τοῦ Δαρείου οἰωνίσηται τὴν ὅλην τῆς ̓ασίας                     ἡγεμονίαν. κατὰ δὲ τὴν μάχην                     ἐτελεύτησαν τῶν βαρβάρων πεζοὶ μὲν πλείους τῶν δέκα μυριάδων, ἱππεῖς                     δ΄ οὐκ ἐλάττους τῶν μυρίων, τῶν δὲ Μακεδόνων πεζοὶ μὲν εἰς                     τριακοσίουσ, ἱππεῖς δὲ περὶ ἑκατὸν καὶ πεντήκοντα. ἡ μὲν οὖν ἐν                     ̓ισσῷ τῆς Κιλικίας μάχη τοιοῦτον ἔσχε τὸ τέλοσ. τῶν δὲ βασιλέων Δαρεῖος μὲν κατὰ κράτος ἡττημένος                     εἰς φυγὴν ὥρμησεν καὶ μεταλαμβάνων ἄλλον ἐξ ἄλλου τῶν ἀρίστων                     ἵππων κατὰ κράτος ἤλαυνε, διαφυγεῖν σπεύδων τὰς ̓αλεξάνδρου χεῖρας                     καὶ τῶν ἄνω σατραπειῶν ἅψασθαι προαιρούμενοσ· ̓αλέξανδρος δὲ μετὰ τῆς ἑταιρικῆς ἵππου καὶ τῶν                     ἄλλων ἀρίστων ἱππέων ἐποιεῖτο τὸν διωγμόν, σπεύδων ἐγκρατὴς                     γενέσθαι τοῦ Δαρείου. διανύσας δὲ σταδίους διακοσίους ἀνέκαμψεν εἰς                     τὴν παρεμβολὴν περὶ μέσας νύκτασ, τοῖς δὲ λουτροῖς θεραπεύσας τὸν ἐκ                     τῆς κακοπαθείας κόπον ἐτρέπετο πρὸς ἄνεσιν καὶ δειπνοποιίαν.                         πρὸς δὲ τὴν γυναῖκα καὶ τὴν μητέρα                     τοῦ Δαρείου προσελθών τις ἀπήγγειλεν ὅτι πάρεστιν ̓αλέξανδρος ἀπὸ                     τοῦ διωγμοῦ, τὸν Δαρεῖον ἐσκυλευκώσ. ἔνθα δὴ κραυγῆς μεγάλης καὶ                     κλαυθμοῦ περὶ τὰς γυναῖκας γενομένου καὶ τοῦ πλήθους τῶν αἰχμαλώτων                     διὰ τὴν ἀπαγγελίαν συμπενθοῦντος καὶ πολὺν ὀδυρμὸν προϊεμένου,                     πυθόμενος ὁ βασιλεὺς τὸ περὶ τὰς γυναῖκας πάθος ἐξέπεμψεν ἕνα τῶν                     φίλων Λεοννάτον καταπαύσοντα τὴν ταραχὴν καὶ παραμυθησόμενον τὰς περὶ                     τὴν Σισύγγαμβριν καὶ δηλώσοντα διότι Δαρεῖος μὲν ζῇ, ὁ δ΄                     ̓αλέξανδρος ἐπιμέλειαν αὐτῶν ποιήσεται τὴν προσήκουσαν καὶ διότι                     πρῲ βούλεται προσαγορεῦσαί τε αὐτὰς καὶ διὰ τῶν ἔργων ἀποδείξασθαι                     τὴν ἰδίαν φιλανθρωπίαν. αἱ μὲν οὖν                     αἰχμαλωτίδες προσπεσούσης αὐταῖς παραδόξου καὶ παντελῶς ἀπηλπισμένης                     εὐτυχίας τόν τε ̓αλέξανδρον ὡς θεὸν προσεδέξαντο καὶ τῶν ὀδυρμῶν                     ἀπηλλάγησαν. ὁ δὲ βασιλεὺς ἅμ΄ ἡμέρᾳ                     λαβὼν ἕνα τῶν φίλων τὸν μάλιστα τιμώμενον ̔ηφαιστίωνα παρῆλθε πρὸς                     τὰς γυναῖκασ. ἐχόντων δ΄ ἀμφοτέρων ἐσθῆτας μὲν ὁμοίασ, τῷ μεγέθει                     δὲ καὶ κάλλει προέχοντος τοῦ ̔ηφαιστίωνος ἡ Σισύγγαμβρις τοῦτον                     ὑπολαβοῦσα εἶναι τὸν βασιλέα προσεκύνησεν· διανευόντων δ΄ αὐτῇ τῶν                     παρεστώτων καὶ τῇ χειρὶ δεικνύντων τὸν ̓αλέξανδρον ἡ μὲν                     Σισύγγαμβρις αἰδεσθεῖσα τὴν ἄγνοιαν πάλιν ἐξ ἀρχῆς προσεκύνει τὸν                     ̓αλέξανδρον, ὁ δὲ βασιλεὺς ὑπολαβὼν                     εἶπεν μηδὲν φροντίσῃσ, ὦ μῆτερ· καὶ γὰρ καὶ οὗτος ̓αλέξανδρός                     ἐστιν. οὐ μὴν ἀλλὰ τὴν πρεσβῦτιν μητέρα προσαγορεύσας διὰ τῆς                     φιλανθρωποτάτης προσηγορίας προεσήμαινε τοῖς προητυχηκόσι τὴν μέλλουσαν                     ἔσεσθαι φιλανθρωπίαν. διαβεβαιωσάμενος δ΄ αὐτὴν ὑπάρξειν δευτέραν                     μητέρα τοῖς ἔργοις εὐθὺς ἐκύρωσε τὴν διὰ τῶν λόγων ἐπαγγελίαν.                         περιέθηκε γὰρ αὐτῇ κόσμον τε βασιλικὸν καὶ τὸ προγεγονὸς ἀξίωμα                     ταῖς προσηκούσαις τιμαῖς ἀποκατέστησε· τὴν μὲν γὰρ θεραπείαν αὐτῇ                     πᾶσαν τὴν δοθεῖσαν ὑπὸ Δαρείου παρέδωκεν, ἰδίαν δ΄ ἄλλην οὐκ                     ἐλάττονα τῆς προϋπαρχούσης προσεδωρήσατο καὶ τῆς μὲν τῶν παρθένων                     ἐκδόσεως βέλτιον τῆς Δαρείου κρίσεως ἐπηγγείλατο προνοήσεσθαι, τὸν                     παῖδα δὲ θρέψειν ὡς υἱὸν ἴδιον καὶ βασιλικῆς τιμῆς ἀξιώσειν.                         προσκαλεσάμενος δ΄ αὐτὸν καὶ φιλήσασ,                     ὡς εἶδεν ἀδεῶς βλέψαντα καὶ μηδὲν ὅλως καταπλαγέντα, πρὸς τοὺς                     περὶ τὸν ̔ηφαιστίωνα εἶπεν ὅτι ὁ παῖς ὢν ἓξ ἐτῶν καὶ τὴν                     ἀρετὴν ὑπὲρ τὴν ἡλικίαν προφαίνων πολλῷ βελτίων ἐστὶ τοῦ πατρόσ.                     περὶ δὲ τῆς Δαρείου γυναικὸς καὶ τῆς περὶ αὐτὴν σεμνότητος πρόνοιαν                     ἕξειν ἔφησεν ὅπως μηδὲν ἀνάξιον πάθῃ τῆς προγεγενημένης                     εὐδαιμονίασ. πολλὰ δὲ καὶ ἄλλα πρὸς                     ἔλεον καὶ φιλανθρωπίαν διαλεχθεὶς ἐποίησε τὰς γυναῖκας διὰ τὸ                     μέγεθος τῆς ἀνελπίστου χαρᾶς εἰς ἀκατάσχετα προπεσεῖν δάκρυα. ἐπὶ                     δὲ πᾶσι τοῖς προειρημένοις δοὺς τὴν δεξιὰν οὐ μόνον ὑπὸ τῶν εὖ                     παθόντων ἐπαίνων ἐτύγχανεν, ἀλλὰ καὶ παρὰ πᾶσι τοῖς συστρατευομένοις                     περιβόητον ἔσχε τὴν ὑπερβολὴν τῆς ἐπιεικείασ. καθόλου δ΄ ἔγωγε νομίζω πολλῶν καὶ καλῶν ἔργων ὑπ΄                     ̓αλεξάνδρου συντετελεσμένων μηδὲν τούτων μεῖζον ὑπάρχειν μηδὲ μᾶλλον                     ἄξιον ἀναγραφῆς καὶ μνήμης ἱστορικῆς εἶναι. αἱ μὲν γὰρ τῶν πόλεων πολιορκίαι καὶ παρατάξεις καὶ                     τὰ ἄλλα τὰ κατὰ τὸν πόλεμον προτερήματα τὰ πλείονα διὰ τύχην ἢ δι΄                     ἀρετὴν ἐπιτυγχάνεται, ὁ δ΄ ἐν ταῖς ἐξουσίαις εἰς τοὺς ἐπταικότας                     ἔλεος μεριζόμενος διὰ μόνης τῆς φρονήσεως γίνεται. οἱ πλεῖστοι γὰρ διὰ τὴν εὐτυχίαν ἐπαίρονται μὲν                     ταῖς εὐπραξίαισ, ὑπερήφανοι δ΄ ἐν ταῖς εὐτυχίαις γινόμενοι τῆς                     ἀνθρωπίνης καὶ κοινῆς ἀσθενείας ἐπιλανθάνονται· διὸ καὶ τοὺς                     πλείστους ὁρᾶν ἔστι τὴν εὐτυχίαν ὥσπερ τι βαρὺ φορτίον φέρειν                     ἀδυνατοῦντασ. ̓αλέξανδρος μὲν οὖν,                     καίπερ πολλαῖς γενεαῖς προγεγονὼς τοῦ καθ΄ ἡμᾶς βίου, τυγχανέτω καὶ                     παρὰ τῶν μεταγενεστέρων δικαίου καὶ πρέποντος ταῖς ἰδίαις ἀρεταῖς                     ἐπαίνου. Δαρεῖος δὲ διανύσας εἰς Βαβυλῶνα                     καὶ τοὺς ἀπὸ τῆς ἐν ̓ισσῷ μάχης διασωζομένους ἀναλαβὼν οὐκ ἔπεσε                     τῷ φρονήματι, καίπερ μεγάλῃ περιπεπτωκὼς συμφορᾷ, ἀλλὰ πρὸς τὸν                     ̓αλέξανδρον ἔγραψεν ἀνθρωπίνως φέρειν τὴν εὐτυχίαν καὶ τοὺς                     αἰχμαλώτους ἀλλάξασθαι χρημάτων πλῆθος λαβόντα· προσετίθει δὲ καὶ τῆς                     ̓ασίας τὴν ἐντὸς ̔́αλυος χώραν καὶ πόλεις συγχωρήσειν, ἐὰν βουληθῇ                     γενέσθαι φίλοσ. ὁ δ΄ ̓αλέξανδρος                     συναγαγὼν τοὺς φίλους καὶ τὴν μὲν ἀληθινὴν ἐπιστολὴν ἀποκρυψάμενοσ,                     ἑτέραν δὲ γράψας ῥέπουσαν πρὸς τὸ ἑαυτῷ συμφέρον προσήνεγκε τοῖς                     συνέδροις καὶ τοὺς πρέσβεις ἀπράκτους ἐξαπέστειλεν. διόπερ ὁ Δαρεῖος ἀπογνοὺς τὴν διὰ τῶν ἐπιστολῶν                     σύνθεσιν παρασκευὰς μεγάλας ἐποιεῖτο πρὸς τὸν πόλεμον καὶ τοὺς μὲν                     κατὰ τὴν τροπὴν ἀποβεβληκότας τὰς πανοπλίας καθώπλιζεν, ἄλλους δ΄                     ἐπιλεγόμενος εἰς στρατιωτικὰς τάξεις κατέγραφε· τὰς δ΄ ἐκ τῶν ἄνω                     σατραπειῶν δυνάμεισ, ἃς ἀπολελοιπὼς ἦν διὰ τὴν ὀξύτητα τῆς                     στρατείασ, μετεπέμπετο. καὶ τέλος τοσαύτην                     εἰσηνέγκατο σπουδὴν εἰς τὴν κατασκευὴν τῆς δυνάμεως ὥστε διπλασίαν                     γενέσθαι τῆς ἐν ̓ισσῷ παραταξαμένησ· ὀγδοήκοντα μὲν γὰρ μυριάδες                     πεζῶν, εἴκοσι δ΄ ἱππέων ἠθροίσθησαν καὶ χωρὶς ἁρμάτων δρεπανηφόρων                     πλῆθοσ. ταῦτα μὲν οὖν ἐπράχθη κατὰ τοῦτον τὸν ἐνιαυτόν. ἐπ΄ ἄρχοντος δ΄ ̓αθήνησι Νικηράτου ̔ρωμαῖοι                     κατέστησαν ὑπάτους Μάρκον ̓ατίλιον καὶ Μάρκον Οὐαλέριον,                     ̓ολυμπιὰς δ΄ ἤχθη δευτέρα πρὸς ταῖς ἑκατὸν καὶ δέκα, καθ΄ ἣν                     ἐνίκα Γρύλος Χαλκιδεύσ. ἐπὶ δὲ τούτων ̓αλέξανδρος μετὰ τὴν ἐν                     ̓ισσῷ νίκην τοὺς μὲν τελευτήσαντας ἔθαψεν, ἐν οἷς καὶ τῶν                     πολεμίων τοὺς ἐν ταῖς ἀνδραγαθίαις θαυμασθέντασ· μετὰ δὲ ταῦτα τοῖς                     θεοῖς μεγαλοπρεπεῖς θυσίας συντελέσας καὶ τοὺς ἐν τῇ μάχῃ κατ΄                     ἀρετὴν διαφόρους γενομένους τιμήσας ταῖς ἀξίαις ἑκάστους δωρεαῖς ἐφ΄                     ἡμέρας τινὰς ἀνέλαβε τὴν δύναμιν. ἔπειτα προάγων ἐπ΄ Αἰγύπτου καὶ καταντήσας εἰς τὴν Φοινίκην τὰς                     μὲν ἄλλας πόλεις παρέλαβεν, ἑτοίμως τῶν ἐγχωρίων προσδεξαμένων                     αὐτόν· οἱ δὲ Τύριοι βουλομένου τοῦ βασιλέως τῷ ̔ηρακλεῖ τῷ                     Τυρίῳ θῦσαι προπετέστερον διεκώλυσαν αὐτὸν τῆς εἰς τὴν πόλιν                     εἰσόδου. τοῦ δ΄ ̓αλεξάνδρου χαλεπῶς                     ἐνέγκαντος καὶ διαπειλησαμένου πολεμήσειν τὴν πόλιν οἱ Τύριοι                     τεθαρρηκότως ὑπέμενον τὴν πολιορκίαν, ἅμα μὲν Δαρείῳ χαριζόμενοι                     καὶ τὴν πρὸς αὐτὸν εὔνοιαν βεβαίαν τηροῦντες καὶ νομίζοντες μεγάλας                     δωρεὰς ἀντὶ ταύτης τῆς χάριτος ἀντιλήψεσθαι παρὰ τοῦ βασιλέωσ,                     ἐπισπώμενοι μὲν τὸν ̓αλέξανδρον εἰς πολυχρόνιον καὶ ἐπικίνδυνον                     πολιορκίαν, διδόντες δ΄ ἄνεσιν τῷ Δαρείῳ πρὸς τὰς παρασκευάσ, ἅμα                     δὲ καὶ πιστεύοντες τῇ τε ὀχυρότητι τῆς νήσου καὶ ταῖς ἐν αὐτῇ                     παρασκευαῖσ, ἔτι δὲ τοῖς ἀπογόνοις αὐτῶν Καρχηδονίοισ. ὁ δὲ βασιλεὺς ὁρῶν κατὰ θάλατταν μὲν                     δυσπολιόρκητον οὖσαν τὴν πόλιν διά τε τὴν παρασκευὴν τῶν κατὰ τὸ                     τεῖχος ἔργων καὶ τὴν ὑπάρχουσαν ἐν αὐτῇ δύναμιν ναυτικήν, κατὰ δὲ                     γῆν σχεδὸν ἀπραγμάτευτον οὖσαν διὰ τὸ τέτταρσι σταδίοις διείργεσθαι                     τῆς ἠπείρου ὅμως ἔκρινε συμφέρειν πάντα κίνδυνον καὶ πόνον                     ὑπομένειν ὑπὲρ τοῦ μὴ καταφρονηθῆναι τὴν τῶν Μακεδόνων δύναμιν ὑπὸ                     μιᾶς καὶ τῆς τυχούσης πόλεωσ. εὐθὺς                     οὖν καθαιρῶν τὴν παλαιὰν λεγομένην Τύρον καὶ πολλῶν μυριάδων                     κομιζουσῶν τοὺς λίθους χῶμα κατεσκεύαζε δίπλεθρον τῷ πλάτει. πανδημεὶ                     δὲ προσλαβόμενος τοὺς κατοικοῦντας τὰς πλησίον πόλεις ταχὺ διὰ τὰς                     πολυχειρίας ἠνύετο τὰ τῶν ἔργων. οἱ δὲ                     Τύριοι τὸ μὲν πρῶτον προσπλέοντες τῷ χώματι κατεγέλων τοῦ βασιλέωσ,                     εἰ τοῦ Ποσειδῶνος ἑαυτὸν δοκεῖ περιέσεσθαι· μετὰ δὲ ταῦτα παραδόξως                     τοῦ χώματος αὐξομένου τέκνα μὲν καὶ γυναῖκας καὶ τοὺς γεγηρακότας                     εἰς Καρχηδόνα διακομίζειν ἐψηφίσαντο, τοὺς δ΄ ἀκμάζοντας ταῖς                     ἡλικίαις ἐπέλεξαν πρὸς τὴν τειχομαχίαν καὶ ναυμαχίαν ἑτοίμως                     παρεσκεύαζον, ἔχοντες τριήρεις ὀγδοήκοντα. τέλος δὲ τῶν τέκνων καὶ γυναικῶν μέρος μὲν ἔφθασαν ὑπεκθέμενοι                     πρὸς τοὺς Καρχηδονίουσ, καταταχούμενοι δ΄ ὑπὸ τῆς πολυχειρίας καὶ                     ταῖς ναυσὶν οὐκ ὄντες ἀξιόμαχοι συνηναγκάσθησαν ὑπομεῖναι πανδημεὶ                     τὴν πολιορκίαν. ἔχοντες δὲ πολλὴν                     δαψίλειαν καταπελτῶν καὶ τῶν ἄλλων μηχανῶν τῶν πρὸς πολιορκίαν                     χρησίμων ἑτέρας πολλαπλασίους κατεσκεύασαν ῥᾳδίως διὰ τῶν ἐν τῇ                     Τύρῳ μηχανοποιῶν καὶ τῶν ἄλλων τεχνιτῶν παντοδαπῶν ὄντων. διὰ δὲ τούτων ὀργάνων παντοδαπῶν καὶ ξένων                     ταῖς ἐπινοίαις κατασκευαζομένων ἅπας μὲν ὁ περίβολος τῆς πόλεως                     ἐπληρώθη τῶν μηχανῶν, μάλιστα δὲ κατὰ τὸν τόπον τοῦτον ἐν ᾧ τὸ                     χῶμα συνήγγιζε τῷ τείχει. ὡς δ΄ εἰς τὴν                     ἄφεσιν τοῦ βέλους διέτεινε τὸ κατασκευαζόμενον ὑπὸ τῶν Μακεδόνων                     ἔργον, καὶ παρὰ τῶν θεῶν τινα προεσημαίνετο τοῖς κινδυνεύουσιν. ἐκ                     μὲν γὰρ τοῦ πελάγους ὁ κλύδων προσεπέλασε τοῖς ἔργοις κῆτος ἄπιστον                     τὸ μέγεθοσ, ὃ προσπεσὸν τῷ χώματι κακὸν μὲν οὐδὲν εἰργάσατο, τῷ                     δ΄ ἑτέρῳ μέρει τοῦ σώματος προσανακεκλιμένον ἐπὶ πολὺν χρόνον ἔμενε                     καὶ πολλὴν κατάπληξιν παρείχετο τοῖς θεωμένοις τὸ παράδοξον, πάλιν δ΄ εἰς τὸ πέλαγος νηξάμενον εἰς                     δεισιδαιμονίαν ἀμφοτέρους προηγάγετο· ἑκάτεροι γὰρ ὡς τοῦ Ποσειδῶνος                     αὐτοῖς βοηθήσειν μέλλοντος διέκρινον τὸ σημεῖον, ῥέποντες ταῖς                     γνώμαις πρὸς τὸ ἴδιον συμφέρον. ἐγίνετο                     δὲ καὶ ἄλλα σημεῖα παράδοξα, δυνάμενα διατροπὴν καὶ φόβον τοῖς                     ὄχλοις παρασχέσθαι. κατὰ γὰρ τὰς τροφὰς παρὰ τοῖς Μακεδόσιν οἱ                     διακλώμενοι τῶν ἄρτων αἱματοειδῆ τὴν πρόσοψιν εἶχον. ἑωρακέναι δέ                     τις ἔφησεν ὄψιν καθ΄ ἣν ὁ ̓απόλλων ἔλεγε μέλλειν ἑαυτὸν ἐκλιπεῖν                     τὴν πόλιν. τοῦ δὲ πλήθους ὑπονοήσαντος                     ὅτι πεπλακὼς εἴη τὸν λόγον χαριζόμενος ̓αλεξάνδρῳ καὶ διὰ τοῦτο                     τῶν νεωτέρων ὁρμησάντων ἐπὶ τὸ λιθοβολῆσαι τὸν ἄνθρωπον οὗτος μὲν                     διὰ τῶν ἀρχόντων ἐκκλαπεὶς καὶ καταφυγὼν εἰς τὸ τοῦ ̔ηρακλέους                     ἱερὸν διέφυγε τὴν τιμωρίαν διὰ τὴν ἱκεσίαν, οἱ δὲ Τύριοι                     δεισιδαιμονήσαντες χρυσαῖς σειραῖς προσέδησαν τὸ τοῦ ̓απόλλωνος ξόανον                     τῇ βάσει, ἐμποδίζοντεσ, ὡς ᾤοντο, τοῦ θεοῦ τὸν ἐκ τῆς πόλεως                     χωρισμόν. μετὰ δὲ ταῦτα οἱ μὲν Τύριοι τὴν αὔξησιν τοῦ χώματος εὐλαβηθέντες                     ἐπλήρωσαν πολλὰ τῶν ἐλαττόνων σκαφῶν ὀξυβελῶν τε                     καὶ καταπελτῶν καὶ τοξοτῶν καὶ σφενδονητῶν ἀνδρῶν                     καὶ προσπλεύσαντες τοῖς ἐργαζομένοις τὸ χῶμα πολλοὺς μὲν κατέτρωσαν,                     οὐκ ὀλίγους δὲ ἀπέκτειναν· εἰς                     ἀνόπλους γὰρ καὶ πυκνοὺς πολλῶν καὶ παντοίων βελῶν φερομένων οὐδεὶς                     ἡμάρτανεν, ἑτοίμων καὶ ἀφυλάκτων τῶν σκοπῶν κειμένων. συνέβαινε γὰρ                     οὐ μόνον κατὰ πρόσωπον τὰ φερόμενα βέλη προσπίπτειν, ἀλλὰ καὶ πρὸς                     τὰ νῶτα τῶν ἀντιπροσώπων ὄντων ἐν στενῷ χώματι διικνεῖσθαι καὶ                     μηδένα δύνασθαι διαφυλάξασθαι τοὺς ἐξ ἀμφοτέρων τῶν μερῶν                     κατατιτρώσκοντασ. ὁ δ΄ ̓αλέξανδρος τὸ                     παράλογον τῆς συμφορᾶς βουλόμενος ὀξέως διορθώσασθαι, πληρώσας πάσας                     τὰς ναῦς καὶ καθηγούμενος αὐτὸς ἔπλει κατὰ σπουδὴν ἐπὶ τὸν λιμένα                     τῶν Τυρίων καὶ τὴν ἐπάνοδον τῶν Φοινίκων ὑπετέμνετο. οἱ δὲ βάρβαροι φοβηθέντες μήποτε κυριεύσας τῶν                     λιμένων καταλάβηται τὴν πόλιν ἔρημον οὖσαν στρατιωτῶν, κατὰ πολλὴν                     σπουδὴν ἀνέπλεον εἰς τὴν Τύρον. ἀμφοτέρων δὲ διὰ τὴν ὑπερβολὴν                     τῆς φιλοτιμίας ταῖς εἰρεσίαις πυκναῖς χρωμένων καὶ τῶν Μακεδόνων                     ἤδη πλησιαζόντων τοῖς λιμέσιν οἱ Φοίνικες παρ΄ ὀλίγον μὲν ἦλθον                     τοῦ πάντες ἀπολέσθαι, παρεισπεσόντες δ΄ ὅμως τῇ βίᾳ καὶ τὰς                     τελευταίας ναῦς ἀποβαλόντες διεσώθησαν εἰς τὴν πόλιν. ὁ δὲ βασιλεὺς μεγάλης ἐπιβολῆς ἀποτυχὼν πάλιν                     προσεκαρτέρει τῷ χώματι καὶ τῷ πλήθει τῶν νεῶν παρείχετο τοῖς                     ἐργαζομένοις τὴν ἀσφάλειαν. τῶν δ΄ ἔργων πλησιαζόντων τῇ πόλει καὶ                     τῆς ἁλώσεως προσδοκωμένης ἀργέστης ἄνεμος μέγας ἐπεγένετο καὶ τοῦ                     χώματος πολὺ μέρος ἐλυμήνατο. ὁ δ΄                     ̓αλέξανδρος εἰς ἀμηχανίαν ἐμπίπτων διὰ τὴν αὐτόματον τῶν ἔργων                     φθορὰν μετεμέλετο μὲν ἐπὶ τῇ τῆς πολιορκίας ἐπιβολῇ, ὅμως δὲ τῇ                     φιλοτιμίᾳ προαγόμενος ἐκ τῆς ὀρεινῆς ἐκκόπτων ὑπερμεγέθη δένδρα                     παρεκόμιζε καὶ σὺν αὐτοῖς τοῖς κλάδοις ἐγχώσας ἐνέφραξε τὴν βίαν                     τοῦ κλύδωνοσ. ταχὺ δ΄ ἀποκαταστήσας τὰ                     πεπονηκότα τοῦ χώματος καὶ τῇ πολυχειρίᾳ προκόψας εἰς βέλους ἄφεσιν                     ἐπέστησε τὰς μηχανὰς ἐπ΄ ἄκρον τὸ χῶμα καὶ τοῖς μὲν πετροβόλοις                     κατέβαλλε τὰ τείχη, τοῖς δ΄ ὀξυβελέσιν ἀνεῖργε τοὺς ἐπὶ τῶν                     ἐπάλξεων ἐφεστῶτασ· συνηγωνίζοντο δὲ τούτοις οἵ τε τοξόται καὶ                     σφενδονῆται καὶ πολλοὺς τῶν ἐν τῇ πόλει παραβοηθοῦντας κατετίτρωσκον.                         οἱ δὲ                     Τύριοι χαλκεῖς ἔχοντες τεχνίτας καὶ μηχανοποιοὺς κατεσκεύασαν                     φιλότεχνα βοηθήματα. πρὸς μὲν γὰρ τὰ καταπελτικὰ βέλη τροχοὺς                     κατεσκεύασαν διειλημμένους πυκνοῖς διαφράγμασι, τούτους δὲ διά τινος                     μηχανῆς δινεύοντες τὰ μὲν συνέτριβον, τὰ δὲ παρέσυρον τῶν βελῶν,                     πάντων δὲ τὴν ἐκ τῆς βίας φορὰν ἐξέλυον· τοὺς δ΄ ἐκ τῶν πετροβόλων                     φερομένους λίθους δεχόμενοι μαλακαῖς τισι καὶ συνενδιδούσαις κατασκευαῖς                     ἐπράυνον τὴν ἐκ τῆς ὀργανικῆς βίας δύναμιν. ὁ δὲ βασιλεὺς ἅμα τῇ κατὰ τὸ χῶμα προσβολῇ                     παντὶ τῷ στόλῳ περιέπλει τὴν πόλιν καὶ τὰ τείχη περιεσκέπτετο καὶ                     φανερὸς ἦν πολιορκήσων τὴν πόλιν κατὰ γῆν ἅμα καὶ κατὰ θάλατταν.                         τῶν δὲ Τυρίων ἀνταναχθῆναι μὲν τῷ                     στόλῳ μηκέτι τολμώντων, τρισὶ δὲ ναυσὶν ὁρμούντων πρὸ τοῦ λιμένος ὁ                     βασιλεὺς ἐπιπλεύσας αὐταῖς καὶ πάσας συντρίψας ἐπανῆλθεν ἐπὶ τὴν                     ἰδίαν στρατοπεδείαν. οἱ δὲ Τύριοι βουλόμενοι διπλασιάσαι τὴν ἀπὸ                     τῶν τειχῶν ἀσφάλειαν, ἀποστήσαντες πέντε πήχεις ἕτερον τεῖχος                     ᾠκοδόμουν δέκα πηχῶν τὸ πλάτος καὶ τὴν ἀνὰ μέσον τῶν τειχῶν                     σύριγγα λίθων καὶ χώματος ἐπλήρουν. ὁ δ΄                     ̓αλέξανδρος τὰς τριήρεις ζευγνύων καὶ μηχανὰς παντοδαπὰς αὐταῖς                     ἐπιστήσας κατέβαλεν ἐπὶ πλέθρον τοῦ τείχουσ· καὶ διὰ τοῦ πτώματος                     εἰσέπιπτον εἰς τὴν πόλιν. οἱ δὲ Τύριοι                     τοὺς εἰσβιαζομένους πυκνοῖς βέλεσι βάλλοντες μόγις ἀπεστρέψαντο καὶ                     τὸ πεπτωκὸς μέρος τοῦ τείχους ἀνῳκοδόμησαν νυκτὸς ἐπιλαβούσησ. μετὰ                     δὲ ταῦτα τοῦ χώματος συνάψαντος τῷ τείχει καὶ τῆς πόλεως χερρονήσου                     γενομένης πολλοὺς καὶ μεγάλους ἀγῶνας συνέβαινε γίνεσθαι κατὰ τὴν                     τειχομαχίαν. οἱ μὲν γὰρ τὸ δεινὸν                     ἔχοντες ἐν ὀφθαλμοῖς καὶ τὴν ἐκ τῆς ἁλώσεως συμφορὰν                     ἀναλογιζόμενοι ταῖς ψυχαῖς οὕτω παρέστησαν πρὸς τὸν κίνδυνον ὥστε                     τοῦ θανάτου καταφρονῆσαι. τῶν γὰρ                     Μακεδόνων προσαγόντων πύργους ὑψηλοὺς ἴσους τοῖς τείχεσι καὶ διὰ                     τούτων τὰς ἐπιβάθρας ἐπιβαλλόντων καὶ θρασέως ταῖς ἐπάλξεσιν                     ἐπιβαινόντων οἱ μὲν Τύριοι διὰ τὴν ἐπίνοιαν τῶν ὀργανοποιῶν πολλὰ                     πρὸς τὴν τειχομαχίαν εἶχον βοηθήματα. χαλκευσάμενοι γὰρ εὐμεγέθεις τριόδοντας παρηγκιστρωμένους τούτοις                     ἔτυπτον ἐκ χειρὸς τοὺς ἐπὶ τῶν πύργων καθεστῶτασ. ἐμπηγνυμένων δὲ                     εἰς τὰς ἀσπίδας τούτων καὶ κάλους ἐχόντων προσδεδεμένους εἷλκον                     πρὸς ἑαυτοὺς ἐπιλαμβανόμενοι τῶν κάλων. ἀναγκαῖον οὖν ἦν ἢ προί̈εσθαι τὰ ὅπλα καὶ γυμνουμένους τὰ                     σώματα κατατιτρώσκεσθαι πολλῶν φερομένων βελῶν ἢ τηροῦντας τὰ ὅπλα                     διὰ τὴν αἰσχύνην πίπτειν ἀφ΄ ὑψηλῶν πύργων καὶ τελευτᾶν. ἄλλοι δ΄ ἁλιευτικὰ δίκτυα τοῖς ἐπὶ τῶν                     ἐπιβαθρῶν διαμαχομένοις ἐπιρριπτοῦντες καὶ τὰς χεῖρας ἀχρήστους                     ποιοῦντες κατέσπων καὶ περιεκύλιον ἀπὸ τῆς ἐπιβάθρας ἐπὶ τὴν γῆν.                         ἕτερον                     δ΄ ἐπενόησαν εὕρεμα φιλότεχνον κατὰ τῆς τῶν Μακεδόνων ἀνδρείασ, δι΄                     οὗ τοὺς ἀρίστους τῶν πολεμίων ἀμηχάνοις καὶ δειναῖς περιέβαλον                     τιμωρίαισ. κατασκευάσαντες γὰρ ἀσπίδας χαλκᾶς καὶ σιδηρᾶς καὶ ταύτας                     πληρώσαντες ἄμμου φλογὶ πολλῇ συνεχῶς ὑπέκαιον καὶ διάπυρον                     κατεσκεύαζον τὴν ἄμμον. ταύτην δὲ διά                     τινος μηχανῆς τοῖς θρασύτατα μαχομένοις ἐπερρίπτουν καὶ ταῖς ἐσχάταις                     συμφοραῖς περιέβαλλον τοὺς ὑποπεσόντασ· διὰ γὰρ τῶν θωράκων καὶ τῶν                     ὑποδυτῶν παρεισπίπτουσα ἡ ἄμμος καὶ διὰ τὴν ὑπερβολὴν τῆς θερμασίας                     λυμαινομένη τὰς σάρκας ἀβοήθητον ἐποίει τὸ ἀτύχημα. διὸ καὶ παραπλησίως τοῖς βασανιζομένοις πᾶσαν                     δεητικὴν φωνὴν προϊέμενοι τοὺς μὲν ἐπικουρήσοντας οὐκ εἶχον, αὐτοὶ                     δὲ διὰ τὴν δεινότητα τοῦ πάθους εἰς μανιώδεις διαθέσεις ἐμπίπτοντες                     ἐτελεύτων, ἐλεεινῷ καὶ ἀμηχάνῳ πάθει περιπίπτοντεσ. ἅμα δὲ καὶ πῦρ ἐπερρίπτουν καὶ σαυνία καὶ λίθους                     ἐπέβαλλον οἱ Φοίνικες καὶ τῷ πλήθει τῶν βελῶν κατεπόνουν τὰς                     ἀρετὰς τῶν ἀνθισταμένων καὶ ταῖς μὲν δρεπανηφόροις κεραίαις τὰς τῶν                     κριῶν ὁρμιστηρίας ὑποτέμνοντες ἄχρηστον τὴν τῶν ὀργάνων βίαν                     ἐποίουν, ταῖς δὲ πυρφόροις μύδρους μεγάλους διαπύρους ἐπέβαλλον εἰς                     τὸ πλῆθος τῶν πολεμίων καὶ διὰ τὴν πυκνότητα τῶν ἀνδρῶν οὐχ                     ἡμάρτανον τῶν σκοπῶν, τοῖς δὲ κόραξι καὶ ταῖς σιδηραῖς χερσὶν                     ἀνήρπαζον τοὺς τοῖς θωρακείοις ἐφεστῶτασ. τῇ δὲ πολυχειρίᾳ πάσας τὰς μηχανὰς ἐνεργεῖς ποιοῦντες πολλοὺς τῶν                     βιαζομένων ἀπέκτεννον. ἀνυπερβλήτου δὲ τῆς ἐκπλήξεως οὔσης καὶ τῆς ἐν                     τοῖς ἀγῶσι δεινότητος ἀνυποστάτου γινομένης οὐδ΄ ὣς ἔληγον τῆς                     τόλμης οἱ Μακεδόνεσ, ἀλλὰ τοὺς ἀεὶ πίπτοντας ὑπερβαίνοντες οὐκ                     ἐνουθετοῦντο ταῖς τῶν ἄλλων συμφοραῖσ. ὁ δ΄ ̓αλέξανδρος ἐπιστήσας ἐπὶ τοὺς ἁρμόζοντας τόπους τοὺς                     πετροβόλους καταπέλτας καὶ λίθους μεγάλους ἀφιεὶς ἐσάλευε τὰ τείχη,                     τοῖς δ΄ ὀξυβελέσιν ἀπὸ τῶν πύργων τῶν ξυλίνων ἐκβάλλων βελῶν                     παντοδαπῶν πλῆθος δεινῶς κατετίτρωσκε τοὺς ἐφεστῶτας τοῖς τείχεσιν.                         ἀντιμηχανώμενοι δὲ πρὸς ταῦτα οἱ                     Τύριοι πρὸ μὲν τῶν τειχῶν μαρμαρίνους τροχοὺς ἵστανον καὶ διά τινων                     ὀργάνων τούτους δινεύοντες τὰ φερόμενα βέλη καταπελτικὰ συνέτριβον καὶ                     εἰς τὰ πλάγια μέρη παράγοντες ἀπράκτους ἐποίουν τὰς τῶν ἀφιεμένων                     πληγάσ. πρὸσδὲ τούτοις βύρσας καὶ διπλᾶς                     διφθέρας πεφυκωμένας καταράπτοντες εἰς ταύτας ἀπεδέχοντο τὰς ἀπὸ τῶν                     πετροβόλων πληγάσ· καὶ μαλακῆς τῆς ἐνδόσεως γινομένης ἐξελύετο τῶν                     φερομένων πετρῶν ἡ βία. καθόλου δὲ οἱ                     Τύριοι πάντα τρόπον εὐρώστως ἀμυνόμενοι καὶ κατευποροῦντες τοῖς                     βοηθήμασι κατεθάρρησαν τῶν πολεμίων καὶ τὸ τεῖχος καὶ τὰς ἐντὸς τῶν                     πύργων στάσεις ἀπολιπόντες ἐπ΄ αὐτὰς ὠθοῦντο τὰς ἐπιβάθρας καὶ                     ταῖς τῶν πολεμίων ἀνδραγαθίαις ἀντέταττον τὰς ἑαυτῶν ἀρετάσ.                         διὸ καὶ συμπλεκόμενοι τοῖς πολεμίοις                     καὶ τὴν μάχην ἐκ χειρὸς συνιστάμενοι μέγαν ἀγῶνα τὸν ὑπὲρ τῆς                     πατρίδος συνίσταντο καί τινες πελέκεσι τῶν ἀπαντώντων τὸ προσπεσὸν                     μέρος τοῦ σώματος ἀπέκοπτον· ἔνθα δὴ τῶν παρὰ τοῖς Μακεδόσιν                     ἡγεμόνων τισ, ὄνομα μὲν ̓́αδμητοσ, διαφέρων δὲ ἀνδρείᾳ καὶ σώματος                     ῥώμῃ, τεθαρρηκὼς τὴν βίαν τῶν Τυρίων ὑπέστη καὶ πληγεὶς πελέκει                     μέσην τὴν κεφαλὴν παραχρῆμα κατέστρεψε τὸν βίον ἡρωικῶσ. ὁ δ΄ ̓αλέξανδρος                     ὁρῶν τῇ μάχῃ τῶν Τυρίων κατισχυομένους τοὺς                     Μακεδόνας ἀνεκαλέσατο τῇ σάλπιγγι τοὺς στρατιώτας νυκτὸς ἤδη                     γενομένησ. καὶ τὸ μὲν πρῶτον ἔκρινε λῦσαι τὴν πολιορκίαν καὶ τὴν                     στρατείαν ἐπὶ τὴν Αἴγυπτον ποιεῖσθαι· μετανοήσας δὲ πάλιν καὶ                     νομίσας αἰσχρὸν εἶναι παραχωρῆσαι Τυρίοις τῆς κατὰ τὴν πολιορκίαν                     δόξης καὶ τῶν φίλων ἕνα μόνον ὁμογνωμονοῦντα λαβὼν ̓αμύνταν τὸν                     ̓ανδρομένους πάλιν πρὸς τὴν πολιορκίαν ἐτρέπετο. παρακαλέσας δὲ τοὺς Μακεδόνας ἑαυτοῦ μὴ λειφθῆναι κατ΄                     ἀνδρείαν ἁπάσας τὰς ναῦς πολεμικῶς κατασκευάσας προσέβαλλε τοῖς                     τείχεσιν ἐκθύμως κατὰ γῆν ἅμα καὶ κατὰ θάλατταν. κατανοήσας δὲ περὶ                     τὰ νεώρια τὸ τεῖχος ἀσθενέστερον ὑπάρχειν τούτῳ προσήγαγε τὰς                     τριήρεις ἐζευγμένας καὶ φερούσας τὰς ἀξιολογωτάτας μηχανάσ. ἐνταῦθα δὲ ἐτόλμησεν ἐπιτελέσασθαι πρᾶξιν                     οὐδ΄ αὐτοῖς τοῖς ὁρῶσι πιστευομένην· ἐπιβάθραν γὰρ ἀπὸ τοῦ ξυλίνου                     πύργου τοῖς τῆς πόλεως τείχεσιν ἐπιβαλὼν διὰ ταύτης μόνος ἐπέβη τῷ                     τείχει, οὔτε τὸν ἀπὸ τῆς τύχης φθόνον εὐλαβηθεὶς οὔτε τὴν τῶν                     Τυρίων δεινότητα καταπλαγείσ, ἀλλὰ τὴν καταγωνισαμένην τοὺς Πέρσας                     δύναμιν ἔχων θεωρὸν τῆς ἰδίας ἀνδραγαθίας τοῖς μὲν ἄλλοις                     Μακεδόσιν ἀκολουθεῖν προσέταξεν, αὐτὸς δὲ καθηγούμενος τῶν εἰς                     χεῖρας βιαζομένων τοὺς μὲν τῷ δόρατι, τοὺς δὲ τῇ μαχαίρᾳ τύπτων                     ἀπέκτεινεν, ἐνίους δ΄ αὐτῇ τῇ περιφερείᾳ τῆς ἀσπίδος ἀνατρέπων                     ἐπισχεῖν τοῦ πολλοῦ θράσους ἐποίησε τοὺς πολεμίουσ. ἅμα δὲ τούτοις πραττομένοις καθ΄ ἕτερον μέρος ὁ                     κριὸς τύπτων κατέβαλε πολὺ μέρος τοῦ τείχουσ· διὰ δὲ τοῦ πτώματος                     εἰσπεσόντων τῶν Μακεδόνων καὶ τῶν περὶ τὸν ̓αλέξανδρον διὰ τῆς                     ἐπιβάθρας διαβάντων ἐπὶ τὸ τεῖχος ἡ μὲν πόλις κατείληπτο, οἱ δὲ                     Τύριοι πρὸς ἀλκὴν τραπέντες καὶ παρακαλέσαντες ἀλλήλους ἐνέφραξαν                     τοὺς στενωποὺς καὶ μαχόμενοι πλὴν ὀλίγων ἅπαντες κατεκόπησαν, ὄντες                     πλείους τῶν ἑπτακισχιλίων. ὁ δὲ βασιλεὺς                     τέκνα μὲν καὶ γυναῖκας ἐξηνδραποδίσατο, τοὺς δὲ νέους πάντασ, ὄντας                     οὐκ ἐλάττους τῶν δισχιλίων, ἐκρέμασε. σώματα δ΄ αἰχμάλωτα τοσαῦτα τὸ                     πλῆθος εὑρέθη ὥστε τῶν πλείστων εἰς Καρχηδόνα κεκομισμένων τὰ                     ὑπολειφθέντα γενέσθαι πλείω τῶν μυρίων καὶ τρισχιλίων. Τύριοι μὲν οὖν                     γενναιότερον μᾶλλον ἢ φρονιμώτερον ὑποστάντες τὴν πολιορκίαν τοσαύταις                     περιέπεσον συμφοραῖσ, πολιορκηθέντες μῆνας ἑπτά. ὁ δὲ βασιλεὺς τοῦ μὲν ̓απόλλωνος τὰς χρυσᾶς σειρὰς                     καὶ τὰ δεσμὰ περιελόμενος παρήγγειλεν ὀνομάζειν τὸν θεὸν τοῦτον                     ̓απολλὼ φιλαλέξανδρον, τῷ δὲ ̔ηρακλεῖ μεγαλοπρεπεῖς θυσίας συντελέσας                     καὶ τοὺς ἀνδραγαθήσαντας τιμήσασ, ἔτι δὲ τοὺς τετελευτηκότας                     μεγαλοπρεπῶς θάψας τῆς μὲν Τυρίων πόλεως κατέστησε βασιλέα τὸν                     ὀνομαζόμενον Βαλώνυμον, περὶ οὗ τὰ κατὰ μέρος οὐκ ἄξιον παραλιπεῖν                     διὰ τὸ τῆς περιπετείας παράδοξον. τοῦ γὰρ προϋπάρχοντος βασιλέως                     Στράτωνος διὰ τὴν πρὸς Δαρεῖον φιλίαν ἐκπεσόντος ἐκ τῆς ἀρχῆς ὁ                     ̓αλέξανδρος ἔδωκεν ἐξουσίαν ̔ηφαιστίωνι καταστῆσαι βασιλέα τῆς                     Τύρου τῶν ἰδιοξένων ὃν ἂν προαιρῆται. τὸ μὲν οὖν πρῶτον οὗτος εὐδοκήσας τῷ ξένῳ, παρ΄ ᾧ τὴν                     ἐπισταθμίαν ἐπεποίητο κεχαρισμένωσ, τοῦτον ἐπεβάλετο κύριον                     ἀναγορεῦσαι τῆς πόλεωσ· ὁ δὲ πλούτῳ μὲν καὶ δόξῃ διαφέρων τῶν                     πολιτῶν, οὐδεμίαν δὲ συγγένειαν ἔχων πρὸς τοὺς                     προγεγονότας βασιλεῖς οὐκ ἐδέξατο τὴν δωρεάν. τοῦ δ΄ ̔ηφαιστίωνος ἐπιτρέψαντος αὐτῷ τὴν                     ἐκλογὴν ποιήσασθαι ἐκ τοῦ γένους τῶν βασιλέων ἔφησεν εἶναί τινα                     τῆς βασιλικῆς οἰκίας ἀπόγονον τὰ μὲν ἄλλα σώφρονα καὶ ἀγαθὸν                     ἄνδρα, πένητα δὲ καθ΄ ὑπερβολήν. συγχωρήσαντος δὲ τοῦ ̔ηφαιστίωνος τούτῳ τὴν δυναστείαν ὁ λαβὼν τὴν                     ἐπιτροπὴν κατήντησεν ἐπὶ τὸν ὠνομασμένον μετὰ βασιλικῆς ἐσθῆτος καὶ                     κατέλαβεν αὐτὸν ἔν τινι κήπῳ μισθοῦ μὲν ἀντλοῦντα, ῥάκεσι δὲ τοῖς                     τυχοῦσιν ἐσθῆτι χρώμενον. δηλώσας δὲ τὴν                     περιπέτειαν καὶ περιθεὶς τὴν βασιλικὴν στολὴν καὶ τὸν ἄλλον τὸν                     ἁρμόζοντα κόσμον ἀνήγαγεν αὐτὸν εἰς τὴν ἀγορὰν καὶ ἀπέδειξε                     βασιλέα τῶν Τυρίων. ἀσμένως δὲ τοῦ                     πλήθους προσδεξαμένου καὶ τὸ παράδοξον τῆς τύχης θαυμάσαντος οὗτος                     μὲν φίλος γενόμενος ̓αλεξάνδρῳ τὴν βασιλείαν ἔσχε παράδειγμα τοῖς                     ἀγνοοῦσι τὴν τῆς τύχης παράδοξον μεταβολήν· ἡμεῖς δ΄ ἐπεὶ τὰ περὶ                     τὸν ̓αλέξανδρον διήλθομεν, μεταληψόμεθα τὴν διήγησιν. κατὰ γὰρ τὴν Εὐρώπην ̓́αγις μὲν ὁ τῶν Λακεδαιμονίων                     βασιλεὺς τῶν ἐκ τῆς ἐν ̓ισσῷ μάχης διασωθέντων μισθοφόρων ἀναλαβὼν                     ὀκτακισχιλίους νεωτέρων πραγμάτων ἀντείχετο, χαριζόμενος Δαρείῳ.                         προσλαβὼν δὲ παρὰ τούτου καὶ ναῦς                     καὶ χρημάτων πλῆθος ἔπλευσεν εἰς Κρήτην καὶ τῶν πόλεων τὰς πλείους                     χειρωσάμενος ἠνάγκασε τὰ Περσῶν αἱρεῖσθαι. ̓αμύντας δ΄ ὁ φυγὼν ἐκ                     Μακεδονίας καὶ πρὸς Δαρεῖον ἀναβὰς συνηγωνίσατο μὲν τοῖς Πέρσαις                     ἐν τῇ Κιλικίᾳ, διασωθεὶς δ΄ ἐκ τῆς ἐν ̓ισσῷ παρατάξεως μετὰ                     τετρακισχιλίων μισθοφόρων καὶ πρὸ τῆς ̓αλεξάνδρου παρουσίας διανύσας                     εἰς Τρίπολιν τῆς Φοινίκης ἐπέλεξεν ἐκ τοῦ παντὸς στόλου τὰς                     ἀρκούσας ναῦς εἰς τὸν πλοῦν τοῖς ἰδίοις στρατιώταισ, τὰς δ΄ ἄλλας                     ἐνέπρησε. διαπλεύσας δ΄ εἰς τὴν Κύπρον                     καὶ προσλαβόμενος στρατιώτας καὶ ναῦς διέπλευσεν εἰς τὸ Πηλούσιον.                     τῆς δὲ πόλεως ἐγκρατὴς γενόμενος ἀπέφαινεν ἑαυτὸν ὑπὸ Δαρείου τοῦ                     βασιλέως ἀπεστάλθαι στρατηγὸν διὰ τὸ τὸν ἡγούμενον τῆς Αἰγύπτου                     σατράπην συναγωνιζόμενον ἐν ̓ισσῷ τῆς Κιλικίας πεπτωκέναι. ἀναπλεύσας δ΄ εἰς Μέμφιν τὸ μὲν πρῶτον πρὸ                     τῆς πόλεως παραταξάμενος τοῖς ἐγχωρίοις ἐνίκησε· μετὰ δὲ ταῦτα πρὸς                     ἁρπαγὴν τῶν στρατιωτῶν τραπέντων ἐπεξελθόντες ἐκ τῆς πόλεως ἐπέθεντο                     τοῖς ἀτάκτως διαρπάζουσι τὰς ἐπὶ τῆς χώρας κτήσεις καὶ τόν τε                     ̓αμύνταν ἀπέκτειναν καὶ τοὺς μετ΄ αὐτοῦ πάντας ἄρδην ἀνεῖλον.                         ̓αμύντας μὲν οὖν μεγάλαις ἐπιβολαῖς                     ἐγχειρήσας καὶ παρ΄ ἐλπίδα σφαλεὶς τοιοῦτον ἔσχε τοῦ βίου τὸ τέλοσ.                     ὁμοίως δὲ τούτῳ καὶ τῶν ἄλλων ἡγεμόνων καὶ στρατηγῶν τινες ἐκ τῆς                     ἐν ̓ισσῷ μάχης μετὰ στρατιωτῶν διασωθέντες ἀντείχοντο τῶν Περσικῶν                     ἐλπίδων. οἱ μὲν γὰρ πόλεις ἐπικαίρους                     καταλαμβανόμενοι διεφύλαττον ταύτας τῷ Δαρείῳ, οἱ δ΄ ἔθνη                     προσαγόμενοι καὶ δυνάμεις περὶ αὑτοὺς παρασκευαζόμενοι τὰς ἁρμοζούσας                     χρείας τοῖς ὑποκειμένοις καιροῖς παρείχοντο. οἱ δὲ σύνεδροι τῶν                     ̔ελλήνων ἐψηφίσαντο πέμψαι πρέσβεις πεντεκαίδεκα στέφανον φέροντας                     χρυσοῦν παρὰ τῆς ̔ελλάδος ἀριστεῖον ̓αλεξάνδρῳ καὶ συνησθησομένους                     τῇ κατὰ Κιλικίαν νίκῃ. ̓αλέξανδρος δὲ                     στρατεύσας ἐπὶ Γάζαν φρουρουμένην ὑπὸ Περσῶν καὶ δίμηνον                     προσεδρεύσας εἷλε κατὰ κράτος τὴν πόλιν. ἐπ΄                     ἄρχοντος δ΄ ̓αθήνησιν ̓αριστοφάνους ἐν ̔ρώμῃ κατεστάθησαν ὕπατοι                     Σπούριος Ποστόμιος καὶ Τῖτος Οὐετούριοσ. ἐπὶ δὲ τούτων                     ̓αλέξανδρος ὁ βασιλεὺς τὰ περὶ τὴν Γάζαν διοικήσας ̓αμύνταν μὲν                     μετὰ δέκα νεῶν εἰς Μακεδονίαν ἐξέπεμψε, προστάξας τῶν νέων τοὺς                     εὐθέτους ἐπιλέξαι πρὸς στρατείαν, αὐτὸς δὲ μετὰ πάσης τῆς δυνάμεως                     παρῆλθεν εἰς Αἴγυπτον καὶ παρέλαβε πάσας τὰς ἐν αὐτῇ πόλεις χωρὶς                     κινδύνων· οἱ γὰρ Αἰγύπτιοι τῶν Περσῶν                     ἠσεβηκότων εἰς τὰ ἱερὰ καὶ βιαίως ἀρχόντων ἄσμενοι προσεδέξαντο                     τοὺς Μακεδόνασ. καταστήσας δὲ τὰ κατὰ τὴν Αἴγυπτον προῆλθεν εἰς                     ̓́αμμωνοσ, βουλόμενος χρήσασθαι τῷ θεῷ. κατὰ μέσην δὲ τὴν ὁδὸν                     ἀπήντησαν αὐτῷ πρέσβεις παρὰ Κυρηναίων στέφανον κομίζοντες καὶ                     μεγαλοπρεπῆ δῶρα, ἐν οἷς ἦγον ἵππους τε πολεμιστὰς τριακοσίους καὶ                     πέντε τέθριππα τὰ κράτιστα. ὁ δὲ τούτους                     μὲν ἀποδεξάμενος φιλίαν καὶ συμμαχίαν συνέθετο πρὸς αὐτούσ, αὐτὸς                     δὲ μετὰ τῶν συναποδημούντων προῆγεν ἐπὶ τὸ ἱερόν· καὶ διανύσας ἐπὶ                     τὴν ἔρημον καὶ ἄνυδρον, ὑδρευσάμενος διῄει τὴν χώραν ἔχουσαν                     ἄμμου μέγεθος ἀέριον. ἐν ἡμέραις δὲ τέσσαρσιν ἐξαναλωθέντων τῶν                     κομιζομένων ὑδάτων εἰς δεινὴν σπάνιν παρεγένοντο. εἰς ἀθυμίαν οὖν πάντων ἐμπεσόντων ἄφνω πολὺς                     ὄμβρος ἐξ οὐρανοῦ κατερράγη, τὴν ὑπάρχουσαν τῶν ὑγρῶν ἔνδειαν                     παραδόξως διωρθούμενοσ· διὸ καὶ τὸ συμβὰν ἔδοξεν ἀνελπίστως σωθεῖσι                     θεῶν προνοίᾳ γεγονέναι. ὑδρευσάμενοι δ΄                     ἔκ τινος κοιλάδοσ, ἐπὶ τέσσαρας ἡμέρας ἔχοντες ἀρκοῦσαν τὴν                     βοήθειαν καὶ διελθόντες ἡμέρας τέσσαρας διεξεπέρασαν τὴν ἄνυδρον.                     ἀδήλου δὲ τῆς ὁδοῦ καθεστώσης διὰ τὸ πλῆθος τῆς ἄμμου οἱ                     καθηγούμενοι τῆς ὁδοῦ προσήγγειλαν τῷ βασιλεῖ διότι κόρακες δεξιοὶ                     κλάζοντες τὴν τρίβον τῆς ἐπὶ τὸ ἱερὸν φερούσης ἀτραποῦ                     προσημαίνουσιν. οἰωνισάμενος δὲ τὸ                     συμβαῖνον ὁ ̓αλέξανδρος καὶ διαλαβὼν δέχεσθαι τὸν θεὸν ἀσμένως τὴν                     παρουσίαν αὐτοῦ προῆγε κατὰ σπουδήν. καὶ τὸ μὲν πρῶτον κατήνυσεν                     ἐπὶ τὴν πικρὰν καλουμένην λίμνην, μετὰ δὲ ταῦτα πορευθεὶς σταδίους                     ἑκατὸν παρήλλαξε τὰς ἐπικαλουμένας ̓́αμμωνος πόλεισ· ἐντεῦθεν δ΄                     ὁδοιπορήσας μίαν ἡμέραν συνήγγισε τῷ τεμένει. ἡ δὲ περὶ τὸ ἱερὸν τοῦτο χώρα περιέχεται ὑπὸ                     ἐρήμου καὶ ἀνύδρου τῆς ἀμμώδουσ, πάσης φιλανθρωπίας ἐστερημένησ.                     αὐτὴ δ΄ ἐπὶ μῆκος καὶ πλάτος ἐπὶ σταδίους πεντήκοντα παρήκουσα                     πολλοῖς μὲν καὶ καλοῖς ὕδασι ναματιαίοις διαρρεῖται, δένδρων δὲ                     παντοδαπῶν καὶ μάλιστα καρπίμων πληθύει· καὶ τὸν μὲν ἀέρα τῇ κράσει                     παραπλήσιον ἔχει ταῖς ἐαριναῖς ὥραισ, τόποισδὲ καυματώδεσι                     περιεχομένη μόνη παρηλλαγμένην παρέχεται τοῖς ἐνδιατρίβουσι τὴν                     εὐκρασίαν. τὸ μὲν οὖν τέμενός φασιν                     ἱδρύσασθαι Δαναὸν τὸν Αἰγύπτιον, τὴν δὲ ἱερὰν τοῦ θεοῦ χώραν                     περιοικοῦσι κατὰ μὲν τὴν μεσημβρίαν καὶ δύσιν Αἰθίοπεσ, κατὰ δὲ τὴν                     ἄρκτον Λιβύων νομαδικὸν ἔθνος καὶ πρὸς τὴν μεσόγειον ἀνῆκον τὸ                     τῶν Νασαμώνων ὀνομαζομένων ἔθνοσ. τῶν                     δ΄ ̓αμμωνίων κωμηδὸν οἰκούντων κατὰ μέσην αὐτῶν τὴν χώραν ἀκρόπολις                     ὑπάρχει τριπλοῖς ὠχυρωμένη τοῖς τείχεσι· καὶ ταύτης ὁ μὲν πρῶτος                     περίβολος ἔχει τῶν ἀρχαίων δυναστῶν βασίλεια, ὁ δ΄ ἕτερος τὴν                     γυναικωνῖτιν αὐλὴν καὶ τὰς τῶν τέκνων καὶ γυναικῶν καὶ συγγενῶν                     οἰκήσεις καὶ φυλακτήρια τῶν σκοπῶν, ἔτι δὲ τὸν τοῦ θεοῦ σηκὸν καὶ                     τὴν ἱερὰν κρήνην, ἀφ΄ ἧς τὰ τῷ θεῷ προσφερόμενα τυγχάνει τῆς                     ἁγνείασ, ὁ δὲ τρίτος τὰς τῶν δορυφόρων καταλύσεις καὶ τὰ φυλακτήρια                     τῶν τὸν τύραννον δορυφορούντων. καθίδρυται                     δὲ τῆς ἀκροπόλεως ἐκτὸς οὐ μακρὰν ἕτερος ναὸς ̓́αμμωνος πολλοῖς                     καὶ μεγάλοις δένδροις σύσκιοσ. τούτου δὲ πλησίον ὑπάρχει κρήνη διὰ                     τὸ συμβεβηκὸς ὀνομαζομένη ̔ηλίου κρήνη· αὕτη δὲ τὸ ὕδωρ ἔχει                     συμμεταβαλλόμενον αἰεὶ ταῖς ἡμεριναῖς ὥραις παραδόξωσ. ἅμ΄ ἡμέρᾳ γὰρ ἐξίησι τὴν πηγὴν χλιαράν,                     προϊούσης δὲ τῆς ἡμέρας τῇ προσθέσει τῶν ὡρῶν ἀνάλογον                     καταψύχεται, τοῦ μεσημβρινοῦ δὲ καύματος ἀκμάζει τῇ ψυχρότητι· πάλιν                     δὲ ἀνάλογον ἀπολήγει πρὸς τὴν ἑσπέραν καὶ τῆς νυκτὸς ἐπιλαβούσης                     ἀναθερμαίνεται μέχρι μέσων νυκτῶν καὶ τὸ λοιπὸν ἀπολήγει, μέχρι ἂν                     ἅμα τῷ φωτὶ πρὸς τὴν ἐξ ἀρχῆς ἀποκατασταθῇ τάξιν. τὸ δὲ τοῦ θεοῦ ξόανον ἐκ σμαράγδων καί τινων ἄλλων                     πολυτελῶν λίθων περιέχεται καὶ τὴν μαντείαν ἰδιάζουσαν παντελῶς                     ποιεῖται. ἐπὶ νεὼς γὰρ περιφέρεται χρυσῆς ὑπὸ ἱερέων ὀγδοήκοντα·                     οὗτοι δ΄ ἐπὶ τῶν ὤμων φέροντες τὸν θεὸν προάγουσιν αὐτομάτως ὅπου                     ποτ΄ ἂν ἄγῃ τὸ τοῦ θεοῦ νεῦμα τὴν πορείαν. συνακολουθεῖ δὲ πλῆθος παρθένων καὶ γυναικῶν παιᾶνας                     ᾀδουσῶν κατὰ πᾶσαν τὴν ὁδὸν καὶ πατρίῳ καθυμνούντων ᾠδῇ τὸν                     θεόν. τοῦ δ΄ ̓αλεξάνδρου διὰ τῶν ἱερέων                     εἰσαχθέντος εἰς τὸν νεὼν καὶ τὸν θεὸν κατανοήσαντος ὁ μὲν προφητεύων                     ἀνὴρ πρεσβύτερος τὴν ἡλικίαν προσελθὼν αὐτῷ, χαῖρε, εἶπεν, ὦ                     παῖ· καὶ ταύτην παρὰ τοῦ θεοῦ ἔχε τὴν πρόσρησιν. ὁ δ΄ ὑπολαβών, δέχομαι, φησίν, ὦ πάτερ, καὶ τὸ                     λοιπὸν κεκλήσομαι σόσ. ἀλλ΄ εἰπέ μοι εἴ μοι δίδως τὴν ἁπάσης                     τῆς γῆς ἀρχήν. τοῦ δὲ ἱερέως προσελθόντος τῷ σηκῷ                     καὶ τῶν ἀνδρῶν τῶν αἰρόντων τὸν θεὸν κινηθέντων τεταγμένοις τισὶ                     τῆς φωνῆς συμβόλοις ὁ μὲν ἀνεῖπεν βεβαίως αὐτῷ διδόναι τὸν θεὸν                     τὴν αἴτησιν, ὁ δ΄ ̓αλέξανδρος ὑπολαβών, τὸ λοιπόν, εἶπεν, ὦ                     δαῖμον, ἀπόφηναί μοι τῶν ζητουμένων, εἰ πάντας ἤδη μετελήλυθα τοὺς                     γενομένους φονεῖς τοῦ πατρὸς ἤ τινες διαλελήθασιν. ὁ δὲ προφήτης ἀνεβόησεν εὐφήμει· οὐδένα γὰρ                     ἀνθρώπων ὑπάρχειν τὸν δυνησόμενον ἐπιβουλεῦσαι τῷ γεννήσαντι αὐτόν,                     τοὺς δὲ τοῦ Φιλίππου φονεῖς ἅπαντας τετευχέναι τιμωρίασ. τεκμήρια δ΄                     ἔσεσθαι τῆς ἐκ τοῦ θεοῦ γενέσεως τὸ μέγεθος τῶν ἐν ταῖς πράξεσι                     κατορθωμάτων· καὶ γὰρ πρότερον ἀήττητον αὐτὸν γεγονέναι καὶ μετὰ                     ταῦτ΄ ἔσεσθαι διὰ παντὸς ἀνίκητον. ὁ δ΄                     ̓αλέξανδρος ἡσθεὶς ἐπὶ τοῖς κεχρησμῳδημένοις καὶ τὸν θεὸν                     μεγαλοπρεπέσιν ἀναθήμασι τιμήσας ἐπανῆλθεν εἰς τὴν Αἴγυπτον.                         κρίνας δ΄ ἐν ταύτῃ πόλιν μεγάλην                     κτίσαι προσέταξε τοῖς ἐπὶ τὴν ἐπιμέλειαν ταύτην καταλειπομένοις ἀνὰ                     μέσον τῆς τε λίμνης καὶ τῆς θαλάσσης οἰκίσαι τὴν πόλιν. διαμετρήσας δὲ τὸν τόπον καὶ ῥυμοτομήσας                     φιλοτέχνως τὴν πόλιν ἀφ΄ αὑτοῦ προσηγόρευσεν ̓αλεξάνδρειαν,                     εὐκαιρότατα μὲν κειμένην πλησίον τοῦ Φάρου λιμένοσ, εὐστοχίᾳ δὲ                     τῆς ῥυμοτομίας ποιήσας διαπνεῖσθαι τὴν πόλιν τοῖς ἐτησίοις ἀνέμοις                     καὶ τούτων πνεόντων μὲν διὰ τοῦ μεγίστου πελάγουσ, καταψυχόντων δὲ                     τὸν κατὰ τὴν πόλιν ἀέρα πολλὴν τοῖς κατοικοῦσιν εὐκρασίαν καὶ                     ὑγίειαν κατεσκεύασεν. καὶ τὸν μὲν                     περίβολον αὐτῆς ὑπεστήσατο τῷ τε μεγέθει διαφέροντα καὶ κατὰ τὴν                     ὀχυρότητα θαυμάσιον· ἀνὰμέσον γὰρ ὢν μεγάλης λίμνης καὶ τῆς                     θαλάσσης δύο μόνον ἀπὸ τῆς γῆς ἔχει προσόδους στενὰς καὶ παντελῶς                     εὐφυλάκτουσ. τὸν δὲ τύπον ἀποτελῶν χλαμύδι παραπλήσιον ἔχει πλατεῖαν                     μέσην σχεδὸν τὴν πόλιν τέμνουσαν καὶ τῷ τε μεγέθει καὶ κάλλει                     θαυμαστήν· ἀπὸ γὰρ πύλης ἐπὶ πύλην διήκουσα τεσσαράκοντα μὲν σταδίων                     ἔχει τὸ μῆκοσ, πλέθρου δὲ τὸ πλάτοσ, οἰκιῶν δὲ καὶ ἱερῶν                     πολυτελέσι κατασκευαῖς πᾶσα κεκόσμηται. προσέταξεν δ΄ ὁ ̓αλέξανδρος καὶ βασίλεια κατασκευάσαι θαυμαστὰ κατὰ                     τὸ μέγεθος καὶ βάρος τῶν ἔργων. οὐ μόνον δ΄ ὁ ̓αλέξανδροσ, ἀλλὰ                     καὶ οἱ μετ΄ αὐτὸν βασιλεύσαντες Αἰγύπτου μέχρι τοῦ καθ΄ ἡμᾶς βίου                     σχεδὸν ἅπαντες πολυτελέσι κατασκευαῖς ηὔξησαν τὰ βασίλεια. καθόλου δ΄ ἡ πόλις τοσαύτην ἐπίδοσιν ἔλαβεν                     ἐν τοῖς ὕστερον χρόνοις ὥστε παρὰ πολλοῖς αὐτὴν πρώτην ἀριθμεῖσθαι                     τῶν κατὰ τὴν οἰκουμένην· καὶ γὰρ κάλλει καὶ μεγέθει καὶ προσόδων                     πλήθει καὶ τῶν πρὸς τρυφὴν ἀνηκόντων πολὺ διαφέρει τῶν ἄλλων.                         τὸ δὲ τῶν κατοικούντων                     οἰκητόρων αὐτὴν πλῆθος ὑπερβάλλει τοὺς ἐν ταῖς                     ἄλλαις πόλεσιν οἰκήτορασ· καθ΄ ὃν γὰρ ἡμεῖς παρεβάλομεν χρόνον εἰς                     Αἴγυπτον, ἔφασαν οἱ τὰς ἀναγραφὰς ἔχοντες τῶν κατοικούντων εἶναι                     τοὺς ἐν αὐτῇ διατρίβοντας ἐλευθέρους πλείους τῶν τριάκοντα μυριάδων,                     ἐκ δὲ τῶν προσόδων τῶν κατ΄ Αἴγυπτον λαμβάνειν τὸν βασιλέα πλείω                     τῶν ἑξακισχιλίων ταλάντων. ὁ δ΄ οὖν                     βασιλεὺς ̓αλέξανδρος ἐπιστήσας τινὰς τῶν φίλων ἐπὶ τὴν κατασκευὴν                     τῆς ̓αλεξανδρείας καὶ διοικήσας ἅπαντα τὰ κατὰ τὴν Αἴγυπτον                     ἐπανῆλθε μετὰ τῆς δυνάμεως εἰς τὴν Συρίαν. Δαρεῖος δὲ πυθόμενος αὐτοῦ τὴν παρουσίαν συνηθροίκει                     μὲν τὰς πανταχόθεν δυνάμεις καὶ πάντα τὰ πρὸς τὴν παράταξιν χρήσιμα                     κατεσκεύαστο. τὰ μὲν γὰρ ξίφη καὶ τὰ ξυστὰ πολὺ μείζω τῶν                     προγεγενημένων ἐποίησε διὰ τὸ δοκεῖν διὰ τούτων πολλὰ τὸν                     ̓αλέξανδρον ἐν τῇ περὶ Κιλικίαν μάχῃ πεπλεονεκτηκέναι· κατεσκεύασε                     δὲ καὶ ἅρματα δρεπανηφόρα διακόσια πρὸς κατάπληξιν καὶ φόβον τῶν                     πολεμίων εὐθέτως ἐπινενοημένα. τούτων                     γὰρ ἑκάστου παρ΄ ἑκάτερον τῶν σειροφόρων ἵππων ἐξέκειτο προσηλωμένα                     τῷ ζυγῷ ξύστρα παραμήκη τρισπίθαμα, τὴν ἐπιστροφὴν τῆς ἀκμῆς                     ἔχοντα πρὸς τὴν κατὰ πρόσωπον ἐπιφάνειαν, πρὸς δὲ ταῖς κατακλείσεσι                     τῶν ἀξόνων ἐπ΄ εὐθείας ἄλλα δύο, τὴν μὲν τομὴν ὁμοίαν ἔχοντα                     πρὸς τὴν κατὰ πρόσωπον ἐπιφάνειαν τοῖς προτέροισ, τὸ δὲ μῆκος μείζω                     καὶ πλατύτερα· συνήρμοστο δὲ ταῖς τούτων ἀρχαῖς δρέπανα. πᾶσαν δὲ τὴν δύναμιν ἔν τε ὅπλοις ἐπισήμοις                     καὶ ἡγεμόνων ἀρεταῖς κοσμήσας ἀνέζευξεν ἐκ τῆς Βαβυλῶνος ἔχων                     πεζοὺς μὲν περὶ ὀγδοήκοντα μυριάδασ, ἱππεῖς δὲ οὐκ ἐλάττους τῶν                     εἴκοσι μυριάδων. κατὰ δὲ τὴν ὁδοιπορίαν δεξιὸν μὲν ἔχων τὸν                     Τίγριν, ἀριστερὸν δὲ τὸν Εὐφράτην προῄει διὰ χώρας εὐδαίμονος                     καὶ δυναμένης τοῖς κτήνεσι δαψιλῆ χορτάσματα παρασχέσθαι, τῷ δὲ                     πλήθει τῶν στρατιωτῶν ἱκανὰς τροφὰς χορηγῆσαι. ἔσπευδε γὰρ περὶ τὴν Νίνον ποιήσασθαι τὴν                     παράταξιν, εὐθετωτάτων ὄντων τῶν περὶ αὐτὴν πεδίων καὶ πολλὴν                     εὐρυχωρίαν παρεχομένων τῷ μεγέθει τῶν ἠθροισμένων ὑπ΄ αὐτοῦ                     δυνάμεων. καταστρατοπεδεύσας δὲ περὶ κώμην τὴν ὀνομαζομένην ̓́αρβηλα                     τὰς δυνάμεις ἐνταῦθα καθ΄ ἡμέραν ἐξέταττε καὶ τῇ συνεχεῖ διατάξει                     καὶ μελέτῃ κατεσκεύασεν εὐπειθεῖσ· σφόδρα γὰρ ἠγωνία μήποτε πολλῶν                     καὶ ἀσυμφώνων ἐθνῶν ἠθροισμένων ταῖς διαλέκτοις ταραχή τις γένηται                     κατὰ τὴν παράταξιν. περὶ δὲ διαλύσεως καὶ                     πρότερον μὲν ἐξέπεμψε πρεσβευτὰς πρὸς ̓αλέξανδρον, ἐκχωρῶν αὐτῷ                     τῆς ἐντὸς ̔́αλυος ποταμοῦ χώρασ, καὶ προσεπηγγέλλετο δώσειν ἀργυρίου                     τάλαντα δισμύρια. ὡς δ΄ οὐ προσεῖχεν                     αὐτῷ, πάλιν ἐξέπεμψεν ἄλλους πρέσβεισ, ἐπαινῶν μὲν αὐτὸν ἐπὶ                     τῷ καλῶς κεχρῆσθαι τῇ τε μητρὶ καὶ τοῖς ἄλλοις αἰχμαλώτοισ, ἀξιῶν                     δὲ φίλον γενέσθαι καὶ λαβεῖν τὴν ἐντὸς Εὐφράτου χώραν καὶ τάλαντ΄                     ἀργυρίου τρισμύρια καὶ τὴν ἑτέραν τῶν ἑαυτοῦ θυγατέρων γυναῖκα,                     καθόλου δὲ γενόμενον γαμβρὸν καὶ τάξιν υἱοῦ λαβόντα καθάπερ κοινωνὸν                     γενέσθαι τῆς ὅλης βασιλείασ. ὁ δ΄                     ̓αλέξανδρος εἰς τὸ συνέδριον παραλαβὼν πάντας τοὺς φίλους καὶ περὶ                     τῶν προτιθεμένων αἱρέσεων ἀνακοινωσάμενος ἠξίου τὴν ἰδίαν γνώμην                     ἕκαστον μετὰ παρρησίας ἀποφήνασθαι. τῶν                     μὲν οὖν ἄλλων οὐδεὶς ἐτόλμα συμβουλεῦσαι διὰ τὸ μέγεθος τῆς                     ὑποκειμένης ζητήσεωσ, Παρμενίων δὲ πρῶτος εἶπεν, ἐγὼ μὲν ὢν                     ̓αλέξανδρος ἔλαβον ἂν τὰ διδόμενα καὶ τὴν σύνθεσιν ἐποιησάμην.                         ὁ δ΄ ̓αλέξανδρος ὑπολαβὼν εἶπεν,                     κἀγὼ εἰ Παρμενίων ἦν ἔλαβον ἄν. καθόλου δὲ καὶ ἄλλοις                     μεγαλοψύχοις λόγοις χρησάμενος καὶ τοὺς μὲν λόγους τῶν Περσῶν                     ἀποδοκιμάσασ, προτιμήσας δὲ τὴν εὐδοξίαν τῶν προτεινομένων δωρεῶν                     τοῖς μὲν πρέσβεσιν ἀπόκρισιν ἔδωκεν ὡς οὔθ΄ ὁ κόσμος δυεῖν ἡλίων                     ὄντων τηρῆσαι δύναιτ΄ ἂν τὴν ἰδίαν διακόσμησίν τε καὶ τάξιν οὔθ΄                     ἡ οἰκουμένη δύο βασιλέων ἐχόντων τὴν ἡγεμονίαν ἀταράχως καὶ                     ἀστασιάστως διαμένειν ἂν δύναιτο. διόπερ                     ἀπαγγέλλειν αὐτοὺς ἐκέλευσε τῷ Δαρείῳ, εἰ μὲν τῶν πρωτείων                     ὀρέγεται, διαμάχεσθαι πρὸς αὐτὸν περὶ τῆς τῶν ὅλων μοναρχίασ· εἰ                     δὲ δόξης καταφρονῶν προκρίνει τὴν λυσιτέλειαν καὶ τὴν ἐκ τῆς                     ῥᾳστώνης τρυφήν, αὐτὸς μὲν ̓αλεξάνδρῳ ποιείτω τὰ προσταττόμενα,                     ἄλλων δὲ ἄρχων βασιλευέτω, συγχωρουμένης αὐτῷ τῆς ἐξουσίας ὑπὸ                     τῆς ̓αλεξάνδρου χρηστότητοσ. τὸ δὲ                     συνέδριον διαλύσας καὶ τὴν δύναμιν ἀναλαβὼν προῆγεν ἐπὶ τὴν τῶν                     πολεμίων στρατοπεδείαν. ἅμα δὲ τούτοις πραττομένοις τῆς τοῦ Δαρείου                     γυναικὸς ἀποθανούσης ὁ ̓αλέξανδρος ἔθαψεν αὐτὴν μεγαλοπρεπῶσ.                         Δαρεῖος δὲ τῶν ἀποκρίσεων ἀκούσας                     καὶ τὴν διὰ τῶν λόγων σύνθεσιν ἀπογνοὺς τὴν μὲν δύναμιν καθ΄ ἡμέραν                     συνέταττε καὶ πρὸς τὴν ἐν τοῖς κινδύνοις εὐηκοί̈αν ἑτοίμην                     κατεσκεύαζε, τῶν δὲ φίλων Μαζαῖον μὲν μετὰ στρατιωτῶν ἐπιλέκτων                     ἐξαπέστειλε παραφυλάξοντα τὴν διάβασιν τοῦ ποταμοῦ καὶ τὸν πόρον                     προκαταληψόμενον, ἑτέρους δ΄ ἐξέπεμψε τὴν χώραν πυρπολήσοντας δι΄ ἧς                     ἀναγκαῖον ἦν διελθεῖν τοὺς πολεμίουσ· ἐνόμιζε γὰρ τῷ μὲν ῥεύματι                     τοῦ ποταμοῦ προβλήματι χρῆσθαι πρὸς τὴν ἔφοδον τῶν Μακεδόνων.                         τούτων δ΄ ὁ μὲν Μαζαῖος ὁρῶν                     ἀδιάβατον ὄντα τὸν ποταμὸν διά τε τὸ βάθος καὶ τὴν σφοδρότητα τοῦ                     ῥεύματος τῆς μὲν τούτου φυλακῆς ἠμέλησε, τοῖς δὲ τὴν χώραν                     πυρπολοῦσι συνεργήσας καὶ πολλὴν γῆν διαφθείρας ὑπέλαβεν ἄβατον                     ἔσεσθαι τοῖς πολεμίοις διὰ τὴν σπάνιν τῆς τροφῆσ. ὁ δ΄ ̓αλέξανδρος παραγενόμενος πρὸς τὴν διάβασιν τοῦ                     Τίγρεως ποταμοῦ καὶ τὸν πόρον ὑπό τινων ἐγχωρίων μαθὼν διεβίβασε                     τὴν δύναμιν οὐ μόνον ἐπιπόνωσ, ἀλλὰ καὶ παντελῶς ἐπικινδύνωσ.                         τοῦ γὰρ πόρου τὸ μὲν βάθος ἦν                     ὑπὲρ τῶν μαστῶν, τοῦ δὲ ῥεύματος ἡ ὀξύτης πολλοὺς τῶν διαβαινόντων                     παρέσυρεν καὶ τὴν βάσιν τῶν σκελῶν παρῃρεῖτο, τό τε ῥεῦμα τοῖς                     ὅπλοις ἐμπῖπτον πολλούς τε παρέφερε καὶ τοῖς ἐσχάτοις κινδύνοις                     περιέβαλλεν. ὁ δ΄ ̓αλέξανδρος πρὸς τὴν                     σφοδρότητα τοῦ ῥεύματος ἀντιμηχανώμενος παρήγγειλε πᾶσι τὰς χεῖρας                     ἀλλήλοις συμπλέκειν καὶ τὴν ὅλην τῶν σωμάτων πυκνότητα ποιεῖν                     ζεύγματι παραπλησίαν. παραβόλου δὲ                     γενομένης τῆς διαβάσεως καὶ τῶν Μακεδόνων μόγις διασωθέντων τὴν μὲν                     ἡμέραν ταύτην προσανέλαβε τὴν δύναμιν, τῇ δ΄ ὑστεραίᾳ συντεταγμένην                     ἔχων τὴν στρατιὰν προῆγεν ἐπὶ τοὺς πολεμίους καὶ σύνεγγυς γενόμενος                     τῶν Περσῶν κατεστρατοπέδευσεν. ἀναλογιζόμενος δὲ                     τὸ πλῆθος τῆς τῶν Περσῶν δυνάμεως καὶ τὸ μέγεθος τῶν ἐπικειμένων                     κινδύνων, ἔτι δὲ τὴν περὶ τῶν ὅλων κρίσιν ἐν χερσὶν οὖσαν                     διηγρύπνησε τὴν νύκτα συνεχόμενος τῇ περὶ τοῦ μέλλοντος φροντίδι·                     ὑπὸ δὲ τὴν ἑωθινὴν φυλακὴν τραπεὶς εἰς ὕπνον οὕτως ἐκοιμήθη                     βαθέως ὥστε τῆς ἡμέρας ἐπιγενομένης μὴ δύνασθαι διεγερθῆναι.                         τὸ μὲν οὖν πρῶτον οἱ φίλοι τὸ                     συμβὰν ἡδέως ἑώρων, νομίζοντες τὸν βασιλέα πρὸς τὸν ὑποκείμενον                     κίνδυνον εὐτονώτερον ἔσεσθαι τετευχότα πολλῆς ἀνέσεωσ· ὡς δ΄ ὁ μὲν                     χρόνος προέβαινεν, ὁ δ΄ ὕπνος συνεῖχε τὸν βασιλέα, Παρμενίων                     πρεσβύτατος ὢν τῶν φίλων ἀφ΄ ἑαυτοῦ πρόσταγμα διέδωκε τοῖς πλήθεσιν                     ἑτοιμάζεσθαι τὰ πρὸς τὴν μάχην. οὐκ                     ἀνιεμένου δ΄ αὐτοῦ προσελθόντες οἱ φίλοι μόγις διήγειραν τὸν                     ̓αλέξανδρον. θαυμαζόντων δ΄ ἐπὶ τῷ συμβεβηκότι πάντων καὶ τὴν                     αἰτίαν ἀκοῦσαι βουλομένων ἔφησεν ὁ ̓αλέξανδρος Δαρεῖον εἰς ἕνα                     τόπον ἠθροικότα τὰς δυνάμεις ἀπολελυκέναι πάσης ἀγωνίας αὐτόν·                         μιᾷ γὰρ ἡμέρᾳ κριθέντα περὶ τῶν                     ὅλων παύσεσθαι τῶν πόνων καὶ πολυχρονίων κινδύνων. οὐ μὴν ἀλλὰ                     παρακαλέσας τοὺς ἡγεμόνας τοῖς οἰκείοις λόγοις καὶ πρὸς τοὺς                     ἐπιφερομένους κινδύνους εὐθαρσεῖς καταστήσας προῆγε τὴν δύναμιν                     συντεταγμένην ἐπὶ τοὺς βαρβάρουσ, τῆς τῶν πεζῶν φάλαγγος τὰς τῶν                     ἱππέων εἴλας προτάξασ. ἐπὶ μὲν οὖν τὸ δεξιὸν κέρας ἔταξε τὴν βασιλικὴν                     εἴλην, ἧς εἶχε τὴν ἡγεμονίαν Κλεῖτος ὁ μέλας ὀνομαζόμενοσ,                     ἐχομένους δὲ ταύτης τοὺς ἄλλους φίλουσ, ὧν ἡγεῖτο Φιλώτας ὁ                     Παρμενίωνοσ, ἑξῆς δὲ τὰς ἄλλας ἱππαρχίας ἑπτὰ τεταγμένας ὑπὸ τὸν                     αὐτὸν ἡγεμόνα. ὄπισθεν δὲ τούτων                     ὑπετάγη τὸ τῶν ἀργυρασπίδων πεζῶν τάγμα, διαφέρον τῇ τε τῶν ὅπλων                     λαμπρότητι καὶ τῇ τῶν ἀνδρῶν ἀρετῇ· καὶ τούτων ἡγεῖτο Νικάνωρ ὁ                     Παρμενίωνοσ. ἐχομένην δὲ τούτων ἔστησε τὴν ̓ελιμιῶτιν καλουμένην                     στρατηγίαν, ἧς Κοῖνος ἡγεῖτο, ἑξῆς δὲ τὴν τῶν ̓ορεστῶν καὶ                     Λυγκηστῶν τάξιν ἔστησε, Περδίκκου τὴν στρατηγίαν ἔχοντοσ. καὶ τὴν                     μὲν ἐχομένην στρατηγίαν Μελέαγρος εἶχε, τὴν δὲ συνεχῆ ταύτης                     Πολυπέρχων, τεταγμένων ὑπ΄ αὐτὸν τῶν ὀνομαζομένων Στυμφαίων.                         Φίλιππος δ΄ ὁ Βαλάκρου τὴν συνεχῆ                     ταύτης στρατηγίαν ἐπλήρου καὶ τῆς μετὰ ταύτην Κρατερὸς ἡγεῖτο. τῶν                     δὲ προειρημένων ἱππέων τὴν συνεχῆ τάξιν ἀπεπλήρουν οἱ ἀπὸ                     Πελοποννήσου καὶ ̓αχαί̈ας συστρατεύσαντες ἱππεῖς καὶ Φθιῶται καὶ                     Μαλιεῖσ, ἔτι δὲ Λοκροὶ καὶ Φωκεῖσ, ὧν ἡγεῖτο ̓ερίγυιος ὁ                     Μιτυληναῖοσ. ἑξῆς δ΄ εἱστήκεισαν                     Θετταλοί, Φίλιππον μὲν ἔχοντες ἡγεμόνα, ἀνδρείᾳ δὲ καὶ τῇ τῶν                     εἰλῶν ἱππασίᾳ πολὺ προέχοντες τῶν ἄλλων. ἐχομένους δὲ τούτων τοὺς                     ἐκ Κρήτης τοξότας ἔταξε καὶ τοὺς ἐκ τῆς ̓αχαί̈ας μισθοφόρουσ.                         ἐφ΄ ἑκατέρου δὲ τοῦ κέρατος                     ἐπικάμπιον ἐποίησε τὴν τάξιν, ὅπως μὴ δύνωνται κυκλοῦν οἱ πολέμιοι                     τῷ πλήθει τῶν στρατιωτῶν τὴν ὀλιγότητα τῶν Μακεδόνων. πρὸς δὲ τὰς τῶν δρεπανηφόρων ἁρμάτων ἐπιφορὰς                     μηχανώμενος ὁ βασιλεὺς παρήγγειλε τοῖς ἐν τῇ φάλαγγι πεζοῖσ, ὅταν                     πλησιάζῃ τὰ τέθριππα, συνασπίσαι καὶ ταῖς σαρίσαις τὰς ἀσπίδας                     τύπτειν, ὅπως διὰ τὸν ψόφον πτυρόμενα τὴν εἰς τοὐπίσω ποιήσηται                     φοράν, τοῖς δὲ βιαζομένοις διδόναι διαστήματα, δι΄ ὧν ποιήσονται τὴν                     διέξοδον ἀκίνδυνον τοῖς Μακεδόσιν. αὐτὸς δὲ τοῦ δεξιοῦ μέρους                     ἡγούμενος καὶ λοξὴν τὴν τάξιν ποιούμενος δι΄ ἑαυτοῦ τὴν ὅλην κρίσιν                     τοῦ κινδύνου ποιεῖσθαι διεγνώκει. ὁ δὲ                     Δαρεῖος κατὰ τὰς τῶν ἐθνῶν περιοχὰς τὴν ἔκταξιν πεποιημένος κατά τε                     τὸν ̓αλέξανδρον τεταγμένος προῆγεν ἐπὶ τοὺς πολεμίουσ. ὡς δ΄                     ἐπλησίαζον ἀλλήλαις αἱ δυνάμεισ, οἱ μὲν σαλπικταὶ παρ΄ ἀμφοτέροις                     ἐσήμαινον τὸ πολεμικόν, οἱ δ΄ ἄνδρες μετὰ πολλῆς βοῆς ἀλλήλοις                     ἐπεφέροντο. καὶ πρῶτον τὰ δρεπανηφόρα                     τῶν ἁρμάτων ἀπὸ κράτους ἐλαυνόμενα πολλὴν ἔκπληξιν καὶ φόβον τοῖς                     Μακεδόσιν ἐπέστησεν· καὶ γὰρ Μαζαῖος ὁ τῶν ἱππέων ἡγούμενος                     πυκναῖς ταῖς εἴλαις σὺν τοῖς δρεπανηφόροις ἐπήλαυνε, καταπληκτικωτέραν                     ποιῶν τὴν ἐπιφορὰν τῶν δρεπανηφόρων. τῆς                     δὲ φάλαγγος συνασπιζούσης καὶ κατὰ τὰς τοῦ βασιλέως παραγγελίας ταῖς                     σαρίσαις πάντων τυπτόντων τὰς ἀσπίδας συνέβαινε ψόφον πολὺν γίνεσθαι.                         διόπερ τὰ πολλὰ τῶν ἁρμάτων                     πτυρομένων τῶν ἵππων ἐστρέφετο καὶ τὴν ῥύμην ἀκατάσχετον ποιοῦντα                     πρὸς τοὺς ἰδίους βιαίως ἀνέστρεφε. τῶν δ΄ ἄλλων προσπεσόντων τῇ                     φάλαγγι καὶ τῶν Μακεδόνων ποιούντων ἀξιόλογα διαστήματα διὰ τούτων                     φερόμενα τὰ μὲν συνηκοντίσθη, τὰ δὲ διεξέπεσεν, ἔνια δὲ τῇ βίᾳ                     τῆς ῥύμης φερόμενα καὶ ταῖς τῶν σιδήρων ἀκμαῖς ἐνεργῶς χρησάμενα                     πολλὰς καὶ ποικίλας διαθέσεις θανάτων ἀπειργάζετο. τοιαύτη γὰρ ἦν ἡ ὀξύτης καὶ βία τῶν κεχαλκευμένων                     πρὸς ἀπώλειαν ὅπλων ὥστε πολλῶν μὲν βραχίονας σὺν αὐταῖς ταῖς                     ἀσπίσιν ἀποκόπτεσθαι, οὐκ ὀλίγων δὲ τραχήλους παρασύρεσθαι καὶ τὰς                     κεφαλὰς πίπτειν ἐπὶ τὴν γῆν βλεπόντων ἔτι τῶν ὀμμάτων καὶ τῆς τοῦ                     προσώπου διαθέσεως διαφυλαττομένησ, ἐνίων δὲ τὰς πλευρὰς ἐπικαιρίοις                     τομαῖς ἀναρήττεσθαι καὶ θανάτους ὀξεῖς ἐπιφέρεσθαι. ὡς δ΄ ἤγγισαν ἀλλήλαις                     αἱ δυνάμεις καὶ διὰ τῶν τόξων καὶ σφενδονῶν, ἔτι δὲ τῶν                     ἀκοντιζομένων σαυνίων τὰ ῥιπτούμενα βέλη παρανήλωτο, πρὸς τὴν ἐκ                     χειρὸς μάχην κατήντησαν. καὶ πρῶτον τῶν                     ἱππέων συστησαμένων ἀγῶνα καὶ τῶν Μακεδόνων τῷ δεξιῷ κέρατι                     διαγωνιζομένων ὁ μὲν Δαρεῖος τοῦ λαιοῦ κέρατος ἡγούμενος συναγωνιστὰς                     εἶχε τοὺς συγγενεῖς ἱππεῖσ, ἐπιλέκτους ταῖς ἀρεταῖς καὶ ταῖς                     εὐνοίαισ, χιλίους ἐν μιᾷ περιειλημμένους εἴλῃ. οὗτοι δὲ θεατὴν ἔχοντες τῆς ἰδίας ἀνδραγαθίας                     τὸν βασιλέα τὸ πλῆθος τῶν ἐπ΄ αὐτὸν φερομένων βελῶν προθύμως                     ἐξεδέχοντο. συνῆσαν δὲ τούτοις οἵ τε μηλοφόροι, διάφοροι ταῖς                     ἀνδραγαθίαις καὶ πολλοὶ κατὰ τὸ πλῆθοσ, πρὸς δὲ τούτοις Μάρδοι καὶ                     Κοσσαῖοι, ταῖς τε τῶν σωμάτων ὑπεροχαῖς καὶ ταῖς λαμπρότησι τῶν                     ψυχῶν θαυμαζόμενοι. συνηγωνίζοντο δὲ                     τούτοις οἵ τε περὶ τὰ βασίλεια διατρίβοντες καὶ τῶν ̓ινδῶν οἱ                     κράτιστοι κατ΄ ἀνδρείαν. οὗτοι μὲν οὖν μετὰ πολλῆς βοῆς                     ἐπιρράξαντες τοῖς πολεμίοις ἐκθύμως ἠγωνίζοντο καὶ τῷ πλήθει                     κατεπόνουν τοὺς Μακεδόνασ· Μαζαῖος δὲ                     τὸ δεξιὸν ἔχων κέρας καὶ μετὰ τῶν ἀρίστων ἱππέων διαγωνιζόμενος                     εὐθὺς κατὰ τὴν πρώτην ἔφοδον τῶν ἀνθεστώτων ἀνεῖλεν οὐκ ὀλίγουσ,                     δισχιλίους δὲ Καδουσίους καὶ χιλίους τῶν Σκυθῶν ἱππεῖς ἐπιλέκτους                     ἐξέπεμψε, προστάξας περιιππεῦσαι τὸ κέρας τὸ τῶν πολεμίων καὶ                     προσελάσαντας τῇ παρεμβολῇ τῆς ἀποσκευῆς κυριεῦσαι. ὧν ὀξέως ποιησάντων τὸ προσταχθὲν καὶ                     παρεισπεσόντων εἰς τὴν στρατοπεδείαν τῶν Μακεδόνων τῶν αἰχμαλώτων                     τινὲς ἁρπάσαντες ὅπλα συνήργουν τοῖς Σκύθαις καὶ διήρπαζον τὰς                     ἀποσκευάσ· βοὴ δ΄ ἦν καὶ ταραχὴ διὰ τὸ παράδοξον καθ΄ ὅλην τὴν                     παρεμβολήν. αἱ μὲν οὖν ἄλλαι τῶν                     αἰχμαλωτίδων πρὸς τοὺς βαρβάρους ἀπεχώρουν, ἡ δὲ μήτηρ τοῦ Δαρείου                     Σισύγγαμβρις παρακαλουσῶν αὐτὴν τῶν αἰχμαλωτίδων οὐ προσέσχεν, ἀλλ΄                     ἐφ΄ ἡσυχίας ἔμεινε φιλοφρόνωσ, οὔτε τῷ παραδόξῳ τῆς τύχης                     πιστεύσασα οὔτε τὴν πρὸς ̓αλέξανδρον εὐχαριστίαν λυμαινομένη.                         τέλος δὲ οἱ Σκύθαι πολλὴν τῆς                     ἀποσκευῆς διαρπάσαντες ἀφίππευσαν πρὸς τοὺς περὶ Μαζαῖον καὶ τὴν                     εὐημερίαν ἀπήγγειλαν. ὁμοίως δὲ καὶ τῶν περὶ Δαρεῖον τεταγμένων                     ἱππέων τινὲς καταπονήσαντες τῷ πλήθει τοὺς ἀνθεστῶτας Μακεδόνας                     φεύγειν ἠνάγκασαν. δευτέρου δὲ προτερήματος τοῖς Πέρσαις γενομένου ὁ                     μὲν ̓αλέξανδρος σπεύδων δι΄ ἑαυτοῦ τὴν ἧτταν διορθώσασθαι τῶν ἰδίων                     μετὰ τῆς βασιλικῆς εἴλης καὶ τῶν ἄλλων τῶν ἐπιφανεστάτων ἱππέων                     ἐπ΄ αὐτὸν ἤλαυνε τὸν Δαρεῖον. ὁ δὲ                     τῶν Περσῶν βασιλεὺς δεξάμενος τὴν ἐπιφορὰν τῶν πολεμίων αὐτὸς μὲν                     ἐφ΄ ἅρματος ἀγωνιζόμενος ἠκόντιζεν εἰς τοὺς ἐπιφερομένουσ, πολλῶν δ΄                     αὐτῷ συναγωνιζομένων καὶ τῶν βασιλέων ἐπ΄ ἀλλήλους ἱεμένων ὁ μὲν                     ̓αλέξανδρος ἀκοντίσας ἐπὶ τὸν Δαρεῖον τούτου μὲν ἥμαρτεν, τοῦ δὲ                     παρεστῶτος ἡνιόχου τοῦ βασιλέως κατατυχὼν κατέβαλεν. τῶν δὲ περὶ τὸν Δαρεῖον ἀναβοησάντων οἱ πορρώτερον                     ἀφεστηκότες ὑπέλαβον αὐτὸν τὸν βασιλέα πεπτωκέναι· καὶ τούτων τῆς                     φυγῆς ἀρξαμένων οἱ συνεχεῖς συνείποντο καὶ τὸ συνεστὸς                     αἰεὶ τῷ Δαρείῳ σύνταγμα κατ΄ ὀλίγον παρερρήγνυτο.                     διὸ καὶ τῆς ἑτέρας πλευρᾶς παραγυμνωθείσης τῶν συναγωνιζομένων καὶ                     αὐτὸς καταπλαγεὶς πρὸς φυγὴν ὥρμησεν. τούτων δὲ οὕτως φευγόντων καὶ τοῦ κονιορτοῦ τῶν ἱππέων πρὸς ὕψος                     αἰρομένου καὶ τῶν περὶ τὸν ̓αλέξανδρον ἐκ ποδὸς ἑπομένων διὰ τὸ                     πλῆθος καὶ τὴν πυκνότητα τοῦ κονιορτοῦ συνιδεῖν μὲν οὐκ ἦν τὸν                     Δαρεῖον ὅποι ποιεῖται τὴν φυγήν, στεναγμὸς δὲ τῶν πιπτόντων ἀνδρῶν                     καὶ κτύπος τῶν ἱππέων, ἔτι δὲ τῶν μαστίγων συνεχὴς ψόφος ἐγίνετο.                         ἅμα δὲ τούτοις πραττομένοις Μαζαῖος                     ὁ τοῦ δεξιοῦ κέρατος ἡγούμενοσ, πλείστους ἔχων καὶ κρατίστους                     ἱππεῖσ, βαρὺς ἐπέκειτο τοῖς κατ΄ αὐτὸν τεταγμένοισ· Παρμενίων δὲ                     μετὰ τῶν Θετταλῶν ἱππέων καὶ τῶν ἄλλων τῶν μετ΄ αὐτοῦ                     κινδυνευόντων ὑπέστη τοὺς πολεμίουσ. τὸ                     μὲν οὖν πρῶτον λαμπρῶς ἀγωνιζόμενος διὰ τὰς ἀρετὰς τῶν Θετταλῶν                     προετέρει· τῶν δὲ περὶ τὸν Μαζαῖον τῷ τε πλήθει καὶ βάρει τοῦ                     συστήματος ἐγκειμένων κατεπονεῖτο τὸ τῶν Μακεδόνων ἱππικόν. πολλοῦ δὲ φόνου γινομένου καὶ τῆς τῶν βαρβάρων                     βίας δυσυποστάτου γινομένης ὁ Παρμενίων ἐξέπεμψέ τινας τῶν περὶ                     αὐτὸν ἱππέων πρὸς τὸν ̓αλέξανδρον, λέγων κατὰ τάχος βοηθῆσαι.                     ὀξέως δὲ τούτων τὸ παραγγελθὲν πραττόντων καὶ τὸν ̓αλέξανδρον                     πυθομένων πολὺ τῆς τάξεως ἀπεσπάσθαι κατὰ τὸν διωγμὸν οὗτοι μὲν                     ἐπανῆλθον ἄπρακτοι, ὁ δὲ Παρμενίων                     ταῖς τῶν Θετταλῶν εἴλαις χρώμενος ἐμπειρότατα καὶ πολλοὺς καταβαλὼν                     μόλις ἐτρέψατο τοὺς βαρβάρουσ, μάλιστα καταπλαγέντας τῇ κατὰ τὸν                     Δαρεῖον φυγῇ. ὁ δὲ Δαρεῖος τῇ στρατηγίᾳ διαφέρων καὶ συνεργὸν                     ἔχων τὸ πλῆθος τοῦ κονιορτοῦ τὴν ἀποχώρησιν οὐχ ὁμοίαν τοῖς                     ἄλλοις βαρβάροις ἐποιεῖτο, εἰς τοὐναντίον δὲ μέρος ὁρμήσας καὶ                     κρυπτομένην ἔχων διὰ τὸν ἐξαιρόμενον κονιορτὸν τὴν ἰδίαν ἀποχώρησιν                     ἀκινδύνως αὐτός τε διέφυγεν τούς τε μεθ΄ ἑαυτοῦ πάντας εἰς τὰς                     κατόπιν κειμένας τῶν Μακεδόνων κώμας διέσωσε. τέλος δὲ πάντων τῶν βαρβάρων πρὸς φυγὴν ὁρμησάντων                     καὶ τῶν Μακεδόνων τοὺς ἐσχάτους ἀεὶ κτεινόντων ταχὺ πᾶς ὁ πλησίον                     τοῦ πεδίου τόπος νεκρῶν ἐπληρώθη. διὸ                     καὶ τῶν βαρβάρων ἐν ταύτῃ τῇ μάχῃ κατεκόπησαν οἱ πάντες ἱππεῖς τε                     καὶ πεζοὶ πλείους τῶν ἐννέα μυριάδων· τῶν δὲ Μακεδόνων ἀνῃρέθησαν                     μὲν εἰς πεντακοσίουσ, τραυματίαι δ΄ ἐγένοντο παμπληθεῖσ, ἐν οἷς καὶ                     τῶν ἐπιφανεστάτων ἡγεμόνων ̔ηφαιστίων μὲν εἰς τὸν βραχίονα ξυστῷ                     βληθεὶς ἐτρώθη, τῶν σωματοφυλάκων ἡγούμενοσ, τῶν δὲ στρατηγῶν                     Περδίκκας καὶ Κοῖνοσ, ἔτι δὲ Μενίδας καί τινες ἕτεροι τῶν                     ἐπιφανῶν ἡγεμόνων. ἡ μὲν οὖν περὶ ̓́αρβηλα γενομένη παράταξις                     τοιοῦτον ἔσχε τὸ πέρασ. ἐπ΄ ἄρχοντος δ΄                     ̓αθήνησιν ̓αριστοφῶντος ἐν ̔ρώμῃ διεδέξαντο τὴν ὑπατικὴν ἀρχὴν                     Γάιος Δομέττιος καὶ Αὖλος Κορνήλιοσ. ἐπὶ δὲ τούτων εἰς τὴν                     ̔ελλάδα τῆς περὶ ̓́αρβηλα μάχης διαδοθείσης πολλαὶ τῶν πόλεων                     ὑφορώμεναι τὴν αὔξησιν τῶν Μακεδόνων ἔγνωσαν, ἕως ἔτι τὰ Περσῶν                     πράγματα διαμένει, τῆς ἐλευθερίας ἀντέχεσθαι· βοηθήσειν γὰρ αὐτοῖς Δαρεῖον καὶ χρημάτων τε πλῆθος                     χορηγήσειν πρὸς τὸ δύνασθαι ξενικὰς μεγάλας δυνάμεις συνίστασθαι καὶ                     τὸν ̓αλέξανδρον μὴ δυνήσεσθαι διαιρεῖν τὰς δυνάμεισ. εἰ δὲ περιόψονται τοὺς Πέρσας καταπολεμηθέντασ,                     μονωθήσεσθαι τοὺς ̔́ελληνας καὶ μηκέτι δυνήσεσθαι φροντίσαι τῆς ἑαυτῶν                     ἐλευθερίασ. προεκαλέσατο δὲ πρὸς τὴν                     ἀπόστασιν τοὺς ̔́ελληνας καὶ ὁ περὶ τὴν Θρᾴκην νεωτερισμὸς κατὰ                     τοὺς ὑποκειμένους καιροὺς γενόμενοσ· Μέμνων γὰρ ὁ καθεσταμένος στρατηγὸς τῆς Θρᾴκησ, ἔχων δύναμιν καὶ                     φρονήματος ὢν πλήρησ, ἀνέσεισε μὲν τοὺς βαρβάρουσ, ἀποστάτης δὲ                     γενόμενος ̓αλεξάνδρου καὶ ταχὺ μεγάλης δυνάμεως κυριεύσας φανερῶς                     ἀπεκαλύψατο πρὸς τὸν πόλεμον. διόπερ                     ̓αντίπατρος πᾶσαν ἀναλαβὼν τὴν δύναμιν προῆλθε διὰ Μακεδονίας εἰς                     Θρᾴκην καὶ διεπολέμει πρὸς τὸν Μέμνονα. τούτου δὲ περὶ ταῦτ΄                     ὄντος οἱ Λακεδαιμόνιοι καιρὸν ἔχειν ὑπολαβόντες τοῦ παρασκευάσασθαι                     τὰ πρὸς τὸν πόλεμον παρεκάλουν τοὺς ̔́ελληνας συμφρονῆσαι περὶ τῆς                     ἐλευθερίασ. ̓αθηναῖοι μὲν οὖν, παρὰ                     πάντας τοὺς ἄλλους ̔́ελληνας ὑπ΄ ̓αλεξάνδρου προτιμώμενοι, τὴν                     ἡσυχίαν ἦγον· Πελοποννησίων δ΄ οἱ πλείους καὶ τῶν ἄλλων τινὲς                     συμφρονήσαντες ἀπεγράψαντο πρὸς τὸν πόλεμον καὶ κατὰ δύναμιν τῶν                     πόλεων καταγράφοντες τῶν νέων τοὺς ἀρίστους κατέλεξαν στρατιώτας                     πεζοὺς μὲν οὐκ ἐλάττους τῶν δισμυρίων, ἱππεῖς δὲ περὶ δισχιλίουσ.                         τὴν δ΄ ἡγεμονίαν ἔχοντες                     Λακεδαιμόνιοι πανδημεὶ πρὸς τὸν ὑπὲρ τῶν ὅλων κίνδυνον ὥρμησαν,                     ̓́αγιδος τοῦ βασιλέως τὴν πάντων ἔχοντος ἡγεμονίαν. ̓αντίπατρος δὲ                     πυθόμενος τὴν τῶν ̔ελλήνων συνδρομὴν τὸν μὲν ἐν τῇ Θρᾴκῃ πόλεμον                     ὥς ποτ΄ ἦν δυνατὸν κατέλυσεν, εἰς δὲ τὴν Πελοπόννησον ἧκε μετὰ                     πάσης τῆς δυνάμεωσ. προσλαβόμενος δὲ καὶ παρὰ τῶν συμμαχούντων                     ̔ελλήνων στρατιώτας ἤθροισε τοὺς ἅπαντας οὐκ ἐλάττους τῶν                     τετρακισμυρίων. γενομένης δὲ παρατάξεως                     μεγάλης ὁ μὲν ̓́αγις μαχόμενος ἔπεσεν, οἱ δὲ Λακεδαιμόνιοι πολὺν                     μὲν ἐκθύμως χρόνον ἀγωνιζόμενοι διεκαρτέρουν, τῶν δὲ συμμάχων                     βιασθέντων καὶ αὐτοὶ τὴν ἀναχώρησιν εἰς τὴν Σπάρτην ἐποιήσαντο.                         ἀνῃρέθησαν δ΄ ἐν τῇ μάχῃ τῶν μὲν                     Λακεδαιμονίων καὶ τῶν συμμάχων πλείους τῶν πεντακισχιλίων καὶ                     τριακοσίων, τῶν δὲ μετ΄ ̓αντιπάτρου τρισχίλιοι καὶ πεντακόσιοι.                         ἴδιον δέ τι συνέβη καὶ περὶ τὴν τοῦ                     ̓́αγιδος τελευτὴν γενέσθαι· ἀγωνισάμενος γὰρ λαμπρῶς καὶ πολλοῖς                     τραύμασιν ἐναντίοις περιπεσὼν ὑπὸ τῶν στρατιωτῶν εἰς τὴν Σπάρτην                     ἀπεκομίζετο· περικατάληπτος δὲ γενόμενος καὶ τὰ καθ΄ ἑαυτὸν ἀπογνοὺς                     τοῖς μὲν ἄλλοις στρατιώταις προσέταξεν ἀπιέναι τὴν ταχίστην καὶ                     διασώζειν αὑτοὺς εἰς τὴν τῆς πατρίδος χρείαν, αὐτὸς δὲ καθοπλισθεὶς                     καὶ εἰς γόνυ διαναστὰς ἠμύνατο τοὺς πολεμίους καί τινας καταβαλὼν καὶ                     συνακοντισθεὶς κατέστρεψε τὸν βίον, ἄρξας ἔτη ἐννέα. ἡμεῖς δὲ διεληλυθότες τὰ πραχθέντα κατὰ τὴν                     Εὐρώπην ἐν μέρει τὰ κατὰ τὴν ̓ασίαν συντελεσθέντα διέξιμεν.                         Δαρεῖος μὲν γὰρ ἡττηθεὶς ἐν τῇ                     περὶ ̓́αρβηλα παρατάξει τὴν φυγὴν ἐπὶ τὰς ἄνω σατραπείας ἐποιήσατο,                     σπεύδων τῷ διαστήματι τῶν τόπων λαβεῖν ἀναστροφὴν καὶ χρόνον ἱκανὸν                     εἰς παρασκευὴν δυνάμεωσ. τὸ μὲν οὖν πρῶτον εἰς ̓εκβάτανα τῆς                     Μηδείας διανύσας ἐνταῦθα διέτριβεν καὶ τοὺς μὲν ἐκ τῆς φυγῆς                     ἀνασωζομένους ἀνεδέχετο, τοὺς δὲ ἀνόπλους καθώπλιζεν. μετεπέμπετο δὲ καὶ στρατιώτας ἐκ τῶν πλησιοχώρων                     ἐθνῶν καὶ πρὸς τοὺς ἐκ Βάκτροις καὶ ταῖς ἄνω σατραπείαις σατράπας                     καὶ στρατηγοὺς διεπέμπετο, παρακαλῶν διαφυλάττειν τὴν πρὸς αὐτὸν                     εὔνοιαν. ̓αλέξανδρος δὲ μετὰ τὴν νίκην                     θάψας τοὺς τετελευτηκότας ἐπέβαλε τοῖς ̓αρβήλοις καὶ πολλὴν μὲν                     εὗρεν ἀφθονίαν τῆς τροφῆσ, οὐκ ὀλίγον δὲ κόσμον καὶ γάζαν                     βαρβαρικήν, ἀργυρίου δὲ τάλαντα τρισχίλια. συλλογισάμενος δὲ τὴν                     μέλλουσαν ἔσεσθαι φθορὰν τοῦ περιέχοντος ἀέρος διὰ τὸ πλῆθος τῶν                     νεκρῶν εὐθὺς ἀνέζευξε καὶ κατήντησε μετὰ πάσης τῆς δυνάμεως εἰς                     Βαβυλῶνα. τῶν δ΄ ἐγχωρίων προθύμως                     ὑποδεξαμένων αὐτὸν καὶ κατὰ τὰς ἐπισταθμίας λαμπρῶς ἑστιώντων τοὺς                     Μακεδόνας ἀνέλαβε τὴν δύναμιν ἐκ τῆς προγεγενημένης ταλαιπωρίασ.                     πλείους δὲ τῶν τριάκοντα ἡμερῶν ἐνδιέτριψε τῇ πόλει διά τε τὴν                     δαψίλειαν τῶν ἐπιτηδείων καὶ τὴν φιλοξενίαν τῶν ἐγχωρίων. μετὰ δὲ ταῦτα τὴν μὲν ἄκραν παρέδωκε τηρεῖν                     ̓αγάθωνι τῷ Πυδναίῳ, συστήσας αὐτῷ Μακεδόνας στρατιώτας                     ἑπτακοσίουσ· ̓απολλόδωρον δὲ τὸν ̓αμφιπολίτην καὶ Μένητα τὸν                     Πελλαῖον ἀπέδειξε στρατηγοὺς τῆς τε Βαβυλῶνος καὶ τῶν σατραπειῶν                     μέχρι Κιλικίασ, δοὺς δὲ αὐτοῖς ἀργυρίου τάλαντα χίλια προσέταξε                     ξενολογεῖν στρατιώτας ὡς πλείστουσ. Μιθρίνῃ δὲ τῷ παραδόντι τὴν ἐν Σάρδεσιν ἄκραν ̓αρμενίαν                     ἔδωκεν. ἐκ δὲ τῶν ληφθέντων χρημάτων τῶν μὲν ἱππέων τῶν                     Μακεδόνων ἑκάστῳ ἓξ μνᾶς ἐδωρήσατο, τῶν δὲ συμμάχων πέντε,                     τῶν δ΄ ἐκ τῆς φάλαγγος Μακεδόνων δύο, τοὺς δὲ ξένους διμήνου                     μισθοφοραῖς ἐτίμησε πάντασ. τοῦ δὲ βασιλέως                     ἀναζεύξαντος ἐκ τῆς Βαβυλῶνος καὶ κατὰ τὴν πορείαν ὄντος ἧκον                     πρὸς αὐτὸν παρὰ μὲν ̓αντιπάτρου πεμφθέντες ἱππεῖς μὲν Μακεδόνες                     πεντακόσιοι, πεζοὶ δὲ ἑξακισχίλιοι, ἐκ δὲ Θρᾴκης ἱππεῖς μὲν                     ἑξακόσιοι, Τραλλεῖς δὲ τρισχίλιοι καὶ πεντακόσιοι, ἐκ δὲ                     Πελοποννήσου πεζοὶ μὲν τετρακισχίλιοι, ἱππεῖς δὲ βραχὺ λείποντες τῶν                     χιλίων, ἐκ δὲ τῆς Μακεδονίαστῶν φίλων τοῦ βασιλέως υἱοὶ πεντήκοντα                     πρὸς τὴν σωματοφυλακίαν ὑπὸ τῶν πατέρων ἀπεσταλμένοι. ὁ δὲ βασιλεὺς τούτους παραλαβὼν προῆγε καὶ                     κατήντησεν ἑκταῖος εἰς τὴν Σιττακινὴν ἐπαρχίαν. τῆς δὲ χώρας ταύτης                     πολλὴν ἀφθονίαν ἐχούσης τῶν ἐπιτηδείων πάντων ἐν ταύτῃ πλείους                     ἡμέρας ἔμεινεν, ἅμα μὲν σπεύδων ἐκ τῆς κατὰ τὴν ὁδοιπορίαν                     ταλαιπωρίας ἀναλαβεῖν τὴν δύναμιν, ἅμα δὲ τῆς στρατιωτικῆς τάξεως                     διανοούμενος ἐπιμεληθῆναι καὶ τὰς ἡγεμονίας ἀναβιβάσαι καὶ τὴν                     δύναμιν ἰσχυροποιῆσαι τῷ τε πλήθει καὶ ταῖς ἀρεταῖς τῶν ἡγεμόνων.                         συντελέσας δὲ τὰ δεδογμένα καὶ μετὰ                     πολλῆς ἐπιμελείας περὶ τῶν ἀριστίων κρίσιν ποιησάμενος καὶ πολλοὺς                     ἀπὸ τῆς μεγάλης ἡγεμονίας ἐπὶ μεγάλας ἐξουσίας ἀναβιβάσας πάντας                     τοὺς ἡγεμόνας εἰς ἀξίωμα μεῖζον καὶ στοργὴν ἰσχυρὰν πρὸς ἑαυτὸν                     προήγαγεν. ἐπεμελήθη δὲ καὶ τῆς                     ἰδιωτικῆς τῶν στρατιωτῶν διατάξεως καὶ πολλὰ πρὸς τὴν εὐχρηστίαν                     ἐπινοησάμενος ἐπὶ τὸ κρεῖττον διωρθώσατο. κατασκευάσας δὲ πᾶσαν τὴν                     στρατιὰν εὐνοίᾳ τε πρὸς τὸν ἡγούμενον διαφέρουσαν καὶ πρὸς τὰ                     παραγγελλόμενα πειθαρχοῦσαν, ἔτι δὲ ταῖς ἀνδραγαθίαις ὑπερβάλλουσαν                     ἐπὶ τοὺς ὑπολειπομένους ἀγῶνας ὥρμησεν. εἰς δὲ τὴν Σουσιανὴν καταντήσας ἀκινδύνως παρέλαβε τὰ περιβόητα ἐν                     Σούσοις βασίλεια, ἑκουσίως ̓αβουλεύτου τοῦ σατράπου παραδόντος αὐτῷ                     τὴν πόλιν, ὡς μὲν ἔνιοι γεγράφασι, προστάξαντος Δαρείου τοῖς                     πεπιστευμένοις ὑπ΄ αὐτοῦ. τοῦτο δὲ πρᾶξαι τὸν βασιλέα τῶν Περσῶν,                     ὅπως ὁ μὲν ̓αλέξανδρος εἰς περισπασμοὺς ἀξιολόγους καὶ παραλήψεις                     ἐπιφανεστάτων πόλεων καὶ θησαυρῶν μεγάλων ἐμπεσὼν ἐν ἀσχολίαις                     ὑπάρχῃ, ὁ δὲ Δαρεῖος τῇ φυγῇ λαμβάνῃ χρόνον εἰς τὴν τοῦ                     πολέμου παρασκευήν. ὁ δὲ ̓αλέξανδρος                     παραλαβὼν τὴν πόλιν καὶ τοὺς ἐν τοῖς βασιλείοις θησαυροὺς εὗρεν                     ἀσήμου χρυσοῦ καὶ ἀργύρου πλείω τῶν τετρακισμυρίων ταλάντων.                         ταῦτα δὲ ἐκ πολλῶν χρόνων οἱ                     βασιλεῖς ἄθικτα διετήρησαν, πρὸς τὰ παράλογα τῆς τύχης ἀπολιπόντες                     αὑτοῖς καταφυγάσ. χωρὶς δὲ τούτων ὑπῆρχεν ἐνακισχίλια τάλαντα χρυσοῦ                     χαρακτῆρα δαρεικὸν ἔχοντα. ἴδιον δέ τι                     συνέβη γενέσθαι τῷ βασιλεῖ κατὰ τὴν παράληψιν τῶν χρημάτων.                     καθίσαντος γὰρ αὐτοῦ ἐπὶ τὸν βασιλικὸν θρόνον καὶ τούτου μείζονος                     ὄντος ἢ κατὰ τὴν συμμετρίαν τοῦ σώματοσ, τῶν παίδων τις ἰδὼν τοὺς                     πόδας ἀπολείποντας πολὺ τοῦ κατὰ τὸν θρόνον ὑποβάθρου βαστάσας τὴν                     Δαρείου τράπεζαν ὑπέθηκε τοῖς ποσὶν αἰωρουμένοισ. ἁρμοστῆς δὲ γενομένης ὁ μὲν βασιλεὺς ἀπεδέξατο τὴν                     τοῦ πράξαντος εὐστοχίαν, τῶν δὲ παρεστώτων τις τῷ θρόνῳ εὐνοῦχος                     κινηθεὶς τὴν ψυχὴν τῇ μεταβολῇ τῆς τύχης ἐδάκρυσεν. ὃν ἰδὼν ὁ ̓αλέξανδρος ἤρετο, τί κακὸν ἰδὼν                     γεγονὸς κλαίεισ; ὁ δὲ εὐνοῦχος ἔφησε, νῦν μὲν σός εἰμι δοῦλοσ,                     πρότερον δὲ Δαρείου, καὶ φύσει φιλοδέσποτος ὢν ἤλγηκα ἰδὼν τὸ παρ΄                     ἐκείνῳ μάλιστα τιμώμενον νῦν ἄτιμον γεγονὸς σκεῦοσ. ὁ δὲ βασιλεὺς διὰ τῆς ἀποκρίσεως λαβὼν ἔννοιαν                     τῆς ὅλης κατὰ τὴν Περσικὴν βασιλείαν μεταβολῆς ὑπέλαβεν ἑαυτὸν                     ὑπερήφανόν τι πεποιηκέναι καὶ τῆς πρὸς τὰς αἰχμαλωτίδας ἐπιεικείας                     ἀλλοτριώτατον. διόπερ προσκαλεσάμενος τὸν                     θέντα τὴν τράπεζαν ἐπέταξεν ἆραι πάλιν. ἐνταῦθα παρεστὼς Φιλώτασ,                     ἀλλ΄ οὐχ ὕβρις ἐστίν, εἶπεν, τὸ μὴ ὑπὸ σοῦ προσταχθέν, ἀλλὰ                     δαίμονός τινος ἀγαθοῦ προνοίᾳ καὶ βουλήσει. ὁ δὲ βασιλεὺς                     οἰωνισάμενος τὸ ῥηθὲν προσέταξεν ἐᾶν κειμένην ὑπὸ τῷ θρόνῳ τὴν                     τράπεζαν. μετὰ δὲ ταῦτα τὴν μὲν Δαρείου                     μητέρα καὶ τὰς θυγατέρας καὶ τὸν υἱὸν ἀπέλιπεν ἐν Σούσοις καὶ                     παρακατέστησε τοὺς διδάξοντας τὴν ̔ελληνικὴν διάλεκτον, αὐτὸς δὲ μετὰ                     τῆς δυνάμεως ἀναζεύξας τεταρταῖος ἐπὶ τὸν Τίγριν ποταμὸν ἀφίκετο.                         ὃς ῥέων ἀπὸ τῆς Οὐξίων ὀρεινῆς                     τὸ μὲν πρῶτον φέρεται διὰ χώρας τραχείας καὶ χαράδραις μεγάλαις                     διειλημμένης ἐπὶ σταδίους χιλίουσ, ἔπειτα διαρρεῖ χώραν πεδιάδα,                     πραϋνόμενος αἰεὶ μᾶλλον, καὶ διελθὼν σταδίους ἑξακοσίους ἐξίησιν                     εἰς τὴν κατὰ Πέρσας θάλασσαν. διαβὰς δὲ                     τὸν Τίγριν προῆγεν ἐπὶ τὴν Οὐξίων χώραν,οὖσαν πάμφορον καὶ                     δαψιλέσιν ὕδασι διαρρεομένην καὶ πολλοὺς καὶ παντοδαποὺς ἐκφέρουσαν                     καρπούσ· διὸ καὶ τῆς ὡρίμου ξηραινομένης ὀπώρας παντοδαπὰ πλάσματα                     χρήσιμα πρὸς ἀπόλαυσιν οἱ τὸν Τίγριν πλέοντες ἔμποροι κατάγουσιν                     εἰς τὴν Βαβυλωνίαν. καταλαβὼν δὲ τὰς                     παρόδους φυλαττομένας ὑπὸ Μαδέτου, συγγενοῦς μὲν ὄντος Δαρείου,                     δύναμιν δὲ ἔχοντος ἀξιόλογον, κατεσκέψατο τὴν ὀχυρότητα τῶν τόπων.                     ἀπαροδεύτων δ΄ ὄντων κρημνῶν τῶν ἐγχωρίων τις ἀνήρ, Οὔξιος μὲν τὸ                     γένοσ, ἔμπειρος δὲ τῶν τόπων, ἐπηγγείλατο τῷ βασιλεῖ διά τινος                     στενῆς ἀτραποῦ καὶ παραβόλου ἄξειν τοὺς στρατιώτασ, ὥστε                     ὑπερδεξίους γενέσθαι τῶν πολεμίων. ὁ δ΄                     ̓αλέξανδρος προσδεξάμενος τοὺς λόγους τούτῳ μὲν συναπέστειλε τοὺς                     ἱκανοὺς στρατιώτασ, αὐτὸς δὲ τὴν δίοδον κατασκευάσας ἐφ΄ ὧν ἦν                     ἐνδεχόμενον ἐκ διαδοχῆς προσέβαλε τοῖς ἐπὶ τῶν παρόδων ἐφεστηκόσιν.                     ἐνεργῶς δὲ τοῦ κινδύνου συνεστῶτος καὶ τῶν βαρβάρων περισπωμένων περὶ                     τὸν ἀγῶνα παραδόξως οἱ πεμφθέντες ἐφάνησαν ὑπερδέξιοι τοῖς τὴν                     πάροδον φυλάττουσι. καταπλαγέντων δὲ τῶν βαρβάρων καὶ πρὸς φυγὴν                     ὁρμησάντων ἐγκρατὴς ἐγένετο τῆς διεξόδου καὶ ταχέως πασῶν τῶν κατὰ                     τὴν Οὐξιανὴν πόλεων. ἐντεῦθεν δ΄ ἀναζεύξας                     προῆγεν ἐπὶ τὴν Περσίδα καὶ πεμπταῖος ἧκεν ἐπὶ τὰς Σουσιάδας                     καλουμένας πέτρασ. ταύτας δὲ προκατειληφὼς ἦν ὁ ̓αριοβαρζάνης μετὰ                     στρατιωτῶν πεζῶν μὲν δισμυρίων καὶ πεντακισχιλίων, ἱππέων δὲ                     τριακοσίων. ὁ δὲ βασιλεὺς δόξας τῇ βίᾳ                     κρατήσειν τῆς πύλης προῆγε διὰ τόπων στενῶν καὶ τραχέων οὐδενὸς                     παρενοχλοῦντοσ. οἱ δὲ βάρβαροι μέχρι μέν τινος εἴων αὐτὸν                     διαπορεύεσθαι τὰς παρόδουσ, ἐπεὶ δὲ εἰς μέσας τὰς δυσχωρίας ἧκον,                     ἄφνω τὴν ἐπίθεσιν ἐποιοῦντο καὶ πολλοὺς μὲν ἁμαξιαίους λίθους                     ἐπεκύλιον, οἳ προσπίπτοντες ἄφνω τοῖς Μακεδόσιν ἀθρόοις πολλοὺς                     διέφθειρον, οὐκ ὀλίγοι δ΄ ἀπὸ τῶν κρημνῶν ἀκοντίζοντες εἰς                     πεπυκνωμένους οὐκ ἀπετύγχανον τῶν σκοπῶν· ἄλλοι δ΄ ἐκ χειρὸς τοῖς                     λίθοις βάλλοντες τοὺς βιαζομένους τῶν Μακεδόνων ἀνέστελλον. πολλὰ δ΄                     αὐτοῖς τῆς δυσχωρίας συνεργούσης ἐπλεονέκτουν καὶ συχνοὺς μὲν                     ἀπέκτεννον, οὐκ ὀλίγους δὲ κατετίτρωσκον. ὁ δ΄ ̓αλέξανδρος τῇ δεινότητι τοῦ πάθους ἀδυνατῶν βοηθεῖν καὶ                     θεωρῶν μηδένα τῶν πολεμίων μήτε τεθνηκότα μήτε ὅλως τετρωμένον, τῶν                     δὲ ἰδίων ἀπολωλότας μὲν πολλούσ, κατατετρωμένους δὲ σχεδὸν ἅπαντας                     τοὺς προσβάλλοντας ἀνεκαλέσατο τῇ σάλπιγγι τοὺς στρατιώτας ἀπὸ τῆς                     μάχησ. ἀναχωρήσας δὲ ἀπὸ τῶν παρόδων                     σταδίους τριακοσίους κατεστρατοπέδευσε καὶ παρὰ τῶν ἐγχωρίων                     ἐπυνθάνετο μή τις ἑτέρα ἐστὶ διεκβολή. πάντων δ΄ ἀποφαινομένων                     δίοδον μὲν μηδεμίαν ἄλλην ὑπάρχειν, περίοδον δὲ εἶναι πολλῶν                     ἡμερῶν αἰσχρὸν εἶναι νομίσας ἀτάφους ἀπολιπεῖν τοὺς τετελευτηκότας                     καὶ τὴν αἴτησιν τῶν νεκρῶν οὖσαν ὁρῶν ἀσχήμονα καὶ περιέχουσαν                     ἥττης ὁμολόγησιν προσέταξεν ἀναγαγεῖν ἅπαντας τοὺς αἰχμαλώτουσ.                         ἐν δὲ τούτοις ἧκεν ὑπαγόμενος ἀνὴρ                     δίγλωττοσ, εἰδὼς τὴν Περσικὴν διάλεκτον· οὗτος δὲ ἑαυτὸν                     ἀπεφαίνετο Λύκιον μὲν εἶναι τὸ γένοσ, αἰχμάλωτον δὲ γενόμενον                     ποιμαίνειν κατὰ τὴν ὑποκειμένην ὀρεινὴν ἔτη πλείω· δι΄ ἣν αἰτίαν                     ἔμπειρον γενέσθαι τῆς χώρας καὶ δύνασθαι τὴν δύναμιν ἀγαγεῖν διὰ                     τῆς καταδένδρου καὶ κατόπιν ποιῆσαι τῶν τηρούντων τὰς παρόδουσ.                         ὁ δὲ βασιλεὺς μεγάλαις δωρεαῖς                     τιμήσειν ἐπαγγειλάμενος τὸν ἄνδρα τούτου καθηγουμένου διῆλθεν                     ἐπιπόνως τὴν ὀρεινὴν νυκτὸς πολλὴν μὲν πατήσας χιόνα, πᾶσαν δὲ                     κρημνώδη χώραν περάσασ, χαράδραις βαθείαις καὶ πολλαῖς φάραγξι                     διειλημμένην. ἐπιφανεὶς δὲ ταῖς                     προφυλακαῖς τῶν πολεμίων τοὺς μὲν πρώτους κατέκοψε, τοὺς δ΄ ἐπὶ τῆς                     δευτέρας φυλακῆς τεταγμένους ἐζώγρησε, τοὺς δὲ τρίτους τρεψάμενος                     ἐκράτησε τῶν παρόδων καὶ τοὺς πλείστους τῶν περὶ τὸν ̓αριοβαρζάνην                     ἀπέκτεινε. μετὰ δὲ ταῦτα ἐπὶ τὴν Περσέπολιν                     προάγων κατὰ τὴν ὁδὸν ἐπιστολὴν ἐκομίσατο παρὰ τοῦ κυριεύοντος τῆς                     πόλεως Τιριδάτου. ἐν ταύτῃ δ΄ ἦν γεγραμμένον ὅτι ἐὰν παραγενόμενος                     φθάσῃ τοὺς ἐπιβαλλομένους διατηρῆσαι Δαρείῳ τὴν Περσέπολιν, κύριος                     ἔσται ταύτης ὑπ΄ αὐτοῦ παραδοθείσησ. διόπερ ὁ ̓αλέξανδρος κατὰ σπουδὴν ἦγε τὴν δύναμιν καὶ τὸν                     ̓αράξην ποταμὸν ζεύξας διεβίβασε τοὺς στρατιώτασ. προάγοντος δὲ τοῦ                     βασιλέως θέαμα παράδοξον καὶ δεινὸν ὤφθη, μισοπονηρίαν μὲν περιέχον                     κατὰ τῶν πραξάντων, ἔλεον δὲ καὶ συμπάθειαν ἐπιφέρον πρὸς τοὺς                     ἀνήκεστα πεπονθότασ. ἀπήντησαν γὰρ                     αὐτῷ μεθ΄ ἱκετηριῶν ̔́ελληνες ὑπὸ τῶν πρότερον βασιλέων ἀνάστατοι                     γεγονότεσ, ὀκτακόσιοι μὲν σχεδὸν τὸν ἀριθμὸν ὄντεσ, ταῖς δ΄                     ἡλικίαις οἱ πλεῖστοι μὲν γεγηρακότεσ, ἠκρωτηριασμένοι δὲ πάντεσ, οἱ                     μὲν χεῖρασ, οἱ δὲ πόδασ, οἱ δὲ ὦτα καὶ ῥῖνασ· τῶν δ΄ ἐπιστήμας ἢ τέχνας εἰδότων καὶ ἐν παιδείᾳ                     προκεκοφότων τὰ μὲν ἄλλα τῶν ἀκρωτηρίων ἀπεκέκοπτο, αὐτὰ δὲ μόνα                     τὰ συνεργοῦντα πρὸς τὰς ἐπιστήμας ἀπελέλειπτο· ὥστε πάντας ὁρῶντας                     τὰ τῆς ἡλικίας ἀξιώματα καὶ τὰς περιεχούσας τὰ σώματα συμφορὰς                     ἐλεεῖν τὰς τύχας τῶν ἀκληρούντων, μάλιστα δὲ αὐτὸν τὸν ̓αλέξανδρον                     συμπαθῆ γενέσθαι τοῖς ἠτυχηκόσι καὶ μὴ δύνασθαι κατασχεῖν τὰ δάκρυα.                         ἀναβοησάντων δὲ ἅμα ἁπάντων καὶ                     τὸν ̓αλέξανδρον ἀξιούντων ἀμῦναι ταῖς ἰδίαις συμφοραῖς ὁ μὲν                     βασιλεὺς προσκαλεσάμενος τοὺς προεστηκότας καὶ τῆς αὑτοῦ μεγαλοψυχίας                     ἀξίως τιμήσας ἐπηγγείλατο πολλὴν πρόνοιαν ποιήσασθαι τῆς ἐπ΄ οἶκον                     ἀνακομιδῆσ. οἱ δὲ συνελθόντες καὶ                     βουλευσάμενοι προέκριναν τὴν αὐτόθι μονὴν τῆς εἰς οἶκον ἀνακομιδῆσ.                     ἀνασωθέντας μὲν γὰρ αὑτοὺς διασπαρήσεσθαι κατ΄ ὀλίγους καὶ περιόντας                     ἐν ταῖς πόλεσιν ἐπονείδιστον ἕξειν τὴν ἐκ τῆς τύχης ἐπήρειαν· μετ΄                     ἀλλήλων δὲ βιοῦντασ, τὴν ὁμοίαν συμφορὰν ἔχοντασ, παραμύθιον ἕξειν                     τῆς ἰδίας ἀκληρίας τὴν τῶν ἄλλων τῆς ἀκληρίας ὁμοιότητα.                         διὸ καὶ πάλιν ἐντυχόντες τῷ βασιλεῖ                     καὶ τὴν ἰδίαν κρίσιν δηλώσαντες ἐδέοντο πρὸς ταύτην τὴν ὑπόστασιν                     οἰκείαν παρέχεσθαι βοήθειαν. ὁ δὲ                     ̓αλέξανδρος συγκαταθέμενος τοῖς δεδογμένοις τρισχιλίας μὲν ἑκάστῳ                     δραχμὰς ἐδωρήσατο καὶ στολὰς ἀνδρείας πέντε καὶ γυναικείας ἴσασ,                     ζεύγη δὲ βοϊκὰ δύο καὶ πρόβατα πεντήκοντα καὶ πυρῶν μεδίμνους                     πεντήκοντα· ἐποίησεν δὲ καὶ ἀτελεῖς αὐτοὺς παντὸς βασιλικοῦ φόρου                     καὶ τοῖς ἐπιστάταις προσέταξε φροντίζειν ὅπως μηδ΄ ὑφ΄ ἑνὸς                     ἀδικῶνται. ̓αλέξανδρος μὲν οὖν                     ἀκολούθως τῇ κατ΄ αὐτὸν ἐπιεικείᾳ τοιαύταις εὐεργεσίαις τὰς τῶν                     ἠτυχηκότων συμφορὰς διωρθώσατο. τὴν δὲ Περσέπολιν,                     μητρόπολιν οὖσαν τῆς Περσῶν βασιλείασ, ἀπέδειξε τοῖς Μακεδόσι                     πολεμιωτάτην τῶν κατὰ τὴν ̓ασίαν πόλεων καὶ τοῖς στρατιώταις ἔδωκεν                     εἰς διαρπαγὴν χωρὶς τῶν βασιλείων. πλουσιωτάτης δ΄ οὔσης τῶν ὑπὸ τὸν ἥλιον καὶ τῶν ἰδιωτικῶν οἴκων                     πεπληρωμένων ἐκ πολλῶν χρόνων παντοίας εὐδαιμονίας οἱ Μακεδόνες                     ἐπῄεσαν τοὺς μὲν ἄνδρας πάντας φονεύοντεσ, τὰς δὲ κτήσεις                     διαρπάζοντεσ, πολλὰς μὲν τοῖς πλήθεσιν ὑπαρχούσασ, κατασκευῆς δὲ καὶ                     κόσμου παντοίου γεμούσασ. ἔνθα δὴ πολὺς                     μὲν ἄργυρος διεφορεῖτο, οὐκ ὀλίγος δὲ χρυσὸς διηρπάζετο, πολλαὶ δὲ                     καὶ πολυτελεῖς ἐσθῆτεσ, αἱ μὲν θαλασσίαις πορφύραισ, αἱ δὲ χρυσοῖς                     ἐνυφάσμασι πεποικιλμέναι, τοῖς κρατοῦσιν ἔπαθλα καθίσταντο. τὰ δὲ                     μεγάλα καὶ κατὰ πᾶσαν τὴν οἰκουμένην περιβόητα βασίλεια πρὸς ὕβριν                     καὶ παντελῆ φθορὰν ἀπεδέδεικτο. οἱ δὲ                     Μακεδόνες ἐνημερεύσαντες ταῖς ἁρπαγαῖς τὴν ἄπληστον τοῦ πλείονος                     ἐπιθυμίαν οὐκ ἐδύναντο πληρῶσαι. τοσαύτη                     γὰρ ἦν τῆς πλεονεξίας ὑπερβολὴ κατὰ τὰς τούτων ἁρπαγὰς ὥστε καὶ                     πρὸς ἀλλήλους διαμάχεσθαι καὶ πολλοὺς ἀναιρεῖν τῶν τὰ πολλὰ τῆς                     ἁρπαγῆς ἐξιδιοποιουμένων· τινὲς δὲ τὰ πολυτελέστατα τῶν εὑρισκομένων                     τοῖς ξίφεσι διακόπτοντες τὰς ἰδίας ἀπεκόμιζον μερίδασ, ἔνιοι δὲ τὰς                     τῶν ἐπιβαλλόντων τοῖς ἀμφισβητουμένοις χεῖρας ἀπέκοπτον,                     συνεκφερόμενοι τοῖς θυμοῖσ· τὰς δὲ                     γυναῖκας σὺν αὐτοῖς τοῖς κόσμοις πρὸς βίαν ἀπῆγον, τὴν αἰχμαλωσίαν                     δουλαγωγοῦντεσ· ἡ μὲν οὖν Περσέπολις ὅσῳ τῶν ἄλλων πόλεων                     ὑπερεῖχεν εὐδαιμονίᾳ, τοσοῦτον ὑπερεβάλετο τὰς ἄλλας τοῖς                     ἀτυχήμασιν. ὁ δὲ ̓αλέξανδρος παρελθὼν εἰς τὴν                     ἄκραν παρέλαβε τοὺς ἐν αὐτῇ θησαυρούσ. οὗτοι δέ, ἀπὸ Κύρου τοῦ                     πρώτου Περσῶν βασιλεύσαντος μέχρι τῶν ὑποκειμένων καιρῶν ἠθροισμένων                     τῶν προσόδων, ἔγεμον ἀργυρίου τε καὶ χρυσίου· εὑρέθησαν γὰρ ἐν                     αὐτοῖς δώδεκα μυριάδες ταλάντων, εἰς ἀργυρίου λόγον αγομένου τοῦ                     χρυσίου. βουλόμενος δὲ τῶν χρημάτων ἃ                     μὲν μεθ΄ ἑαυτοῦ κομίζειν πρὸς τὰς εἰς τὸν πόλεμον χρείασ, ἃ δ΄ εἰς                     Σοῦσα καταθέσθαι καὶ φυλάττειν ἐν ταύτῃ τῇ πόλει μετεπέμψατο ἐκ                     Βαβυλῶνος καὶ Μεσοποταμίασ, ἔτι δ΄ ἐκ Σούσων ἡμιόνων πλῆθοσ, τῶν                     μὲν ἀχθοφόρων, τῶν δὲ ζευγιτῶν, πρὸς δὲ τούτοις καμήλους ἀχθοφόρους                     τρισχιλίας καὶ διὰ τούτων πάντα ἀπεκόμισεν εἰς τοὺς προκριθέντας                     τόπουσ· σφόδρα γὰρ ἀλλοτρίως ἔχων πρὸς                     τοὺς ἐγχωρίους ἠπίστει τε αὐτοῖς καὶ τὴν Περσέπολιν εἰς τέλος                     ἔσπευδε καταφθεῖραι. οὐκ ἀνοίκειον δ΄                     εἶναι νομίζομεν περὶ τῶν ἐν ταύτῃ τῇ πόλει βασιλείων διὰ τὴν                     πολυτέλειαν τῆς κατασκευῆς βραχέα διελθεῖν. οὔσης γὰρ ἄκρας ἀξιολόγου περιείληφεν αὐτὴν τριπλοῦν τεῖχοσ, οὗ                     τὸ μὲν πρῶτον ἀναλήμματι πολυδαπάνῳ κατεσκεύαστο καὶ τὸ ὕψος εἶχε                     πηχῶν ἑκκαίδεκα ἐπάλξεσι κεκοσμημένον, τὸ δὲ δεύτερον τὴν μὲν ἄλλην κατασκευὴν ὁμοίαν ἔχει τῷ                     προειρημένῳ, τὸ δ΄ ὕψος διπλάσιον. ὁ δὲ τρίτος περίβολος τῷ σχήματι                     μέν ἐστι τετράπλευροσ, τὸ δὲ τούτου τεῖχος ὕψος ἔχει πηχῶν                     ἑξήκοντα, λίθῳ σκληρῷ καὶ πρὸς διαμονὴν αἰωνίαν εὖ πεφυκότι                     κατεσκευασμένον. ἑκάστη δὲ τῶν πλευρῶν                     ἔχει πύλας χαλκᾶς καὶ παρ΄ αὐτὰς σταυροὺς χαλκοῦς εἰκοσιπήχεισ, οὓς                     μὲν πρὸς τὴν ἐκ τῆς θέας κατάπληξιν, ἃς δὲ πρὸς ἀσφάλειαν                     ἡρμοσμένασ. ἐν δὲ τῷ πρὸς ἀνατολὰς                     μέρει τῆς ἄκρας τέτταρα πλέθρα διεστηκὸς ὄρος ἐστὶν τὸ καλούμενον                     βασιλικόν, ἐν ᾧ τῶν βασιλέων ὑπῆρχον οἱ τάφοι. πέτρα γὰρ ἦν                     κατεξαμμένη καὶ κατὰ μέσον οἴκους ἔχουσα πλείονασ, ἐν οἷς σηκοὶ                     τῶν τετελευτηκότων ὑπῆρχον, πρόσβασιν μὲν οὐδεμίαν ἔχοντες                     χειροποίητον, ὑπὸ ὀργάνων δέ τινων χειροποιήτων ἐξαιρομένων τῶν                     νεκρῶν δεχόμενοι τὰς ταφάσ. κατὰ δὲ τὴν                     ἄκραν ταύτην ἦσαν καταλύσεις βασιλικαὶ καὶ στρατηγικαὶ πλείους                     πολυτελεῖς ταῖς κατασκευαῖς καὶ θησαυροὶ πρὸς τὴν τῶν χρημάτων                     παραφυλακὴν εὐθέτως κατεσκευασμένοι. ὁ δ΄                     ̓αλέξανδρος ἐπινίκια τῶν κατορθωμάτων ἐπιτελῶν θυσίας τε μεγαλοπρεπεῖς                     τοῖς θεοῖς συνετέλεσεν καὶ τῶν φίλων λαμπρὰς ἑστιάσεις ἐποιήσατο.                     καὶ δή ποτε τῶν ἑταίρων εὐωχουμένων καὶ τοῦ μὲν πότου προβαίνοντοσ,                     τῆς δὲ μέθης προϊούσης κατέσχε λύσσα ἐπὶ πολὺ τὰς ψυχὰς τῶν                     οἰνωμένων. ὅτε δὴ καὶ μία τῶν παρουσῶν                     γυναικῶν, ὄνομα μὲν Θαί̈σ, ̓αττικὴ δὲ τὸ γένοσ, εἶπεν κάλλιστον                     ̓αλεξάνδρῳ τῶν κατὰ τὴν ̓ασίαν πεπραγμένων ἔσεσθαι, ἐὰν κωμάσας                     μετ΄ αὐτῶν ἐμπρήσῃ τὰ βασίλεια καὶ τὰ Περσῶν περιβόητα γυναικῶν                     χεῖρες ἐν βραχεῖ καιρῷ ποιήσωσιν ἄφαντα. τούτων δὲ ῥηθέντων εἰς ἄνδρας νέους καὶ διὰ τὴν μέθην ἀλόγως                     μετεωριζομένουσ, ὡς εἰκόσ, ἄγειν τις ἀνεβόησε καὶ δᾷδας ἅπτειν καὶ                     τὴν εἰς τὰ τῶν ̔ελλήνων ἱερὰ παρανομίαν ἀμύνασθαι παρεκελεύετο.                         συνεπευφημούντων δὲ καὶ ἄλλων καὶ                     λεγόντων μόνῳ τὴν πρᾶξιν ταύτην προσήκειν ̓αλεξάνδρῳ καὶ τοῦ                     βασιλέως συνεξαρθέντος τοῖς λόγοις πάντες ἀνεπήδησαν ἐκ τοῦ πότου καὶ                     τὸν ἐπινίκιον κῶμον ἄγειν Διονύσῳ παρήγγειλαν. ταχὺ δὲ πλήθους λαμπάδων ἀθροισθέντος καὶ γυναικῶν                     μουσουργῶν εἰς τὸν πότον παρειλημμένων μετ΄ ᾠδῆς καὶ αὐλῶν καὶ                     συρίγγων προῆγεν ὁ βασιλεὺς ἐπὶ τὸν κῶμον, καθηγουμένης τῆς πράξεως                     Θαί̈δος τῆς ἑταίρασ. αὕτη δὲ μετὰ τὸν                     βασιλέα πρώτη τὴν δᾷδα καιομένην ἠκόντισεν εἰς τὰ βασίλεια· καὶ τῶν                     ἄλλων ταὐτὰ πραξάντων ταχὺ πᾶς ὁ περὶ τὰ βασίλεια τόπος κατεφλέχθη                     διὰ τὸ μέγεθος τῆς φλογὸς καὶ τὸ πάντων παραδοξότατον, τὸ Ξέρξου                     τοῦ Περσῶν βασιλέως γενόμενον ἀσέβημα περὶ τὴν ἀκρόπολιν τῶν                     ̓αθηναίων μία γυνὴ πολῖτις τῶν ἀδικηθέντων ἐν παιδιᾷ πολλοῖς                     ὕστερον ἔτεσι μετῆλθε τοῖς αὐτοῖς πάθεσιν. ̓αλέξανδρος δὲ ἀπὸ τούτων γενόμενος τὰς κατὰ τὴν                     Περσίδα πόλεις ἐπῆλθεν καὶ τὰς μὲν βίᾳ χειρωσάμενοσ, τὰς δὲ διὰ                     τὴν ἰδίαν ἐπιείκειαν προσαγόμενος ἀνέζευξεν ἐπὶ τὸν Δαρεῖον.                         οὗτος δ΄ ἐπεβάλετο μὲν ἀθροίζειν                     τὰς ἐκ τῆς Βακτριανῆς καὶ τῶν ἄλλων σατραπειῶν δυνάμεισ,                     καταταχούμενος δὲ καὶ μετὰ τρισμυρίων Περσῶν τε καὶ μισθοφόρων                     ̔ελλήνων τὴν φυγὴν εἰς Βάκτρα ποιούμενος ὑπὸ Βήσσου τοῦ Βάκτρων                     σατράπου κατὰ τὴν ἀναχώρησιν συλληφθεὶς ἐδολοφονήθη. ἄρτι δ΄ αὐτοῦ τετελευτηκότος ̓αλέξανδρος μετὰ τῶν                     ἱππέων ἐπιδιώκων καὶ τὸν Δαρεῖον τετελευτηκότα καταλαβὼν τῆς                     βασιλικῆς ταφῆς ἠξίωσεν. ὡς δ΄ ἔνιοι                     γεγράφασιν, ἔμπνουν ἔτι καταλαβὼν τοῖς μὲν ἀτυχήμασιν αὐτοῦ                     συνήλγησε, παρακληθεὶς δὲ ὑπὸ τοῦ Δαρείου μετελθεῖν τὸν φόνον καὶ                     καθομολογήσας ἐδίωξε τὸν Βῆσσον. ἐκείνου δὲ πολὺ προειληφότος καὶ                     συμφυγόντος εἰς τὴν Βακτριανὴν ἐπανῆλθεν ἀπογνοὺς τὸν τῶν πολεμίων                     διωγμόν. καὶ τὰ μὲν κατὰ τὴν ̓ασίαν ἐν τούτοις ἦν. κατὰ δὲ τὴν Εὐρώπην                     Λακεδαιμόνιοι μὲν ἐπταικότες μεγάλῃ παρατάξει διὰ τὴν συμφορὰν                     ἠναγκάσθησαν διαπρεσβεύεσθαι πρὸς ̓αντίπατρον· ἐκείνου δὲ ἐπὶ τὸ                     κοινὸν τῶν ̔ελλήνων συνέδριον τὴν ἀπόκρισιν ἀποστείλαντος οἱ μὲν                     σύνεδροι συνήχθησαν εἰς Κόρινθον καὶ πολλῶν ῥηθέντων λόγων πρὸς                     ἑκάτερον μέρος ἔδοξεν αὐτοῖς ἀκέραιον τὴν κρίσιν ἐπὶ τὸν                     ̓αλέξανδρον ἀναπέμψαι. ὁ μὲν οὖν                     ̓αντίπατρος ὁμήρους ἔλαβε τοὺς ἐπιφανεστάτους τῶν Σπαρτιατῶν                     πεντήκοντα, οἱ δὲ Λακεδαιμόνιοι πρέσβεις ἐξέπεμψαν εἰς τὴν                     ̓ασίαν,ἀξιοῦντες αὑτοῖς δοῦναι συγγνώμην ἐπὶ τοῖς ἠγνοημένοισ.                         τοῦ δ΄ ἔτους τούτου διεληλυθότος                     ̓αθήνησι μὲν ἦρχε Κηφισοφῶν, ἐν ̔ρώμῃ δὲ κατεστάθησαν ὕπατοι                     Γάιος Οὐαλλέριος καὶ Μάρκος Κλώδιοσ. ἐπὶ δὲ τούτων Βῆσσος μὲν                     μετὰ τὴν Δαρείου τελευτὴν μετὰ Ναβάρνου καὶ Βαρξάεντος καὶ πολλῶν                     ἄλλων διαφυγὼν τὰς ̓αλεξάνδρου χεῖρας διήνυσε μὲν εἰς τὴν                     Βακτριανήν, ἀποδεδειγμένος δὲ ταύτης σατράπης ὑπὸ Δαρείου καὶ τοῖς                     πλήθεσι γεγονὼς γνώριμος διὰ τὴν ἀρχὴν παρεκάλει τὰ πλήθη τῆς                     ἐλευθερίας ἀντέχεσθαι· ἀπεδείκνυε δὲ                     τὴν χώραν αὐτοῖς πολλὰ συνεργήσειν οὖσαν δυσείσβολον καὶ πλῆθος                     ἱκανὸν ἔχουσαν ἀνδρῶν εἰς κατάκτησιν τῆς αὐτονομίασ. ἐπαγγελλόμενος                     δὲ καθηγήσασθαι τοῦ πολέμου καὶ τὸ πλῆθος πείσας ἀνέδειξεν ἑαυτὸν                     βασιλέα. οὗτος μὲν οὖν στρατιώτας τε κατέγραφε καὶ πλῆθος ὅπλων                     κατεσκεύαζε καὶ τἄλλα φιλοτίμως πρὸς τὴν κατεπείγουσαν χρείαν                     παρεσκευάζετο· ̓αλέξανδρος δὲ ὁρῶν τοὺς                     Μακεδόνας τέλος τῆς στρατείας τὴν Δαρείου τελευτὴν τάττοντας καὶ                     μετεώρους ὄντας πρὸς τὴν εἰς τὴν πατρίδα ἐπάνοδον τούτους μὲν                     ἀθροίσας εἰς ἐκκλησίαν καὶ λόγοις οἰκείοις παρορμήσας εὐπειθεῖς                     πρὸς τὴν ὑπολειπομένην στρατείαν παρεσκεύασεν, τοὺς δ΄ ἀπὸ τῶν                     ̔ελληνίδων πόλεων συμμαχήσαντας συναγαγὼν καὶ περὶ τῶν πεπραγμένων                     ἐπαινέσας ἀπέλυσε μὲν τῆς στρατείασ, ἐδωρήσατο δὲ τῶν μὲν ἱππέων                     ἑκάστῳ τάλαντον, τῶν δὲ πεζῶν μνᾶς δέκα, χωρὶς δὲ τούτων τούς τε                     ὀφειλομένους μισθοὺς ἀπέλυσε καὶ τοὺς κατὰ τὴν ἀνακομιδὴν μέχρι τῆς                     εἰς τὰς πατρίδας καθόδου προσέθηκεν· τῶν                     δ΄ ἑλομένων μένειν ἐν τῇ στρατιᾷ τῇ μετὰ τοῦ βασιλέως ἔδωκεν                     ἑκάστῳ τρία τάλαντα. μεγάλαις δὲ δωρεαῖς ἐτίμησε τοὺς στρατιώτας                     ἅμα μὲν φύσει μεγαλόψυχος ὤν, ἅμα δὲ τῇ διώξει τοῦ Δαρείου                     πολλῶν χρημάτων κεκυριευκώσ· παρὰ μὲν γὰρ                     τῶν γαζοφυλακούντων παρέλαβεν ὀκτακισχιλίων ταλάντων ἀριθμόν, χωρὶς δὲ                     τούτων τὰ νεμηθέντα τοῖς στρατιώταις σὺν τῷ κόσμῳ καὶ τοῖς                     ἐκπώμασιν ὑπῆρχε μύρια καὶ τρισχίλια τάλαντα, τὰ δὲ διακλαπέντα καὶ                     ἁρπαχθέντα πλείω τῶν εἰρημένων ὑπενοεῖτο. ὁ δὲ ̓αλέξανδρος ἀναζεύξας ἐπὶ τὴν ̔υρκανίαν                     τριταῖος κατεστρατοπέδευσε πλησίον πόλεως τῆς ὀνομαζομένης                     ̔εκατονταπύλου. εὐδαίμονος δ΄ αὐτῆς οὔσης καὶ πάντων τῶν πρὸς                     ἀπόλαυσιν ἀνηκόντων πολλῆς ἀφθονίας ὑπαρχούσης ἐνταῦθα τὴν δύναμιν                     ἀνέλαβεν ἐπί τινας ἡμέρασ. διελθὼν δὲ                     σταδίους ἑκατὸν καὶ πεντήκοντα κατεστρατοπέδευσε πλησίον πέτρας                     μεγάλησ· ὑπὸ δὲ τὴν ῥίζαν αὐτῆς ἄντρον ὑπῆρχε θεοπρεπέσ, ἐξ οὗ                     μέγας ποταμὸς ἐξέπιπτεν ὁ καλούμενος Στιβοίτησ. οὗτος δὲ λάβρῳ τῷ                     ῥεύματι φερόμενος ἐπὶ τρεῖς σταδίους σχίζεται διπλοῦς περί τινα                     πέτραν μαστοειδῆ, ἔχουσαν ὑφ΄ αὑτὴν χάσμα γῆς παμμέγεθεσ· εἰς δὲ                     τοῦτο καταράττων μετὰ πολλοῦ ψόφου καὶ γινόμενος ἀφρώδης διὰ τῆς                     πρὸς τὴν πέτραν πληγῆς φέρεται ὑπὸ γῆν σταδίους τριακοσίουσ, ἔπειτα                     πάλιν ἀνοίγει τὰς ἐκβολάσ. ὁ δ΄                     ̓αλέξανδρος μετὰ τῆς δυνάμεως ἐμβαλὼν εἰς τὴν τῶν ̔υρκανῶν χώραν                     πάσας τὰς ἐν αὐτῇ πόλεις ἐχειρώσατο μέχρι τῆς Κασπίας καλουμένης                     θαλάττησ, ἣν ̔υρκανίαν τινὲς ὀνομάζουσιν. ἐν ταύτῃ δέ φασι πολλοὺς                     μὲν καὶ μεγάλους ὄφεις γεννᾶσθαι, ἰχθῦς δὲ παντοδαποὺς πολὺ τῇ                     χροιᾷ τῶν παρ΄ ἡμῖν διαλλάττοντασ. διεξιὼν δὲ τὴν ̔υρκανίαν κατήντησε πρὸς τὰς καλουμένας Εὐδαίμονας                     καὶ πρὸς ἀλήθειαν οὔσας κώμασ· πολὺ γὰρ τοῖς καρποῖς ἡ χώρα τούτων                     ὑπεράγει τῶν παρὰ τοῖς ἄλλοισ. τῶν μὲν                     γὰρ ἀμπέλων φασὶν ἑκάστην μετρητὴν φέρειν οἴνου, τῶν δὲ συκίνων                     δένδρων ἔνια καρποφορεῖν ἰσχάδων ξηρῶν μεδίμνους δέκα. τὸν δ΄ ἐν τῷ                     θερισμῷ παραλειφθέντα σῖτον ἐπὶ τὴν γῆν πεσόντα βλαστάνειν ἄσπορον                     ὄντα καὶ πρὸς τὸ τέλος ἄγειν δαψιλῆ καρπόν. ἔστι δὲ καὶ δένδρον παρὰ τοῖς ἐγχωρίοις                     παραπλήσιον δρυὶ̈ κατὰ τὴν ἐπιφάνειαν, ἀπὸ δὲ τῶν φύλλων ἀπολεῖβον                     μέλι· καὶ τοῦτό τινες συνάγοντες δαψιλῆ τὴν ἀπόλαυσιν αὐτοῦ                     ποιοῦνται. ἔστι δὲ καὶ ζῷον κατὰ τὴν                     χώραν ἐπτερωμένον, ὃ καλεῖται μὲν ἀνθρηδών, λειπόμενον δὲ μεγέθει                     μελίττης μεγίστην ἔχει τὴν ὠφέλειαν· ἐπινεμόμενον γὰρ τὴν ὀρεινὴν                     ἄνθη παντοῖα δρέπεται καὶ ταῖς κοιλάσι πέτραις καὶ τοῖς κεραυνοβόλοις                     τῶν δένδρων ἐνδιατρῖβον κηροπλαστεῖ καὶ κατασκευάζει χύμα διάφορον τῇ                     γλυκύτητι, τοῦ παρ΄ ἡμῖν μέλιτος οὐ πολὺ λειπόμενον. ̓αλέξανδρος δὲ τὴν ̔υρκανίαν καὶ τὰ συνορίζοντα τῶν                     ἐθνῶν ταύτῃ τῇ χώρᾳ προσηγάγετο· καὶ πολλοὶ τῶν συμπεφευγότων                     ἡγεμόνων τῷ Δαρείῳ παρέδωκαν αὑτούσ· οἷς ἐπεικῶς προσενεχθεὶς                     μεγάλην δόξαν ἐπιεικείας ἀπηνέγκατο· εὐθὺ γὰρ οἱ Δαρείῳ συνεστρατευμένοι τῶν ̔ελλήνων ὄντες περὶ                     χιλίους καὶ πεντακοσίους ἀνδρείᾳ τε διαφέροντεσ, παρέδοσαν ἑαυτοὺς                     ̓αλεξάνδρῳ καὶ συγγνώμης ἀξιωθέντες κατετάχθησαν εἰς τὰς τάξεις ἐπὶ                     ταῖς αὐταῖς μισθοφοραῖσ. ὁ δ΄                     ̓αλέξανδρος ἐπελθὼν τὴν παραθαλάσσιον τῆς ̔υρκανίας ἐνέβαλεν εἰς                     τὴν χώραν τῶν ὀνομαζομένων Μάρδων. οὗτοι γὰρ ἀλκῇ διαφέροντες                     ὑπερεφρόνησαν τὴν αὔξησιν τοῦ βασιλέως καὶ οὐδεμιᾶς ἐντεύξεως ἢ                     τιμῆς ἠξίωσαν αὐτόν, προκαταλαβόμενοι δὲ                     τὰς εἰσβολὰς στρατιώταις ὀκτακισχιλίοις τεθαρρηκότως τὴν τῶν                     Μακεδόνων ἔφοδον ὑπέμενον. ὁ δὲ βασιλεὺς ἐπιπεσὼν αὐτοῖς καὶ                     συνάψας μάχην τοὺς πλείους μὲν κατέκοψε, τοὺς δὲ λοιποὺς εἰς τὰς                     δυσχωρίας κατεδίωξε. πυρπολοῦντος δ΄ αὐτοῦ                     τὴν χώραν καὶ τῶν τοὺς βασιλικοὺς ἵππους ἀγόντων παίδων βραχὺ τοῦ                     βασιλέως χωρισθέντων ἐπιβαλόντες τινὲς τῶν βαρβάρων ἀφήρπασαν                     Βουκεφάλαν τὸν ἄριστον τῶν ἵππων. οὗτος δ΄ ἐδόθη δῶρον μὲν ὑπὸ Δημαράτου τοῦ                     Κορινθίου, συνηγώνιστο δὲ τῷ βασιλεῖ πάντας τοὺς κατὰ τὴν ̓ασίαν                     ἀγῶνασ. γυμνὸς δ΄ ὢν ἔτι τὸν πωλοδαμαστὴν μόνον προσεδέχετο, τυχὼν                     δὲ τῆς βασιλικῆς σκευῆς οὐδὲ τοῦτον ἔτι προσίετο, μόνῳ δὲ                     ̓αλεξάνδρῳ παρίστατο καὶ συγκαθίει τὸ σῶμα πρὸς τὴν ἀνάβασιν.                         ὁ δὲ βασιλεὺς διὰ τὴν ἀρετὴν τοῦ                     ζῴου δυσφορήσας τὴν μὲν χώραν δενδροτομεῖν προσέταξε, διὰ δὲ τῶν                     ὁμοφώνων τοῖς ἐγχωρίοις κηρύττειν ὡς ἂν μὴ τὸν ἵππον ἀποδῶσι,                     τήν τε χώραν εἰς τέλος ὄψονται κατεφθαρμένην τούς τ΄ ἐνοικοῦντας                     πανδημεὶ κατεσφαγμένουσ. τῶν δ΄ ἀπειλῶν                     ὀξέως ἐπιτελουμένων καταπλαγέντες οἱ βάρβαροι τὸν ἵππον                     ἀποκατέστησαν καὶ μετ΄ αὐτοῦ πολυτελέστατα δῶρα προσεκόμισαν, πρὸς δὲ                     τούτοις καὶ πεντήκοντ΄ ἄνδρας ἀπέστειλαν, δεόμενοι τυχεῖν συγγνώμησ.                     ὁ δ΄ ̓αλέξανδρος τοὺς μὲν ἀξιολογωτάτους τῶν ἀνδρῶν ἔλαβεν                     ὁμήρουσ. ἐπανελθόντος δ΄ αὐτοῦ πάλιν εἰς τὴν                     ̔υρκανίαν ἧκεν πρὸς αὐτὸν ἡ βασίλισσα τῶν ̓αμαζόνων, ὄνομα μὲν                     Θάλληστρισ, βασιλεύουσα δὲ τῆς μεταξὺ τοῦ Φάσιδος καὶ Θερμώδοντος                     χώρασ. ἦν δὲ τῷ τε κάλλει καὶ τῇ τοῦ σώματος ῥώμῃ διαφέρουσα                     καὶ παρὰ τοῖς ὁμοεθνέσι θαυμαζομένη κατ΄ ἀνδρείαν, καὶ τὸ μὲν πλῆθος                     τῆς στρατιᾶς ἐπὶ τῶν ὅρων τῆς ̔υρκανίας ἀπολελοιπυῖα, μετὰ δὲ                     τριακοσίων ̓αμαζονίδων κεκοσμημένων πολεμικοῖς ὅπλοις παραγενομένη.                         τοῦ δὲ βασιλέως θαυμάζοντος τό τε                     παράδοξον τῆς παρουσίας καὶ τὸ ἀξίωμα τῶν γυναικῶν καὶ τὴν                     Θάλληστριν ἐρομένου τίνα χρείαν ἔχουσα πάρεστιν, ἀπεφαίνετο                     παιδοποιίας ἕνεκεν ἥκειν. ἐκεῖνον μὲν                     γὰρ τῶν ἁπάντων ἀνδρῶν διὰ τὰς πράξεις ἄριστον ὑπάρχειν, αὑτὴν                     δὲ τῶν γυναικῶν ἀλκῇ τε καὶ ἀνδρείᾳ διαφέρειν· εἰκὸς οὖν τὸ                     γεννηθὲν ἐκ δυεῖν γονέων πρωτευόντων ὑπερέξειν ἀρετῇ τῶν ἄλλων                     ἀνθρώπων. καὶ πέρας ἡσθεὶς ὁ βασιλεὺς καὶ προσδεξάμενος τὴν                     ἔντευξιν αὐτῆς καὶ συμπεριενεχθεὶς ἡμέρας τρεισκαίδεκα τιμήσας τε                     ἀξιολόγοις δώροις ἐξαπέστειλεν εἰς τὴν οἰκείαν. μετὰ δὲ ταῦτα δόξας ἤδη                     κεκρατηκέναι τῆς ἐπιβολῆς καὶ τὴν βασιλείαν ἀδήριτον ἔχειν ἤρξατο                     ζηλοῦν τὴν Περσικὴν τρυφὴν καὶ τὴν πολυτέλειαν τῶν ̓ασιανῶν                     βασιλέων. καὶ πρῶτον μὲν περὶ τὴν αὐλὴν εἶχε ῥαβδούχους                     ̓ασιαγενεῖσ, ἔπειτα τοὺς ἐπιφανεστάτους τῶν ̓ασιανῶν                     ἀνδρῶν δορυφορεῖν ἔταξεν, ἐν οἷς ἦν καὶ ὁ Δαρείου ἀδελφὸς                     ̓οξάθρησ. εἶτα τό τε Περσικὸν διάδημα                     περιέθετο καὶ τὸν διάλευκον ἐνεδύσατο χιτῶνα καὶ τὴν Περσικὴν ζώνην                     καὶ τἄλλα πλὴν τῶν ἀναξυρίδων καὶ τοῦ κάνδυοσ. διέδωκε δὲ καὶ τοῖς                     ἑταίροις περιπορφύρους στολὰς καὶ τοῖς ἵπποις Περσικὰς σκευὰς                     περιέθηκε. πρὸς δὲ τούτοις τὰς παλλακίδας                     ὁμοίως τῷ Δαρείῳ περιήγετο, τὸν μὲν ἀριθμὸν οὔσας οὐκ ἐλάττους                     πλήθει τῶν κατὰ τὸν ἐνιαυτὸν ἡμερῶν, κάλλει δὲ διαπρεπεῖς ὡς ἂν                     ἐξ ἁπασῶν τῶν κατὰ τὴν ̓ασίαν γυναικῶν ἐπιλελεγμένασ. αὗται δὲ ἑκάστης νυκτὸς περιῄεσαν τὴν κλίνην                     τοῦ βασιλέωσ, ἵνα τὴν ἐκλογὴν αὐτὸς ποιήσηται τῆς μελλούσης αὐτῷ                     συνεῖναι. τούτοις μὲν οὖν τοῖς ἐθισμοῖς ̓αλέξανδρος σπανίως ἐχρῆτο,                     τοῖς δὲ προϋπάρχουσι κατὰ τὸ πλεῖστον ἐνδιέτριβε, φοβούμενος τὸ                     προσκόπτειν τοῖς Μακεδόσιν. ὅμως δὲ πολλῶν αὐτῷ μεμψιμοιρούντων τούτους                     μὲν ταῖς δωρεαῖς ἐθεράπευεν, αὐτὸς δὲ πυθόμενος τὸν ̓αρείας                     σατράπην Σατιβαρζάνην ἀνῃρηκέναι μὲν τοὺς καταλελειμμένους ὑπ΄ αὐτοῦ                     στρατιώτασ, συμφρονεῖν δὲ Βήσσῳ καὶ κεκρικέναι μετ΄ αὐτοῦ διαπολεμεῖν                     Μακεδόσιν ἐστράτευσεν ἐπ΄ αὐτόν. ὁ δὲ Σατιβαρζάνης τὴν μὲν δύναμιν                     ἤθροισεν εἰς Χορτάκανα, πόλιν ἐπιφανεστάτην τῶν ἐν τούτοις τοῖς                     τόποις καὶ φυσικῇ διαφέρουσαν ὀχυρότητι, τοῦ δὲ βασιλέως ἐγγίσαντος κατεπλάγη τό τε μέγεθος τῆς δυνάμεως καὶ                     τὰς διαβεβοημένας τῶν Μακεδόνων ἀνδραγαθίασ. διόπερ αὐτὸς μὲν μετὰ                     δισχιλίων ἱππέων ἐξίππευσε πρὸς Βῆσσον, παρακαλέσων βοηθεῖν κατὰ                     τάχοσ, τοῖς δ΄ ἄλλοις παρήγγειλε καταφυγεῖν εἰς ὄρος καλούμενον,                     ἔχον πολλὰς δυσχωρίας καὶ καταφυγὰς εὐθέτους τοῖς μὴ τολμῶσι κατὰ                     στόμα διακινδυνεύειν. ὧν πραξάντων τὸ                     παραγγελθὲν ὁ βασιλεὺς τῇ συνήθει φιλοτιμίᾳ χρησάμενος καὶ τοὺς                     καταφυγόντας εἴς τινα πέτραν ὀχυρὰν καὶ μεγάλην πολιορκήσας ἐνεργῶς                     ἠνάγκασεν ἑαυτοὺς παραδοῦναι. μετὰ δὲ                     ταῦτα πάσας τὰς κατὰ τὴν σατραπείαν ταύτην πόλεις ἐν τριάκονθ΄                     ἡμέραις κατακτησάμενος προῆγεν ἐκ τῆς ̔υρκανίας καὶ διανύσας εἰς τὰ                     βασίλεια τῆς Δραγγινῆς ἐνταῦθα διέτριβε καὶ τὴν δύναμιν ἀνελάμβανε.                         κατὰ δὲ τούτους τοὺς καιροὺς                     περιέπεσε πράξει μοχθηρᾷ καὶ τῆς ἰδίας χρηστότητος ἀλλοτρίᾳ. τῶν                     γὰρ φίλων τις τοῦ βασιλέως ὄνομα Δίμνοσ, μεμψιμοιρήσας τῷ βασιλεῖ                     περί τινων καὶ τῷ θυμῷ προπεσών, ἐπιβουλὴν συνεστήσατο κατ΄ αὐτοῦ.                         ἔχων δ΄ ἐρώμενον Νικόμαχον τοῦτον                     ἔπεισε κοινωνῆσαι τῆς ἐπιβουλῆσ. οὗτος δὲ νέος ὢν παντελῶς                     ἀνεκοινώσατο τὴν πρᾶξιν τῷ ἀδελφῷ Κεβαλίνῳ. ὁ δὲ φοβηθεὶς μὴ                     φθάσῃ τις τῶν συνειδότων καὶ δηλώσῃ τὴν ἐπιβουλὴν τῷ βασιλεῖ,                     αὐτὸς ἔκρινε μηνῦσαι. παρελθὼν οὖν                     ἐπὶ τὴν αὐτὴν καὶ συντυχὼν Φιλώτᾳ καὶ διαλεχθεὶς παρεκελεύετο τὴν                     ταχίστην ἀπαγγεῖλαι τῷ βασιλεῖ τὴν πρᾶξιν. ὁ δὲ Φιλώτας εἴτε καὶ                     διὰ τὸ κοινωνεῖν τῆς ἐπιβουλῆς εἴτε καὶ διὰ ῥᾳθυμίαν τὸν ῥηθέντα                     λόγον ἀργῶς ἐδέξατο καὶ παρελθὼν πρὸς τὸν ̓αλέξανδρον καὶ πολλῆς                     καὶ παντοδαπῆς κοινολογίας μετασχὼν οὐδὲν τῶν ὑπὸ Κεβαλίνου                     ῥηθέντων ἀπήγγειλεν. ἐξελθὼν δὲ πρὸς                     τὸν Κεβαλῖνον εἶπεν ὅτι καιρὸν ἐπιτήδειον οὐκ ἔσχε διασαφῆσαι,                     ἐπηγγέλλετο δὲ τῇ ὑστεραίᾳ συντεύξεσθαι μόνῳ τῷ βασιλεῖ καὶ                     πάντα δηλώσειν τὰ ῥηθέντα. τὸ δὲ αὐτὸ πράξαντος τοῦ Φιλώτου καὶ                     τῇ ὑστεραίᾳ ὁ Κεβαλῖνοσ, εὐλαβηθεὶς μὴ δι΄ ἑτέρου μηνύσεως                     γενομένης αὐτὸς κινδυνεύσῃ, τὸν μὲν Φιλώταν παρέπεμψε, τῶν τὲ                     βασιλικῶν τινι παίδων προσελθὼν καὶ τὰ κατὰ μέρος ἀπαγγείλας ἠξίωσε                     τὴν ταχίστην ἀπαγγεῖλαι τῷ βασιλεῖ. ὁ                     δὲ τὸν μὲν Κεβαλῖνον εἰς τὴν ὁπλοθήκην εἰσαγαγὼν ἀπέκρυψεν, αὐτὸς                     δὲ τῷ βασιλεῖ μεταξὺ λουομένῳ προσελθὼν ἀπήγγειλε τὰ ῥηθέντα καὶ                     διότι τὸν Κεβαλῖνον παρ΄ ἑαυτῷ φυλάττει. ὁ δὲ βασιλεὺς καταπλαγεὶς                     εὐθὺς τόν τε Δίμνον συνέλαβε καὶ μαθὼν ἅπαντα μετεπέμψατο τόν τε                     Κεβαλῖνον καὶ τὸν Φιλώταν. ἀνακρινομένων δ΄ ἁπάντων καὶ τῆς πράξεως ἐξεταζομένης ὁ μὲν                     Δίμνος ἑαυτὸν κατέσφαξε, τοῦ δὲ Φιλώτου ῥᾳθυμίαν μὲν ἑαυτοῦ                     προσομολογήσαντοσ, τὴν δ΄ ἐπιβουλὴν ἀπαρνουμένου τὴν κρίσιν ὑπὲρ                     τούτου τοῖς Μακεδόσιν ἐπέτρεψεν. πολλῶν δὲ ῥηθέντων λόγων οἱ                     Μακεδόνες κατέγνωσαν τοῦ Φιλώτου καὶ τῶν                     συγκαταιτιαθέντων θάνατον· ἐν οἷς ὑπῆρχε Παρμενίων ὁ                     πρῶτος εἶναι δοκῶν τῶν ̓αλεξάνδρου φίλων, τότε δὲ οὐ παρών, ἀλλὰ                     δόξας διὰ τοῦ ἰδίου υἱοῦ Φιλώτου πεποιῆσθαι τὴν ἐπιβουλήν.                         ὁ μὲν οὖν Φιλώτασ, βασανισθεὶς                     πρότερον καὶ ὁμολογήσας τὴν ἐπιβουλήν, κατὰ τὸ τῶν Μακεδόνων ἔθος                     μετὰ τῶν συγκαταγνωσθέντων ἐθανατώθη. ὁμοίως δὲ τούτῳ καὶ ὁ                     Λυγκιστὴς ̓αλέξανδροσ, αἰτίαν ἔχων ἐπιβεβουλευκέναι τῷ βασιλεῖ,                     τριετῆ μὲν χρόνον ἐν φυλακῇ τηρούμενος διετέλεσε, διὰ τὴν πρὸς                     ̓αντίγονον οἰκειότητα τετευχὼς ἀναβολῆσ, τότε δ΄ εἰς τὴν τῶν                     Μακεδόνων κρίσιν παραχθεὶς καὶ κατὰ τὴν ἀπολογίαν ἀπορηθεὶς λόγων                     ἐθανατώθη. ὁ δ΄ ̓αλέξανδρος ἐκπέμψας                     τινὰς ἐπὶ δρομάδων καμήλων καὶ φθάσας τὴν φήμην τῆς περὶ τὸν                     Φιλώταν τιμωρίας τὸν πατέρα τοῦ Φιλώτου Παρμενίωνα ἐδολοφόνησε,                     τεταγμένον μὲν τῆς Μηδείας ἄρχοντα, πεπιστευμένον δὲ τοὺς βασιλικοὺς                     θησαυροὺς ἐν ̓εκβατάνοισ, ἔχοντας ταλάντων ὀκτωκαίδεκα μυριάδασ.                         ὁ δ΄ ̓αλέξανδρος ἐπιλεξάμενος ἐκ τῶν                     Μακεδόνων τοὺς ἀλλοτρίας κατ΄ αὐτοῦ προϊεμένους φωνὰς καὶ τοὺς                     ἠγανακτηκότας ἐπὶ τῷ τοῦ Παρμενίωνος θανάτῳ, πρὸς δὲ τούτοις τοὺς                     ἐν ταῖς ἀποσταλείσας εἰς Μακεδονίαν ἐπιστολαῖς ἀλλότριόν τι                     γεγραφότας τοῖς οἰκείοις περὶ τῶν τῷ βασιλεῖ συμφερόντων εἰς ἓν                     κατέλεξε σύστημα καὶ προσηγόρευσεν ἀτάκτων τάγμα, ὅπως μὴ διὰ τὰς                     τούτων ἀκαίρους φωνὰς καὶ παρρησίας τὸ λοιπὸν πλῆθος τῶν Μακεδόνων                     συνδιαφθείρηται. ἀπὸ δὲ τούτων γενόμενος                     καὶ τὰ κατὰ τὴν Δραγγινὴν καταστήσας ἀνέζευξε μετὰ τῆς δυνάμεως                     ἐπὶ τοὺς πρότερον μὲν ̓αριμασπούσ, νῦν δ΄ Εὐεργέτας ὀνομαζομένους                     διὰ τοιαύτας τινὰς αἰτίασ. Κῦρος ὁ τὴν Μήδων ἀρχὴν μεταστήσας εἰς                     Πέρσας ἔν τινι στρατείᾳ περιληφθεὶς ἐν ἐρήμῳ χώρᾳ                     καὶ πάσῃ σπάνει τῶν ἀναγκαίων ἦλθε μὲν ἐπὶ τοὺς                     ἐσχάτους κινδύνουσ, διὰ τὴν ἔνδειαν τῆς τροφῆς ἀναγκαζομένων τῶν                     στρατιωτῶν ἀλλήλους σαρκοφαγεῖν, τῶν δ΄ ̓αριμασπῶν τρισμυρίας ἁμάξας                     σίτου γεμούσας παρακομισάντων σωθεὶς παραδόξως ἀτελείαις τε καὶ ἄλλαις                     δωρεαῖς ἐτίμησε τὸ ἔθνος καὶ τὴν προϋπάρχουσαν προσηγορίαν                     ἀφελόμενος προσηγόρευσεν Εὐεργέτασ. τότε                     δὲ ̓αλέξανδρος εἰς τὴν τούτων χώραν στρατεύσας καὶ τῶν ἐγχωρίων                     φιλοφρόνως αὐτὸν προσδεξαμένων ἐτίμησε τὸ ἔθνος ταῖς ἁρμοζούσαις                     δωρεαῖσ. τὸ δ΄ αὐτὸ καὶ τῶν ὁμόρων τῶν ὀνομαζομένων Κεδρωσίων                     ποιησάντων καὶ τούτους ταῖς πρεπούσαις χάρισιν ἠμείψατο. ἀμφοτέρων δὲ                     τῶν εἰρημένων ἐθνῶν τὴν στρατηγίαν Τιριδάτῃ παρέδωκεν. περὶ ταῦτα δὲ αὐτοῦ διατρίβοντος ἧκόν τινες                     ἀπαγγέλλοντες ὅτι Σατιβαρζάνης ἐκ τῆς Βακτριανῆς μετὰ δυνάμεως                     πολλῆς ἱππικῆς παραγενόμενος εἰς τὸ τῶν ̓αρίων ἔθνος ἀπέστησε τοὺς                     ἐγχωρίους ἀπ΄ ̓αλεξάνδρου. ὁ δὲ βασιλεὺς ἀκούσας τὸ γεγονὸς                     ἀπέστειλεν ἐπ΄ αὐτὸν μέρος τῆς δυνάμεωσ, στρατηγοὺς ἐπιστήσας                     ̓εριγυιὸν καὶ Στασάνορα, αὐτὸς δὲ τὴν ̓αραχωσίαν καταστρεψάμενος                     ὀλίγαις ἡμέραις ὑπήκοον ἐποίησεν. τοῦ δ΄                     ἐνιαυσίου χρόνου διεληλυθότος ̓αθήνησι μὲν ἦρχεν Εὐθύκριτοσ, ἐν                     ̔ρώμῃ δὲ τὴν ὑπατικὴν ἀρχὴν διεδέξαντο Λεύκιος Πλάτιος καὶ                     Λεύκιος Παπίριοσ, ̓ολυμπιὰς δ΄ ἤχθη τρίτη πρὸς ταῖς ἑκατὸν δέκα,                     καθ΄ ἣν ἐνίκα στάδιον Κλείτων Μακεδών. ἐπὶ δὲ                     τούτων ̓αλέξανδρος ἐστράτευσεν ἐπὶ τοὺς ὀνομαζομένους Παροπανισάδασ.                         ἡ δὲ τούτων χώρα κεῖται μὲν ὑπ΄                     αὐτὰς τὰς ἄρκτουσ, χιονοβολεῖται δὲ πᾶσα καὶ τοῖς ἄλλοις ἔθνεσι                     δυσεπίβατός ἐστι διὰ τὴν ὑπερβολὴν τοῦ ψύχουσ. ἡ πλείστη δὲ πεδιὰς                     οὖσα καὶ ἄξυλος πολλαῖς κώμαις διείληπται. αὗται δὲ τὰς τῶν οἰκιῶν στέγας ἔχουσιν ἐκ                     πλίνθων εἰς ὀξὺ συνηγμένων ἐχούσας καμάραν· κατὰ δὲ μέσην τὴν                     ὀροφὴν ἀπολελειμμένης διαυγείας διὰ ταύτης ὁ καπνὸς ἐκφέρεται καὶ                     πανταχόθεν τῆς οἰκοδομίας περιεχούσης οἱ κατοικοῦντες πολλῆς σκέπης                     τυγχάνουσιν. οἱ δ΄ ἐγχώριοι διὰ τὸ                     πλῆθος τῆς χιόνος τὸ πλέον μέρος τοῦ ἐνιαυτοῦ ταῖς οἰκίαις                     ἐνδιατρίβουσι, παρεσκευασμένας ἔχοντες τὰς ἰδίας τροφάσ· τὰς δ΄                     ἀμπέλους καὶ τὰ καρποφόρα τῶν δένδρων περιχώσαντες καὶ τὴν τοῦ                     χειμῶνος ὥραν ἐάσαντες πάλιν ἀναστέλλουσι τὴν γῆν κατὰ τὸν τοῦ                     βλαστοῦ καιρόν. ἅπασα δ΄ ἡ τῆς χώρας                     φύσις οὔτε χλωρὰν οὔθ΄ ἥμερον ἔχει πρόσοψιν, ἀλλὰ λευκὴν καὶ                     ἀνταυγῆ διὰ τὴν χιόνα καὶ τὸν ἐν αὐτῇ πηγνύμενον κρύσταλλον.                     διόπερ οὔτ΄ ὀρνέου προσκαθίζοντος οὔτε θηρίου διοδεύοντος ἄξενα καὶ                     ἀνεπίβατα πάντα τὰ μέρη τῆς χώρας ὑπῆρχεν. ἀλλ΄ ὅμως ὁ βασιλεὺς τούτων ἁπάντων ἀντιπραττόντων                     τῇ στρατιᾷ τῇ συνήθει τόλμῃ καὶ καρτερίᾳ τῶν Μακεδόνων                     περιεγίνετο τῆς τοπικῆς δυστραπελείασ. διὸ                     δὴ πολλοὶ τῶν στρατιωτῶν καὶ τῶν ἐκτὸς τῆς τάξεως συνακολουθούντων                     ἐξαδυνατοῦντες ἀπελείποντο· ἔνιοι δὲ διὰ τὴν τῆς χιόνος ἀνταύγειαν                     καὶ σκληρότητα τῆς ἀναβαλλομένης ἀνακλάσεως ἐφθείροντο τὴν ὅρασιν.                         σαφὲς δ΄ οὐδὲν ἐκ διαστήματος ἦν                     ἰδεῖν, ἀλλὰ μόνῳ τῷ καπνῷ δηλουμένων τῶν κωμῶν ἐλάμβανον οἱ                     Μακεδόνες οὗ κατοικοῦσιν ἐφιστάμενοι. τούτῳ δὲ τῷ τρόπῳ τῶν                     κωμῶν ἁλισκομένων, καὶ τῶν στρατιωτῶν τῷ πλήθει τῆς ὠφελείας                     διορθουμένων τὴν κακοπάθειαν ταχὺ πάντων τῶν ἐγχωρίων ὁ βασιλεὺς                     ἐκυρίευσεν. μετὰ δὲ ταῦτα παρελθὼν πλησίον τοῦ                     Καυκάσου κατεστρατοπέδευσεν, ὅ τινες Παροπάνισον ὄρος προσαγορεύουσι.                     τὸ δ΄ ὄρος τοῦτο κατὰ πλάτος διελθὼν ἐν ἡμέραις ἑκκαίδεκα πόλιν                     ἔκτισε κατὰ τὴν εἰσβολὴν τὴν φέρουσαν εἰς τὴν ̓ινδικήν, ἣν                     ὠνόμασεν ̓αλεξάνδρειαν. κατὰ δὲ μέσον τὸν Καύκασον ἔστι πέτρα δέκα                     σταδίων ἔχουσα τὴν περίμετρον, τεττάρων δὲ σταδίων τὸ ὕψοσ, ἐν ᾗ                     καὶ τὸ Προμηθέως σπήλαιον ἐδείκνυθ΄ ὑπὸ τῶν ἐγχωρίων καὶ ἡ τοῦ                     μυθολογηθέντος ἀετοῦ κοίτη καὶ τὰ τῶν δεσμῶν σημεῖα. ὁ δ΄ ̓αλέξανδρος καὶ ἄλλας πόλεις ἔκτισεν, ἡμέρας                     ὁδὸν ἀπέχουσας τῆς ̓αλεξανδρείασ. κατῴκισε δ΄ εἰς ταύτας τῶν μὲν                     βαρβάρων ἑπτακισχιλίουσ, τῶν δ΄ ἐκτὸς τάξεως συνακολουθούντων                     τρισχιλίους καὶ τῶν μισθοφόρων τοὺς βουλομένουσ. αὐτὸς δὲ ἀναλαβὼν τὴν δύναμιν προῆγεν εἰς τὴν                     Βακτριανήν, ἀκούων τὸν Βῆσσον διάδημά τε ἀνειληφέναι καὶ δυνάμεις                     ἀθροίζειν. καὶ τὰ μὲν περὶ ̓αλέξανδρον ἐν τούτοις ἦν. οἱ δ΄ εἰς τὴν                     ̓αρίαν ἀπεσταλμένοι στρατηγοὶ καταλαβόντες τοὺς ἀφεστηκότας δυνάμεις                     ἀξιολόγους ἠθροικότας καὶ στρατηγὸν ἔχοντας Σατιβαρζάνην, ἄνδρα                     στρατηγικὸν καὶ ἀνδρείᾳ διαφέροντα, κατεστρατοπέδευσαν πλησίον τῶν                     πολεμίων. γινομένων δὲ πολλάκις ἀκροβολισμῶν μέχρι μέν τινος μάχαι κατ΄                     ὀλίγους ἐγίνοντο, μετὰ δὲ ταῦτα                     παρατάξεως γενομένης καὶ τῶν βαρβάρων ἰσόμαχον ποιούντων τὸν κίνδυνον                     ὁ τῶν ἀποστατῶν στρατηγὸς Σατιβαρζάνησ, ἀφελὼν ταῖς χερσὶ τὸ περὶ                     τὴν κεφαλὴν κράνος καὶ δείξας αὑτὸν ὃς ἦν, προεκαλέσατο τὸν                     βουλόμενον τῶν στρατηγῶν μονομαχῆσαι. ὑπακούσαντος δὲ τοῦ ̓εριγυιοῦ καὶ γενομένης μάχης ἡρωικῆς συνέβη                     νικῆσαι τὸν ̓εριγυιόν. οἱ δὲ βάρβαροι διὰ τὸν τοῦ στρατηγοῦ θάνατον                     καταπλαγέντες καὶ λαβόντες τὴν ἀσφάλειαν παρέδωκαν ἑαυτοὺς τῷ                     βασιλεῖ. Βῆσσος δ΄ ἑαυτὸν ἀναδεδειχὼς βασιλέα τοῖς θεοῖς ἔθυσε καὶ τοὺς                     φίλους παραλαβὼν εἰς τὴν εὐωχίαν κατὰ τὸν πότον διηνέχθη πρός τινα                     τῶν ἑταίρων, ὄνομα Βαγωδάραν. τῆς δὲ φιλοτιμίας ἐπὶ πλέον                     προελθούσης ὁ μὲν Βῆσσος παροξυνθεὶς ἐπεβάλετο τὸν Βαγωδάραν                     ἀνελεῖν καὶ ὑπὸ τῶν φίλων πεισθεὶς μετενόησεν. ὁ δὲ τὸν κίνδυνον ἐκφυγὼν νυκτὸς ἔφυγε πρὸς τὸν                     ̓αλέξανδρον. τῇ δὲ τούτου σωτηρίᾳ καὶ ταῖς δοθησομέναις ὑπ΄                     ̓αλεξάνδρου δωρεαῖς προκληθέντες οἱ μέγιστοι τῶν ἡγεμόνων συνεφρόνησαν                     καὶ συλλαβόντες τὸν Βῆσσον ἀπήγαγον πρὸς τὸν ̓αλέξανδρον. ὁ δὲ βασιλεὺς τούτους μὲν ἐτίμησεν ἀξιολόγοις                     δωρεαῖσ, τὸν δὲ Βῆσσον παρέδωκε τῷ ἀδελφῷ τοῦ Δαρείου καὶ τοῖς                     ἄλλοις συγγενέσιν εἰς τιμωρίαν. οἱ δὲ πᾶσαν ὕβριν καὶ αἰκίαν                     προσενεγκάμενοι καὶ τὸ σῶμα κατὰ λεπτὸν συγκόψαντες τὰ μέλη διεσφενδόνησαν. ἐπὶ δὲ τούτοις γενομένων τῶν ὅρκων ἡ μὲν                     βασίλισσα τὴν μεγαλοψυχίαν τοῦ ̓αλεξάνδρου θαυμάσασα δῶρά τε κράτιστα                     ἐξέπεμψε καὶ πᾶν τὸ προσταττόμενον ποιήσειν ἐπηγγείλατο. οἱ δὲ                     μισθοφόροι παραχρῆμα κατὰ τὰς ὁμολογίας ἐκ τῆς πόλεως ἀπελθόντες καὶ                     σταδίους ὀγδοήκοντα προελθόντες ἀνεπικωλύτως κατεστρατοπέδευσαν,                     οὐδεμίαν ἔννοιαν λαμβάνοντες τοῦ μέλλοντοσ. ὁ δ΄ ̓αλέξανδρος ἀμετάθετον ἔχων τὴν πρὸς τοὺς                     μισθοφόρους ἀλλοτριότητα διεσκευασμένην ἔχων τὴν δύναμιν ἐπηκολούθησε                     τοῖς βαρβάροις καὶ προσπεσὼν αὐτοῖς ἄφνω πολὺν ἐποίει φόνον. οἱ δὲ                     μισθοφόροι τὸ μὲν πρῶτον ἐβόων παρὰ τοὺς ὅρκους αὑτοὺς πολεμεῖσθαι                     καὶ τοὺς ἀσεβουμένους ὑπ΄ αὐτοῦ θεοὺς ἐπεκαλοῦντο· ὁ δ΄ ̓αλέξανδρος                     μεγάλῃ τῇ φωνῇ πρὸς αὐτοὺς ἀνεβόησεν ὅτι συνεχώρησεν αὐτοῖς ἐκ                     τῆς πόλεως ἀπελθεῖν, οὐ φίλους εἶναι διὰ παντὸς Μακεδόνων.                         οἱ δὲ μισθοφόροι τὸ μέγεθος τῶν                     κινδύνων οὐ καταπλαγέντες συνεφράξαντο καὶ τὴν ὅλην τάξιν ποιήσαντες                     κυκλοτερῆ τά τε τέκνα καὶ τὰς γυναῖκας εἰς μέσον ἀπέλαβον, ὥστε                     πανταχόθεν τοῖς προσμαχομένοις ἀσφαλῶς ἀντιτάττεσθαι. ἀπονοηθέντων δ΄                     αὐτῶν καὶ διὰ τὴν τόλμαν καὶ διὰ τὴν ἐν τοῖς ἀγῶσιν ἀρετὴν                     ἰσχυρὰν μάχην συστησαμένων καὶ τῶν Μακεδόνων φιλοτιμουμένων μὴ                     λειφθῆναι τῆς τῶν βαρβάρων ἀνδραγαθίας μεγάλην κατάπληξιν εἶχεν ὁ                     κίνδυνοσ. ἐκ χειρὸς γὰρ τῆς μάχης οὔσης                     καὶ συμπλεκομένων τῶν ἀγωνιζομένων ἀλλήλοις πολλαὶ καὶ παντοῖαι                     διαθέσεις θανάτων καὶ τραυμάτων ἐγίνοντο· οἱ γὰρ Μακεδόνες ταῖς                     σαρίσαις ἀναρρήσσοντες τὰς τῶν βαρβάρων πέλτας τὰς ἀκμὰς τοῦ σιδήρου                     τοῖς πνεύμοσιν ἐνήρειδον, οἱ δὲ μισθοφόροι τὰς λόγχας ἀκοντίζοντες                     εἰς ἀθρόους τοὺς πολεμίους οὐχ ἡμάρτανον, σύνεγγυς κειμένου τοῦ                     σκοποῦ. διὸ καὶ πολλῶν μὲν                     τραυματιζομένων, οὐκ ὀλίγων δὲ τελευτώντων αἱ γυναῖκες τὰ τῶν                     πεσόντων ὅπλα λαμβάνουσαι συνηγωνίζοντο τοῖς ἀνδράσιν· ἡ γὰρ ὀξύτης                     τοῦ κινδύνου καὶ τὸ τῆς ἐνεργείας δεινὸν ἠνάγκαζεν αὐτὰς παρὰ                     φύσιν τρέπεσθαι πρὸς ἀλκήν. διὸ καὶ τινὲς μὲν αὐτῶν καθοπλισθεῖσαι                     συνήσπιζον τοῖς ἰδίοις ἀνδράσι, τινὲς δὲ ἄνευ ὅπλων ἐμπίπτουσαι                     τῶν ἀσπίδων ἐπελαμβάνοντο καὶ πολλὰ τοὺς πολεμίους ἐνεπόδιζον.                         τέλος δὲ πάντες μετὰ τῶν γυναικῶν                     ἀγωνισάμενοι καὶ κατακοπέντες ὑπὸ τοῦ πλήθους τὸν ἔνδοξον θάνατον                     τῆς ἀγεννοῦς φιλοζωίας ἠλλάξαντο. ὁ δὲ ̓αλέξανδρος τόν τε ἀχρεῖον                     καὶ ἄνοπλον ὄχλον καὶ τῶν γυναικῶν τὰς ὑπολειφθείσας ἀπάγων τοὺς                     ἱππεῖς συνεπέστησεν. πολλὰς δὲ καὶ ἄλλας                     πόλεις ἐκπολιορκήσας καὶ τοὺς ἀντιταττομένους ἀνελὼν προῆγεν ἐπὶ                     τὴν πέτραν τὴν ̓́αορνον καλουμένην· εἰς γὰρ ταύτην οἱ περιλειφθέντες                     τῶν ἐγχωρίων διὰ τὴν ὑπερβολὴν τῆς ὀχυρότητος καταπεφεύγεισαν.                         λέγεται γὰρ τὸ παλαιὸν ̔ηρακλέα                     ταύτην τὴν πέτραν ἐπιβαλόμενον πολιορκεῖν ἀποστῆναι διά τινας                     ἐπιγενομένους σεισμοὺς μεγάλους καὶ διοσημείασ. ὁ δ΄ ̓αλέξανδρος                     πυθόμενος περὶ τούτων ἔτι μᾶλλον παρωξύνθη πολιορκῆσαι τὸ ὀχύρωμα                     καὶ διαμιλληθῆναι τῇ τοῦ θεοῦ δόξῃ. ἡ                     δὲ πέτρα τὸν μὲν περίβολον εἶχε σταδίων ἑκατόν, τὸ δ΄ ὕψος                     ἑκκαίδεκα, τὴν δ΄ ἐπιφάνειαν ὁμαλὴν καὶ πάντῃ περιφερῆ· καὶ τὸ μὲν                     πρὸς μεσημβρίαν μέρος αὐτῆς προσέκλυζεν ὁ ̓ινδὸς ποταμόσ, μέγιστος                     ὢν τῶν κατὰ τὴν ̓ινδικήν, τὰ δ΄ ἄλλα μέρη περιείχετο φάραγξι                     βαθείαις καὶ κρημνοῖς ἀπροσίτοισ. τοῦ δὲ                     ̓αλεξάνδρου κατασκεψαμένου τὴν δυσχωρίαν καὶ τὴν ἐκ βίας ἅλωσιν                     ἀπογνόντος ἧκέν τις πρὸς αὐτὸν πρεσβύτης μετὰ δυεῖν υἱῶν.                         οὗτος δ΄ ὢν πένης παντελῶς καὶ                     πολὺν χρόνον ἐντεθραμμένος τοῖς τόποις κατῴκει μὲν ἔν τινι σπηλαίῳ                     τρεῖς στιβάδας ἔχοντι κατὰ τὴν πέτραν ἐντετμημένασ, ἐν αἷς ὁ γέρων                     μετὰ τῶν υἱῶν ἐναυλιζόμενος ἐμπειρίαν περιεπεποίητο τῶν τόπων.                     οὗτος οὖν προσελθὼν τῷ βασιλεῖ καὶ τὰ περὶ ἑαυτὸν δηλώσας                     ἐπηγγείλατο καθηγήσεσθαι διὰ τῆς δυσχωρίας καὶ ποιήσειν αὐτὸν                     ὑπερδέξιον γενέσθαι τῶν κατειλημμένων τὴν πέτραν βαρβάρων. ὁ δὲ ̓αλέξανδρος ἐπαγγειλάμενος μεγάλας δωρεὰς                     δώσειν καὶ τῷ πρεσβύτῃ χρησάμενος ὁδηγῷ πρῶτον μὲν τὴν πάροδον                     τὴν εἰς τὴν πέτραν φέρουσαν κατελάβετο καὶ μηδεμιᾶς οὔσης ἄλλης                     ἐξόδου συνέκλεισε τοὺς βαρβάρους εἰς ἀβοήθητον πολιορκίαν· ἔπειτα                     τῇ πολυχειρίᾳ χώσας τὴν φάραγγα κατὰ τὴν ῥίζαν τῆς πέτρασ,                     προσελθὼν ἐνεργῆ πολιορκίαν συνεστήσατο, συνεχῶς ἐφ΄ ἡμέρας ἑπτὰ καὶ                     τὰς ἴσας νύκτας ἐκ διαδοχῆς τὰς προσβολὰς ποιούμενοσ. τὸ μὲν οὖν πρῶτον οἱ βάρβαροι διὰ τὰς τῶν τόπων                     ὑπεροχὰς προετέρουν καὶ πολλοὺς ἀνῄρουν τῶν προπετῶς βιαζομένων· τοῦ                     δὲ χώματος συντελεσθέντος καὶ τῶν ὀξυβελῶν καταπελτῶν καὶ τῶν ἄλλων                     ὀργάνων ἐπισταθέντων, πρὸς δὲ τούτοις τοῦ βασιλέως φανεροῦ καθεστῶτος                     ὡς οὐκ ἀποστήσεται τῆς πολιορκίας οἱ μὲν ̓ινδοὶ κατεπλάγησαν, ὁ δ΄                     ̓αλέξανδρος ἐμφρόνως προϊδόμενος τὸ μέλλον ἐξέλιπεν τὴν ἐν τῇ                     παρόδῳ κατειλημμένην φυλακήν, διδοὺς ἔξοδον τοῖς βουλομένοις ἐκ τῆς                     πέτρας ἀναχωρεῖν. οἱ δὲ βάρβαροι φοβηθέντες τάς τε τῶν Μακεδόνων                     ἀρετὰς καὶ τὴν τοῦ βασιλέως φιλοτιμίαν νυκτὸς ἐξέλιπον τὴν πέτραν.                         ὁ δ΄                     ̓αλέξανδρος τοῖς κενοῖς τοῦ πολέμου καταστρατηγήσας τοὺς ̓ινδοὺς                     χωρὶς κινδύνου ἐκυρίευσε τῆς πέτρασ. καὶ τῷ μὲν ὁδηγήσαντι τὰς                     ὡμολογημένας δωρεὰς ἀπέδωκεν, αὐτὸς δὲ ἀνέζευξε μετὰ τῆς δυνάμεωσ.                         καθ΄ ὃν καιρὸν ̓αφρίκης τις ̓ινδόσ,                     ἔχων μὲν στρατιώτας δισμυρίουσ, ἐλέφαντας δὲ πεντεκαίδεκα, διέτριβε                     περὶ τὸν τόπον. τοῦτον δέ τινες ἀνελόντες καὶ τὴν κεφαλὴν αὐτοῦ                     πρὸς ̓αλέξανδρον ἐνέγκαντες διὰ ταύτης τῆς εὐεργεσίας περιεποιήσαντο                     τὰς ἰδίας σωτηρίασ. ὁ δὲ βασιλεὺς                     τούτους τε προσηγάγετο καὶ τῶν ἐλεφάντων πλανωμένων κατὰ τὴν χώραν                     ἐκυρίευσεν. αὐτὸς δὲ παρελθὼν ἐπὶ τὸν                     ̓ινδὸν ποταμὸν καὶ καταλαβὼν τάς τε τριακοντόρους κατεσκευασμένας καὶ                     τὸν πόρον ἐζευγμένον τριάκοντα μὲν ἡμέρας ἀνέλαβε τὴν δύναμιν καὶ                     τοῖς θεοῖς μεγαλοπρεπεῖς συντελέσας θυσίας διεβίβασε τὴν στρατιὰν καὶ                     περιέπεσε παραδόξῳ περιπετείᾳ. Ταξίλου                     γὰρ τοῦ βασιλέως προτετελευτηκότος υἱὸς αὐτοῦ Μῶφις διαδεξάμενος τὴν                     ἀρχὴν διεπέμψατο μὲν καὶ πρότερον πρὸς ̓αλέξανδρονἐν τῇ Σογδιανῇ                     διατρίβοντα, ἐπαγγελλόμενος αὐτῷ συστρατεύειν ἐπὶ τοὺς                     ἀντιταττομένους τῶν ̓ινδῶν καὶ τότε πρέσβεις ἀποστείλας ἔφησεν                     αὐτῷ παραδιδόναι τὴν βασιλείαν. ἀπέχοντος δὲ τεσσαράκοντα σταδίους τοῦ βασιλέως ἐκτάξας τὴν δύναμιν                     ὡς εἰς πόλεμον καὶ τοὺς ἐλέφαντας κοσμήσας ἀπήντα μετὰ τῶν φίλων.                     ὁ δὲ ̓αλέξανδρος ὁρῶν προσιοῦσαν μεγάλην δύναμιν ἐκτεταγμένην                     πολεμικῶς καὶ δόξας τὸν ̓ινδὸν ἐπιβούλως πεποιῆσθαι τὰς ἐπαγγελίασ,                     ὅπως ἀπαρασκεύοις τοῖς Μακεδόσιν ἐπίθηται, τοῖς μὲν σαλπιγκταῖς                     παρεκελεύσατο σημαίνειν τὸ πολεμικόν, τοὺς δὲ στρατιώτας ἐκτάξας                     ἀπήντα τοῖς ̓ινδοῖσ. ὁ δὲ Μῶφις ὁρῶν                     τὴν ταραχὴν τῶν Μακεδόνων καὶ τὸ γεγονὸς συλλογιζόμενος τὴν μὲν                     δύναμιν κατέλιπεν, αὐτὸς δὲ μετὰ ὀλίγων προϊππεύσας καὶ τὴν                     ἄγνοιαν τῶν Μακεδόνων διορθωσάμενος παρέδωκεν ἑαυτόν τε καὶ τὴν                     δύναμιν τῷ βασιλεῖ. ἡσθεὶς δὲ ὁ                     ̓αλέξανδρος τήν τε βασιλείαν ἀπέδωκεν αὐτῷ καὶ τὸ λοιπὸν διετέλει                     τούτῳ φίλῳ καὶ συμμάχῳ χρώμενος καὶ μετωνόμασεν αὐτὸν Ταξίλην.                     ταῦτα μὲν οὖν ἐπράχθη κατὰ τοῦτον τὸν ἐνιαυτόν. ἐπ΄ ἄρχοντος δ΄ ̓αθήνησι Χρέμητος ̔ρωμαῖοι κατέστησαν                     ὑπάτους Πόπλιον Κορνήλιον καὶ Αὖλον Ποστούμιον. ἐπὶ δὲ τούτων                     ̓αλέξανδρος ἐν τῇ Ταξίλου χώρᾳ προσαναλαβὼν τὴν δύναμιν                     ἐστράτευσεν ἐπὶ Πῶρον τὸν τῶν πλησιοχώρων ̓ινδῶν βασιλέα. οὗτος δ΄ εἶχε πεζοὺς μὲν πλείους τῶν                     πεντακισμυρίων, ἱππεῖς δὲ περὶ τρισχιλίουσ, ἅρματα δὲ πλείω τῶν                     χιλίων, ἐλέφαντας δὲ ἑκατὸν καὶ τριάκοντα. ἐπεποίητο δὲ καὶ ἕτερον                     τῶν πλησιοχώρων βασιλέα σύμμαχον, ὃς ὠνομάζετο ̓εμβίσαροσ, εἶχε δὲ                     δύναμιν οὐ πολὺ λειπομένην τῆς τοῦ Πώρου. ὁ δὲ ̓αλέξανδρος ἀκούσας τοῦτον τὸν βασιλέα                     τετρακοσίους ἀπέχειν σταδίους ἔκρινε πρὸ τῆς τούτου παρουσίας                     ἐπιβαλεῖν τῷ Πώρῳ. ἐγγίσαντος δὲ                     αὐτοῦ τοῖς ̓ινδοῖς ὁ Πῶρος πυθόμενος πλησίον εἶναι τοὺς πολεμίους                     εὐθὺς ἐξέταξε τὴν δύναμιν καὶ τοὺς μὲν ἱππεῖς ἐπὶ τὰ κέρατα                     διεμέρισεν, τοὺς δ΄ ἐλέφαντας καταπληκτικῶς κεκοσμημένους κατὰ μέτωπον                     ἐν ἴσοις διαστήμασιν ἔστησεν· ἀνὰ μέσον δὲ τῶν θηρίων τοὺς λοιποὺς                     ὁπλίτας ἔταξεν, οἷς συντεταγμένον ἦν παραβοηθεῖν τοῖς θηρίοις καὶ                     διακωλύειν ἐκ τῶν πλαγίων εἰσακοντίζειν. ἡ μὲν οὖν ὅλη σύνταξις αὐτῶν ὑπῆρχε πόλει παραπλήσιος τὴν                     πρόσοψιν· ἡ μὲν γὰρ τῶν ἐλεφάντων στάσις τοῖς πύργοισ, οἱ δὲ ἀνὰ                     μέσον τούτων στρατιῶται τοῖς μεσοπυργίοις ὡμοίωντο· ὁ δὲ ̓αλέξανδρος                     κατανοήσας τὴν τῶν πολεμίων τάξιν πρὸς ταύτην τὴν διακόσμησιν οἰκείως                     ἐξέταξε τὴν δύναμιν. γενομένης δὲ μάχης τὸ μὲν πρῶτον τοῖς ἱππεῦσιν                     ἅπαντα σχεδὸν τὰ ἅρματα τῶν ̓ινδῶν διεφθάρη· μετὰ δὲ ταῦτα τῶν                     ἐλεφάντων ταῖς τε τῶν σωμάτων ὑπεροχαῖς καὶ ταῖς ἀλκαῖς δεόντως                     χρωμένων οἱ μὲν ὑπὸ τῶν θηρίων συμπατούμενοι μετὰ τῶν ὅπλων                     θραυομένων τῶν ὀστῶν ἀπώλλυντο, οἱ δὲ ταῖς προνομαῖς περιλαμβανόμενοι                     καὶ πρὸς ὕψος ἐξαρθέντες πάλιν πρὸς τὴν γῆν ἐράττοντο καὶ δεινοῖς                     θανάτοις περιέπιπτον, πολλοὶ δὲ τοῖς ὀδοῦσι συγκεντούμενοι καὶ δι΄                     ὅλων τῶν σωμάτων τιτρωσκόμενοι παραχρῆμα τοῦ ζῆν ἐστερίσκοντο.                         τῶν δὲ Μακεδόνων εὐρώστως                     ὑπομενόντων τὸ δεινὸν καὶ τοὺς ἀνὰ μέσον τῶν θηρίων ταῖς σαρίσαις                     ἀναιρούντων ἰσόρροπος ἦν ἡ μάχη. μετὰ                     δὲ ταῦτα τῶν θηρίων συνακοντιζομένων καὶ διὰ τὸ πλῆθος τῶν τραυμάτων                     περιοδύνων γινομένων οἱ μὲν περιβεβηκότες αὐτοῖς ̓ινδοὶ κρατεῖν τῆς                     ὁρμῆς τῶν ζῴων οὐκ ἴσχυον· ἐκνεύοντα γὰρ εἰς τοὺς ἰδίους ταῖς                     ὁρμαῖς ἀκατασχέτως ἐφέρετο καὶ τοὺς φίλους συνεπάτει· ταραχῆς δὲ πολλῆς γινομένης ὁ Πῶρος συνιδὼν τὸ                     γινόμενον καὶ τεταγμένος ἐπὶ τοῦ κρατίστου τῶν ἐλεφάντων ἤθροισε                     περὶ αὑτὸν τεσσαράκοντα τῶν θηρίων τὰ μήπω τεταραγμένα καὶ τῶν βάρει                     τῶν ἐλεφάντων ἐπιβαλὼν τοῖς πολεμίοις πολὺν ἐποίει φόνον, ἅτε καὶ                     τῇ ῥώμῃ τοῦ σώματος πολὺ προέχων τῶν συστρατευομένων· τὸ γὰρ μῆκος                     ἦν πηχῶν πέντε, τὸ δ΄ εὖρος ὑπῆρχεν ὁ θώραξ αὐτοῦ διπλάσιος τῶν                     ἄλλων τῶν εὐρωστίᾳ διαφερόντων. διόπερ                     τὰ βαλλόμενα σαυνία τοιαύτην εἶχε δύναμιν ὥστε μὴ πολὺ λείπεσθαι                     τῶν καταπελτικῶν βελῶν. τῶν δ΄ ἀντιτεταγμένων Μακεδόνων καταπεπληγμένων                     τὴν ἀνδραγαθίαν τοῦ Πώρου ὁ ̓αλέξανδρος μεταπεμψάμενος τοὺς τοξότας                     καὶ τὰ ψιλικὰ τῶν ταγμάτων προσέταξεν ἅπαντας βάλλειν ἐπὶ τὸν                     Πῶρον. ταχὺ δὲ τῶν στρατιωτῶν πραξάντων                     τὸ παραγγελθὲν καὶ βελῶν ἅμα πολλῶν ἐνεχθέντων ἐπὶ τὸν ̓ινδὸν καὶ                     πάντων ἐπιτυγχανόντων διὰ τὸ μέγεθος τοῦ σκοποῦ ὁ μὲν Πῶρος                     ἡρωικῶς ἀγωνισάμενος καὶ διὰ τὸ πλῆθος τῶν τραυμάτων γενόμενος                     ἔξαιμος ἐλιποψύχησεν καὶ περικλασθεὶς περὶ τὸ θηρίον πρὸς τὴν γῆν                     κατηνέχθη. διαδοθείσης δὲ φήμης ὅτι                     τετελεύτηκεν ὁ βασιλεύσ, τὸ λοιπὸν πλῆθος τῶν ̓ινδῶν πρὸς φυγὴν                     ὥρμησεν. ἐν δὲ τῇ φυγῇ πολλοῦ φόνου γενομένου ὁ μὲν ̓αλέξανδρος ἐπιφανεῖ                     μάχῃ νικήσας ἀνεκαλέσατο τῇ σάλπιγγι τοὺς στρατιώτασ. ἔπεσον δὲ ἐν                     τῇ μάχῃ τῶν ̓ινδῶν πλείους τῶν μυρίων καὶ δισχιλίων, ἐν οἷς                     ὑπῆρχον καὶ δύο υἱοὶ τοῦ Πώρου καὶ οἱ στρατηγοὶ καὶ οἱ                     ἐπιφανέστατοι τῶν ἡγεμόνων. ζῶντες δὲ                     ἄνδρες ἑάλωσαν ὑπὲρ τοὺς ἐνακισχιλίουσ, ἐλέφαντες δὲ ὀγδοήκοντα.                     αὐτὸς δὲ ὁ Πῶρος ἔμπνους ὢν παρεδόθη τοῖς ̓ινδοῖς πρὸς τὴν                     θεραπείαν. τῶν δὲ Μακεδόνων ἔπεσον μὲν                     ἱππεῖς διακόσιοι καὶ ὀγδοήκοντα, πεζοὶ δὲ πλείους τῶν ἑπτακοσίων. ὁ                     δὲ βασιλεὺς τοὺς μὲν τετελευτηκότας ἔθαψε, τοὺς δὲ ἀνδραγαθήσαντας                     κατὰ τὴν ἀξίαν ἐτίμησεν, αὐτὸς δὲ ̔ηλίῳ ἔθυσεν ὡς δεδωκότι τὰ                     πρὸς ἀνατολὴν μέρη καταστρέψασθαι. τῆς                     δὲ πλησίον ὀρεινῆς ἐχούσης πολλὴν μὲν ἐλάτην εὔτροφον, οὐκ ὀλίγην                     δὲ κέδρον καὶ πεύκην, ἔτι δὲ τῆς ἄλλης ὕλης ναυπηγησίμου πλῆθος                     ἄφθονον κατεσκεύασε ναῦς ἱκανάσ· διενοεῖτο γὰρ ἐπὶ τὸ τέρμα τῆς ̓ινδικῆς παραγενόμενος καὶ πάντας                     τοὺς ἐγχωρίους καταστρεψάμενος διὰ τοῦ ποταμοῦ καταπλεῖν εἰς τὸν                     ̓ωκεανόν. ἔκτισε δὲ δύο πόλεισ, τὴν                     μὲν πέραν τοῦ ποταμοῦ καθ΄ ὃν τόπον αὐτὸς διέβη, τὴν δὲ ἄλλην ἐν                     ᾧ τόπῳ τὸν Πῶρον ἐνίκησεν. ταχὺ δὲ τῶν ἔργων κατασκευασθέντων                     διὰ τὴν πολυχειρίαν τὸν μὲν Πῶρον θεραπευθέντα βασιλέα κατέστησε διὰ                     τὴν ἀρετὴν ἧς πρότερον ἦρχε χώρασ, τὴν δὲ δύναμιν ἐπὶ τριάκοντα                     ἡμέρας ἀνέλαβε, πολλῆς ἀφθονίας οὔσης τῶν ἐπιτηδείων. ἴδιον δέ τι κατὰ τὴν ὀρεινὴν τὴν πλησίον ὑπῆρχε.                     χωρὶς γὰρ τῆς πρὸς ναυπηγίαν ὕλης εἶχεν ἡ χώρα πολλοὺς καὶ                     παρηλλαγμένους τοῖς μεγέθεσιν ὄφεισ, ὄντας ἑκκαιδεκαπήχεισ, πιθήκων τε                     γένη πολλὰ καὶ τοῖς μεγέθεσι διαλλάττοντα, ὧν τὴν τέχνην τῆς θήρας                     αὐτὸ τὸ ζῷον ὑφηγεῖτο. μιμητικὸν γὰρ                     ὑπάρχον πάσης πράξεως βίᾳ μὲν οὐ ῥᾳδίως χειροῦται διά τε τὴν                     ἰσχὺν τῶν σωμάτων καὶ διὰ τὴν τῆς ψυχῆς ἀγχίνοιαν· τῶν δὲ κυνηγῶν                     οἱ μὲν μέλιτι τοὺς ὀφθαλμοὺς ἀλείφονται, οἱ δὲ βλεπόντων τῶν θηρίων                     ὑποδοῦνται, τινὲς δὲ ταῖς κεφαλαῖς κάτοπτρα περιτιθέασιν, καὶ τοῖς                     μὲν ὑποδήμασι παραθέντες δεσμοὺς ἀπολείπουσιν, ἀντὶ δὲ τοῦ μέλιτος                     ἰξὸν ὑποβάλλουσι, τοῖς δὲ κατόπτροις ἐπίσπαστρα καθάπτουσι. διόπερ ὅταν βούλωνται τὰ ζῷα τὰς πράξεις τῶν                     ὁραθέντων ἐπιτελεῖν, ἀδυνατεῖ, τῶν μὲν βλεφάρων κεκολλημένων, τῶν δὲ                     ποδῶν δεδεμένων, τῶν δὲ σωμάτων κατεχομένων· ὅθεν εὐχείρωτα πρὸς τὴν                     θήραν γίνεται. ὁ δὲ ̓αλέξανδρος τὸν ὑστερηκότα τῆς τοῦ Πώρου συμμαχίας βασιλέα                     ὄνομα Σασιβισάρην καταπληξάμενος ἠνάγκασε ποιεῖν τὸ προσταττόμενον,                     αὐτὸς δὲ μετὰ τῆς δυνάμεως περάσας τὸν ποταμὸν προῆγε διὰ χώρας                     ἀρετῇ διαφερούσησ· δένδρων γὰρ εἶχε                     γένη διαλλάττοντα καὶ τὸ μὲν ὕψος ἔχοντα πηχῶν ἑβδομήκοντα, τὸ δὲ                     πάχος μόγις ὑπὸ τεσσάρων ἀνδρῶν περιλαμβανόμενα, τριῶν δὲ πλέθρων                     σκιὰν ποιοῦντα. εἶχε δὲ καὶ ἡ χώρα ὄφεων πλῆθοσ, μικρῶν μὲν τοῖς                     μεγέθεσι, ταῖς δὲ ποικιλίαις ἐξηλλαγμένων· οἱ μὲν γὰρ χαλκοειδεῖς ῥάβδους ἐπέφαινον, οἱ δὲ τὴν λόφην δασεῖαν                     εἶχον τριχώδη, διὰ δὲ τῶν δηγμάτων ὀξεῖς θανάτους ἀπειργάζοντο. τὸν                     δὲ πληγέντα πόνοι δεινοὶ συνεῖχον καὶ ῥύσις ἱδρῶτος αἱματοειδοῦς                     κατεῖχε. διόπερ οἱ Μακεδόνες δεινῶς ὑπὸ                     τῶν δηγμάτων ἀπαλλάττοντες τὰς κλίνας ἀπὸ τῶν δένδρων ἐξήρτων καὶ                     τὸ πλεῖστον τῆς νυκτὸς διηγρύπνουν. μετὰ δὲ ταῦτα παρὰ τῶν ἐγχωρίων                     μαθόντες τὴν ἀντιφάρμακον ῥίζαν ἀπελύθησαν τῶν δεινῶν. προϊόντος δὲ αὐτοῦ μετὰ τῆς δυνάμεως ἧκόν τινες                     ἀπαγγέλλοντες ὅτι Πῶρος ὁ βασιλεύσ, ἀνεψιὸς ὢν τοῦ                     καταπεπολεμημένου Πώρου, τὴν βασιλείαν ἀπολιπὼν πέφευγεν εἰς τὸ τῶν                     Γανδαριδῶν ἔθνοσ. ὁ δὲ ̓αλέξανδρος                     παροξυνθεὶς ̔ηφαιστίωνα μὲν ἐξέπεμψεν εἰς τὴν τούτου χώραν μετὰ                     δυνάμεως καὶ προσέταξε τὴν βασιλείαν παραδοῦναι τῷ μεθ΄ αὑτοῦ Πώρῳ·                     αὐτὸς δ΄ εἰς τὸ τῶν ̓αδρεστῶν καλουμένων ἔθνος στρατεύσας καὶ τῶν                     πόλεων ἃς μὲν βίᾳ χειρωσάμενοσ, ἃς δὲ πειθοῖ προσαγαγόμενος εἰς                     τὴν τῶν Καθαίων χώραν παρεγένετο. παρὰ                     δὲ τούτοις νόμιμον ἦν τὰς γυναῖκας τοῖς ἀνδράσι συγκατακαίεσθαι·                     τοῦτο δ΄ ἐκυρώθη τὸ δόγμα παρὰ τοῖς βαρβάροις διὰ μίαν γυναῖκα                     φαρμάκοις ἀνελοῦσαν τὸν ἄνδρα. ὁ δ΄                     οὖν βασιλεὺς τὴν μεγίστην καὶ ὀχυρωτάτην πόλιν μετὰ πολλῶν κινδύνων                     ἐκπολιορκήσας ἐνέπρησεν. ἄλλην δ΄ ἀξιόλογον πολιορκοῦντος αὐτοῦ καὶ                     μεθ΄ ἱκετηριῶν δεηθέντων τῶν ̓ινδῶν ἀπέλυσε τῶν κινδύνων αὐτούσ.                         μετὰ δὲ ταῦτ΄ ἐστράτευσεν ἐπὶ τὰς                     ὑπὸ Σωπείθην τεταγμένας πόλεισ, εὐνομουμένας καθ΄ ὑπερβολήν. τά τε                     γὰρ ἄλλα πρὸς δόξαν πολιτεύονται καὶ τὸ κάλλος παρ΄ αὐτοῖς                     τιμιώτατον νενόμισται. διόπερ ἐκ νηπίου                     παρ΄ αὐτοῖς τὰ βρέφη διακρίνεται καὶ τὰ μὲν ἄρτια καὶ τὴν φύσιν                     ἔχοντα πρὸς εὐπρέπειαν καὶ ἰσχὺν εὔθετον τρέφεται, τὰ δὲ καταδεῆ                     τοῖς σώμασιν ἀνάξια τροφῆς ἡγούμενοι διαφθείρουσιν. ἀκολούθως δὲ τούτοις καὶ τοὺς γάμους ποιοῦνται                     προικὸς μὲν καὶ τῆς ἄλλης πολυτελείας ἀφροντιστοῦντεσ, κάλλους δὲ                     καὶ τῆς τοῦ σώματος ὑπεροχῆς μόνον φροντίζοντεσ. διόπερ οἱ πλεῖστοι τῶν ἐν ταύταις ταῖς πόλεσι                     κατοικούντων διαφέρουσι τῶν ἄλλων ἀξιώμασιν. παρὰ δὲ πάντας ὁ                     βασιλεὺς Σωπείθης περίβλεπτος ὢν ἐπὶ τῷ κάλλει καὶ τῷ μήκει τοὺς                     τέτταρας πήχεις ὑπεράγων προῆλθε μὲν ἐκ τῆς πόλεως τῆς ἐχούσης τὰ                     βασίλεια, παραδοὺς δ΄ αὑτὸν καὶ τὴν βασιλείαν ̓αλεξάνδρῳ πάλιν                     ταύτην ἀπέλαβε διὰ τὴν τοῦ κρατοῦντος ἐπιείκειαν. ὁ δὲ Σωπείθης μετὰ πολλῆς προθυμίας τὴν μὲν                     δύναμιν ἅπασαν ἐπί τινας ἡμέρας λαμπρῶς εἱστίασε, τῷ δ΄ ̓αλεξάνδρῳ                     πολλὰ καὶ μεγάλα δῶρα παραστήσας κύνας ἔδωκεν ἑκατὸν καὶ πεντήκοντα                     τοῖς μεγέθεσι καὶ ταῖς ἀλκαῖς καὶ τοῖς ἄλλοις προτερήμασι                     θαυμαζομένουσ, οὓς ἔφασαν ταῖς τίγρεσιν ἐπιμεμῖχθαι. βουλόμενος δὲ τὸν ̓αλέξανδρον διὰ τῶν ἔργων λαβεῖν                     πεῖραν τῆς τῶν κυνῶν ἀρετῆς εἰσήγαγεν εἴς τι περίφραγμα λέοντα                     τέλειον καὶ τῶν δοθέντων κυνῶν δύο τοὺς εὐτελεστάτους προέβαλε τῷ                     λέοντι· τούτων δὲ κατισχυομένων ὑπὸ τοῦ θηρίου δύο ἑτέρους                     εἰσ2αφῆκεν. τῶν δὲ                     τεττάρων περιγινομένων τοῦ λέοντος πεμφθείς τις ὑπ΄ αὐτοῦ μετὰ                     μαχαίρας ἀφῄρει τὸ δεξιὸν σκέλος ἑνὸς τῶν κυνῶν. τοῦ δὲ βασιλέως                     ἀναβοήσαντος καὶ τῶν σωματοφυλάκων προσδραμόντων καὶ τῆς τοῦ ̓ινδοῦ                     χειρὸς ἐπιλαβομένων ὁ μὲν Σωπείθης τρεῖς ἀντὶ τούτου δώσειν                     ἐπηγγείλατο, ὁ δὲ κυνηγὸς ἐπιλαβόμενος τοῦ σκέλους ἔτεμνεν ἡσυχῇ                     κατ΄ ὀλίγον. ὁ δὲ κύων οὔτε κλαγγὴν οὔτε μυγμὸν προέμενοσ, ἀλλὰ                     τοὺς ὀδόντας ἐμπεπρικὼς ἔμενεν ἕως ὅτου γενόμενος ἔξαιμος                     ἐναπέθανε τῷ θηρίῳ. ἅμα δὲ τούτοις                     πραττομένοις ἧκεν ̔ηφαιστίων μετὰ τῆς συναπεσταλμένης δυνάμεως πολλὴν                     τῆς ̓ινδικῆς καταπεπολεμηκώσ. τοῦτον μὲν οὖν διὰ τὰς ἀνδραγαθίας                     ἐπῄνεσεν· αὐτὸς δὲ εἰς τὴν Φηγέως δυναστείαν ἐμβαλὼν καὶ τῶν                     ἐγχωρίων ἀσμένως τὴν τῶν Μακεδόνων παρουσίαν προσδεξαμένων καὶ τοῦ                     Φηγέως μετὰ δώρων πολλῶν ἀπαντήσαντος τήν τε βασιλείαν ἔχειν                     συνεχώρησε καὶ ξενισθεὶς μετὰ τῆς δυνάμεως ἐπὶ δύο ἡμέρας λαμπρῶς                     ἐπὶ τὸν ̔́υφασιν ποταμὸν προῆγεν, οὗ τὸ μὲν πλάτος ἦν σταδίων                     ἑπτά, τὸ δὲ βάθος ἓξ ὀργυιῶν, τὸ δὲ ῥεῦμα σφοδρὸν καὶ                     δυσδιάβατον. ἀκούσας δὲ τοῦ Φηγέως περὶ                     τῆς πέραν τοῦ ̓ινδοῦ ποταμοῦ χώρας ὅτι δώδεκα μὲν                     ἡμερῶν ἔχει δίοδον ἔρημον, μετὰ δὲ ταύτην εἶναι ποταμὸν τὸν                     ὀνομαζόμενον Γάγγην, τὸ μὲν πλάτος τριάκοντα καὶ δυεῖν σταδίων, τὸ                     δὲ βάθος μέγιστον τῶν κατὰ τὴν ̓ινδικήν, πέραν δὲ τούτου κατοικεῖν                     τό τε τῶν Ταβραισίων καὶ Γανδαριδῶν ἔθνοσ, τούτων δὲ βασιλεύειν                     Ξανδράμην, ἔχοντα δισμυρίους μὲν ἱππεῖσ, πεζῶν δὲ εἴκοσι μυριάδασ,                     ἅρματα δὲ δισχίλια, ἐλέφαντας δὲ πολεμικῶς κεκοσμημένους                     τετρακισχιλίουσ, ἀπιστήσας δὲ τοῖς λεγομένοις προσεκαλέσατο τὸν Πῶρον                     καὶ περὶ τῶν προσαγγελλομένων τἀκριβὲς διεπυνθάνετο. ὁ δὲ τἄλλα μὲν ὑπάρχειν ἅπαντα ἀληθῆ                     διεβεβαιοῦτο, τὸν δὲ βασιλέα τῶν Γανδαριδῶν ἔφησεν εὐτελῆ παντελῶς                     εἶναι καὶ ἄδοξον ὡς ἂν κουρέως υἱὸν νομιζόμενον εἶναι. εὐπρεπῆ                     γὰρ ὄντα τὸν τούτου πατέρα μεγάλως ὑπὸ τῆς βασιλίσσης ἀγαπηθῆναι                     καὶ τοῦ βασιλέως διὰ τῆς γυναικὸς δολοφονηθέντος εἰς τοῦτον περιστῆναι                     τὴν βασιλείαν. ὁ δ΄ ̓αλέξανδροσ, καίπερ                     ὁρῶν δυσεπίτευκτον τὴν ἐπὶ τοὺς Γανδαρίδας στρατείαν οὖσαν, ὅμως                     οὐκ ἀφίστατο τῆς φιλοτιμίασ, ἀλλὰ πιστεύων ταῖς τῶν Μακεδόνων                     ἀρεταῖς καὶ τοῖς χρησμοῖς ἐλπίδας εἶχε κρατήσειν τῶν βαρβάρων· τὴν                     μὲν γὰρ Πυθίαν ἀνίκητον αὐτὸν ὠνομακέναι, τὸν δ΄ ̓́αμμωνα                     συγκεχωρηκέναι τὴν ἁπάσης τῆς γῆς ἐξουσίαν. ὁρῶν δὲ τοὺς στρατιώτας ταῖς συνεχέσι στρατείαις                     καταπεπονημένους καὶ σχεδὸν ὀκταετῆ χρόνον ἐν πόνοις καὶ κινδύνοις                     τεταλαιπωρηκότας ὑπέλαβεν ἀναγκαῖον εἶναι τὰ πλήθη τοῖς ἁρμόζουσι                     λόγοις προτρέψασθαι πρὸς τὴν ἐπὶ τοὺς Γανδαρίδας στρατείαν. πολλὴ μὲν γὰρ φθορὰ τῶν στρατιωτῶν ἐγεγόνει                     καὶ λύσις οὐδεμία τῶν πολέμων ἠλπίζετο· καὶ τῶν μὲν ἵππων διὰ τὴν                     συνέχειαν τῆς ὁδοιπορίας τὰς ὁπλὰς ὑποτετρῖφθαι συνέβαινε, τῶν δὲ                     ὅπλων τὰ πλεῖστα κατεξάνθαι καὶ τὸν μὲν ̔ελληνικὸν ἱματισμὸν                     ἐκλελοιπέναι, συναναγκάζεσθαι δὲ βαρβαρικοῖς ὑφάσμασι χρῆσθαι,                     συντεμόντας τὰ τῶν ̓ινδῶν περιβλήματα. κατὰ τύχην δὲ καὶ χειμῶνες ἄγριοι κατερράγησαν ἐφ΄ ἡμέρας                     ἑβδομήκοντα καὶ βρονταὶ συνεχεῖς καὶ κεραυνοὶ κατέσκηπτον. ἃ δὴ                     λογιζόμενος ἐναντιοῦσθαι ταῖς ἰδίαις ἐπιβολαῖς μίαν εἶχεν ἐλπίδα                     τῆς ἐπιθυμίασ, εἰ τοὺς στρατιώτας διὰ τῆς εὐεργεσίας εἰς εὔνοιαν                     μεγάλην προαγάγοιτο. διόπερ λεηλατεῖν μὲν                     αὐτοῖς συνεχώρησε τὴν πολεμίαν χώραν, γέμουσαν παντοίας ὠφελείασ· ἐν                     αἷς δ΄ ἡμέραις ἡ δύναμις περὶ τὴν προνομὴν ἠσχολεῖτο, συναγαγὼν τὰς                     γυναῖκας τῶν στρατιωτῶν καὶ τοὺς ἐξ αὐτῶν γεγονότας παῖδας ταύταις                     μὲν συνεστήσατο κατὰ μῆνα διδόναι σῖτον, τοῖς δὲ παισὶν ἐπιφορὰς                     ταγματικὰς ἀπένειμε κατὰ τοὺς τῶν πατέρων συλλογισμούσ. ὡς δ΄ ἐπανῆλθον οἱ στρατιῶται πολλῶν πλῆθος ἀγαθῶν                     ἐκ τῆς προνομῆς εὑρηκότες συνῆγε πάντας εἰς ἐκκλησίαν. διελθὼν δὲ                     λόγον πεφροντισμένον περὶ τῆς ἐπὶ τοὺς Γανδαρίδας στρατείας καὶ τῶν                     Μακεδόνων οὐδαμῶς συγκαταθεμένων ἀπέστη τῆς ἐπιβολῆσ. κρίνας δ΄ ἐπὶ ταύτης τοὺς ὅρους θέσθαι τῆς στρατείας                     πρῶτον μὲν τῶν δώδεκα θεῶν βωμοὺς πεντήκοντα πηχῶν ᾠκοδόμησεν,                     ἔπειτα τριπλασίαν τῆς προϋπαρχούσης στρατοπεδείαν περιβαλόμενος ὤρυξε                     τάφρον τὸ μὲν πλάτος πεντήκοντα ποδῶν, τὸ δὲ βάθος τεσσαράκοντα· τὴν                     δ΄ ἀναβολὴν ἐντὸς τῆς τάφρου σωρεύσας τεῖχος ἀξιόλογον ᾠκοδόμησε.                         προσέταξε δὲ τοῖς μὲν πεζοῖς                     κατασκηνώσεις ἑκάστῳ δύο στιβάδας πενταπήχεις ἐχούσας οἰκοδομῆσαι,                     τοῖς δ΄ ἱππεῦσι πρὸς ταύταις καὶ δύο φάτνας τῶν εἰθισμένων                     διπλασίασ, ἀκολούθως δὲ καὶ τἄλλα τὰ καταλείπεσθαι μέλλοντα τοῖς                     μεγέθεσιν αὐξῆσαι. ταῦτα δὲ πράττειν ἤμελλεν, ἅμα μὲν ἡρωικὴν                     βουλόμενος ποιήσασθαι στρατοπεδείαν, ἅμα δὲ τοῖς ἐγχωρίοις ἀπολιπεῖν                     σημεῖα μεγάλων ἀνδρῶν, ἀποφαίνοντα ῥώμας σωμάτων ὑπερφυεῖσ.                         ἀπὸ δὲ τούτων γενόμενος μετὰ πάσης                     τῆς δυνάμεως ταῖς αὐταῖς ὁδοῖς πορευθεὶς ἀνέκαμψεν ἐπὶ τὸν                     ̓ακεσίνην ποταμόν· καταλαβὼν δὲ τὰ σκάφη νεναυπηγημένα καὶ ταῦτα                     καταρτίσας ἕτερα προσεναυπηγήσατο. κατὰ                     δὲ τοῦτον τὸν χρόνον ἧκον ἐκ τῆς ̔ελλάδος σύμμαχοι καὶ μισθοφόροι                     διὰ τῶν στρατηγῶν ἠγμένοι, πεζοὶ μὲν πλείους τρισμυρίων, ἱππεῖς δ΄                     οὐ πολὺ λείποντες τῶν ἑξακισχιλίων, ἐκομίσθησαν δὲ καὶ πανοπλίαι                     διαπρεπεῖς πεζοῖς μὲν δισμυρίοις καὶ πεντακισχιλίοισ, φαρμάκων δ΄                     ἰατρικῶν ἑκατὸν τάλαντα. ταῦτα μὲν οὖν διέδωκε τοῖς στρατιώταισ.                         τῆς δὲ ναυτικῆς παρασκευῆς                     συντελεσθείσης καὶ διακοσίων μὲν ἀφράκτων ἡτοιμασμένων, ὀκτακοσίων δὲ                     ὑπηρετικῶν τὰς μὲν παρὰ τὸν ποταμὸν κτισθείσας πόλεις ὠνόμασε τὴν                     μὲν διὰ τὸ τῷ πολέμῳ κρατῆσαι Νίκαιαν, τὴν δ΄ ἀπὸ τοῦ                     τελευτήσαντος ἵππου κατὰ τὴν πρὸς Πῶρον μάχην Βουκεφάλαν. αὐτὸς δὲ μετὰ                     τῶν φίλων ἐμβὰς εἰς τὰς ναῦς τὸν διὰ τοῦ ποταμοῦ πλοῦν ἐπὶ τὸν                     ̓ωκεανὸν τὸν κατὰ μεσημβρίαν ἐποιεῖτο. τὸ δὲ πολὺ μέρος τῆς                     δυνάμεως παρὰ τὸν ποταμὸν ὡδοιπόρει, προηγουμένου Κρατεροῦ καὶ                     ̔ηφαιστίωνοσ. ὡς δ΄ ἦλθον ἐπὶ τὴν ̓ακεσίνου καὶ ̔υδάσπου συμβολήν,                     ἐκβιβάσας τοὺς στρατιώτας προῆγεν ἐπὶ τοὺς ὀνομαζομένους Σίβουσ.                         τούτους δέ φασιν ἀπογόνους εἶναι τῶν                     μεθ΄ ̔ηρακλέους ἐπὶ τὴν ̓́αορνον πέτραν στρατευσάντων καὶ τῆς μὲν                     πολιορκίας ἀποτυχόντων, ἐν τούτῳ δὲ τῷ τόπῳ κατοικισθέντων ὑφ΄                     ̔ηρακλέουσ. τοῦ δ΄ ̓αλεξάνδρου καταστρατοπεδεύσαντος πλησίον                     ἐπιφανεστάτης πόλεως προῆλθον οἱ δόξῃ πρωτεύοντες τῶν πολιτῶν.                     ἐντυχόντες δὲ τῷ βασιλεῖ καὶ τὴν συγγένειαν ἀνανεωσάμενοι πάντα                     ποιήσειν ἔφασαν μετὰ προθυμίας ὡς ἂν συγγενεῖς ὄντες καὶ δῶρα                     προσεκόμισαν μεγαλοπρεπῆ. ὁ δὲ                     ̓αλέξανδρος ἀποδεξάμενος αὐτῶν τὴν εὔνοιαν καὶ τὰς πόλεις                     ἀποδείξας ἐλευθέρας προῆγεν ἐπὶ τὰ συνορίζοντα τῶν ἐθνῶν. καταλαβὼν                     δὲ τοὺς ὀνομαζομένους ̓αγαλασσεῖς ἠθροικότας πεζοὺς μὲν                     τετρακισμυρίουσ, ἱππεῖς δὲ τρισχιλίουσ, συνάψας αὐτοῖς μάχην καὶ                     νικήσας τοὺς μὲν πλείστους κατέκοψεν, τοὺς δὲ λοιποὺς συμφυγόντας εἰς                     τὰς πλησίον πόλεις ἐκπολιορκήσας ἐξηνδραποδίσατο. τῶν δὲ ἄλλων ἐγχωρίων συναθροισθέντων δισμυρίους                     μὲν καταφυγόντας εἰς πόλιν μεγάλην κατὰ κράτος εἷλε, τῶν δ΄ ̓ινδῶν                     διαφραξάντων τοὺς στενωποὺς καὶ ἀπὸ τῶν οἰκιῶν μαχομένων εὐρώστως                     βιαζόμενος ἀπέβαλε τῶν Μακεδόνων οὐκ ὀλίγουσ. διὰ δὲ τὴν ὀργὴν ἐμπρήσας τὴν πόλιν συγκατέκαυσε                     τοὺς πλείστουσ· τῶν δ΄ ἐγχωρίων τῶν ὑπολειπομένων                     εἰς τρισχιλίους συμφυγόντας εἰς τὴν ἀκρόπολιν καὶ μεθ΄ ἱκετηριῶν                     δεηθέντας ἀπέλυσεν. αὐτὸς δὲ πάλιν μετὰ τῶν                     φίλων ἐμβὰς εἰς τὰς ναῦς διὰ τοῦ ποταμοῦ τὸν πλοῦν ἐποιεῖτο μέχρι                     τῆς συμβολῆς τῶν προειρημένων ποταμῶν καὶ τοῦ ̓ινδοῦ. μεγάλων δὲ                     ῥείθρων εἰς ἕνα τόπον συρραττόντων ἴλιγγες πολλαὶ καὶ φοβεραὶ                     συνίσταντο καὶ τὰ σκάφη συστρέφουσαι διέφθειρον. τῆς δὲ τοῦ ῥεύματος                     βίας ὀξείας καὶ σφοδρᾶς οὔσης καὶ τῆς τῶν κυβερνητῶν τέχνης                     κατισχυομένης δύο μὲν μακραὶ ναῦς κατέδυσαν, τῶν δὲ ἄλλων πλοίων οὐκ                     ὀλίγα πρὸς τὴν γῆν ἐξέπεσε. τῆς δὲ                     ναυαρχίδος καταρράκτῃ μεγάλῳ περιπεσούσης ὁ βασιλεὺς εἰς τὸν ἔσχατον                     ἦλθε κίνδυνον. διὸ καὶ τοῦ θανάτου πρὸ ὀφθαλμῶν ὄντος ὁ μὲν                     ̓αλέξανδρος ἀποθέμενος τὴν ἐσθῆτα γυμνῷ τῷ σώματι τῆς ἐνδεχομένης                     ἀντείχετο βοηθείασ, οἱ δὲ φίλοι παρενήχοντο, σπεύδοντες ὑποδέξασθαι                     περιτρεπομένης τῆς νεὼς τὸν βασιλέα. πολλῆς δὲ ταραχῆς περὶ τὴν ναῦν οὔσης καὶ τῶν μὲν ἀνδρῶν                     ἀντιταττομένων τῇ τοῦ ῥεύματος βίᾳ, τοῦ δὲ ποταμοῦ κατισχύοντος                     πᾶσαν ἀνθρωπίνην ἐπίνοιάν τε καὶ δύναμιν μόγις ὁ ̓αλέξανδρος μετὰ                     τῶν νεῶν εἰς τὴν γῆν ἐξέπεσεν. σωθεὶς δὲ παραδόξως τοῖς θεοῖς                     ἔθυσεν ὡς μεγίστους ἐκπεφευγὼς κινδύνους καὶ πρὸς ποταμὸν ὁμοίως                     ̓αχιλλεῖ διαγωνισάμενοσ. μετὰ δὲ ταῦτα στρατεύσας                     ἐπὶ Συδράκας καὶ τοὺς ὀνομαζομένους Μαλλούσ, ἔθνη πολυάνθρωπα καὶ                     μάχιμα, κατέλαβε τοὺς ἐγχωρίους ἠθροικότας πεζοὺς μὲν πλείους τῶν                     ὀκτακισμυρίων, ἱππεῖς δὲ μυρίουσ, ἅρματα δ΄ ἑπτακόσια. οὗτοι πρὸ                     μὲν τῆς ̓αλεξάνδρου παρουσίας ἐπολέμουν ἀλλήλοισ, ὡς δ΄ ὁ βασιλεὺς                     ἤγγισε τῇ χώρᾳ, συνεφρόνησαν καὶ μυρίας παρθένους δόντες καὶ                     λαβόντες διὰ τῆς ἐπιγαμίας ταύτης διηλλάγησαν. οὐ μὴν συγκατέβησαν εἰς παράταξιν, ἀλλὰ πάλιν                     στασιάσαντες ὑπὲρ τῆς ἡγεμονίας εἰς τὰς σύνεγγυς πόλεις ἀπεχώρησαν.                     ὁ δ΄ ̓αλέξανδρος τῇ πρώτῃ πόλει πλησιάσας ἐξ ἐφόδου διενοεῖτο                     πολιορκεῖν ταύτην. ἔνθα δὴ τῶν                     τερατοσκόπων τις Δημοφῶν ὄνομα προσελθὼν αὐτῷ διά τινων οἰωνῶν ἔφη                     προδηλοῦσθαι τῷ βασιλεῖ μέγαν κίνδυνον ἐκ τραύματος ἐσόμενον ἐν τῇ                     πολιορκίᾳ. διόπερ ἠξίου τὸν ̓αλέξανδρον ἀφεῖναι μὲν ταύτην τὴν                     πόλιν ἐπὶ τοῦ παρόντοσ, ἐφ΄ ἑτέρας δὲ πράξεις ἐπιβάλλειν τὸν νοῦν.                         ὁ δὲ βασιλεὺς τούτῳ μὲν ἐπέπληξεν                     ὡς ἐμποδίζοντι τὴν ἀρετὴν τῶν ἀγωνιζομένων, αὐτὸς δὲ διατάξας τὰ                     περὶ τὴν πολιορκίαν πρῶτος ἡγεῖτο πρὸς τὴν πόλιν, φιλοτιμούμενος                     αὐτὴν διὰ τῆς βίας χειρώσασθαι. τῶν δὲ μηχανικῶν ὀργάνων                     ὑστερούντων πρῶτος διακόψας πυλίδα καὶ παρεισπεσὼν εἰς τὴν πόλιν                     πολλοὺς μὲν κατέβαλε, τοὺς δὲ λοιποὺς τρεψάμενος συνεδίωξεν εἰς τὴν                     ἀκρόπολιν. τῶν δὲ Μακεδόνων περὶ τὴν                     τειχομαχίαν ἔτι διατριβόντων ἁρπάσας κλίμακα καὶ τοῖς τῆς ἄκρας                     τείχεσι προσερείσας καὶ τὴν πέλτην ὑπὲρ τῆς κεφαλῆς ἔχων                     προσανέβαινε. τῆς δὲ κατὰ τὴν ἐνέργειαν ὀξύτητος φθανούσης τοὺς                     προμαχομένους τῶν βαρβάρων ταχέως ἐπέβη τῷ τείχει. τῶν δ΄ ̓ινδῶν εἰς χεῖρας μὲν ἐλθεῖν οὐ τολμώνων,                     ἐκ διαστήματος δὲ ἀκοντιζόντων καὶ τοξευόντων ὁ μὲν βασιλεὺς ὑπὸ                     τοῦ πλήθους τῶν βελῶν κατεπονεῖτο, οἱ δὲ Μακεδόνες δύο κλίμακας                     προσθέντες διὰ τούτων προσανέβαινον ἀθρόοι καὶ συντριβεισῶν ἀμφοτέρων                     ἐπὶ τὴν γῆν κατηνέχθησαν. ὁ δὲ βασιλεὺς ἐρημωθεὶς πάσης βοηθείας                     ἐτόλμησεν ἐπιτελέσαι πρᾶξιν παράδοξον καὶ μνήμης ἀξίαν. τὸ γὰρ ἀπὸ                     τοῦ τείχους ἀπελθεῖν ἄπρακτον πρὸς τοὺς ἰδίους ἀνάξιον κρίνας                     ὑπάρχειν τῆς ἰδίας εὐπραξίας καθήλατο μετὰ τῶν ὅπλων μόνος εἰς                     τὴν πόλιν. συνδραμόντων δ΄ ἐπ΄ αὐτὸν τῶν                     ̓ινδῶν ὑπέστη τεθαρρηκότως τὴν τῶν βαρβάρων ἐπιφοράν· προβαλλόμενος                     δ΄ ἐκ τῶν δεξιῶν δένδρον τι παρ΄ αὐτὸ τὸ τεῖχος ἐρριζωμένον, ἐκ δὲ                     τῶν εὐωνύμων αὐτὸ τὸ τεῖχος ἠμύνετο τοὺς ̓ινδούσ, οὕτω τῷ θυμῷ                     παραστὰς ὡς ἄν τις βασιλεὺς τηλικούτων ἤδη ἀπειργασμένων                     ἀνδραγαθήσειε, τὴν ἐσχάτην τοῦ βίου καταστροφὴν εὐκλεεστάτην γενέσθαι                     φιλοτιμούμενοσ. πολλὰς μὲν γὰρ εἰς τὸ                     κράνος ἐλάμβανε πληγάσ, οὐκ ὀλίγας δὲ εἰς τὴν πέλτην ἐδέχετο·                     τέλος δὲ τοξευθεὶς ὑπὸ τὸν μαστὸν ἔπεσεν εἰς γόνυ, κατισχυθεὶς ὑπὸ                     τῆς πληγῆσ. εὐθὺ δ΄ ὁ μὲν τοξεύσας ̓ινδὸς καταφρονήσας προσέδραμε                     καὶ καταφέροντος αὐτοῦ πληγὴν ὁ ̓αλέξανδρος ὑπέθηκε τῇ λαγόνι τὸ                     ξίφος καὶ καιρίου γενομένου τοῦ τραύματος ὁ μὲν βάρβαρος ἔπεσεν, ὁ                     δὲ βασιλεὺς ἐπιλαβόμενος τοῦ πλησίον κλάδου καὶ διαναστὰς προεκαλεῖτο                     τῶν ̓ινδῶν τοὺς βουλομένους διαγωνίσασθαι. κατὰ δὲ τοῦτον τὸν χρόνον Πευκέστησ, εἷς τῶν ὑπασπιστῶν, δι΄                     ἑτέρας κλίμακος προσαναβὰς πρῶτος ὑπερήσπισε τὸν βασιλέα· μετὰ δὲ                     τοῦτον ἕτεροι πλείους ἐπιφανέντες καὶ καταπληξάμενοι τοὺς βαρβάρους                     διέσωσαν τὸν ̓αλέξανδρον. τῆς δὲ πόλεως ἁλούσης κατὰ κράτος οἱ μὲν                     Μακεδόνες διὰ τὸν ὑπὲρ τοῦ βασιλέως θυμὸν πάντας τοὺς περιτυχόντας                     ἀνῄρουν καὶ τὴν πόλιν νεκρῶν ἐπλήρωσαν. ἐπὶ πολλὰς δὲ ἡμέρας τοῦ βασιλέως ἀσχοληθέντος περὶ τὴν θεραπείαν                     οἱ κατὰ τὴν Βακτριανὴν καὶ Σογδιανὴν κατοικισθέντες ̔́ελληνες ἐκ                     πολλοῦ μὲν τὸν ἐν τοῖς βαρβάροις κατοικισμὸν χαλεπῶς ἔφερον, τότε δὲ                     φήμης προσπεσούσης αὐτοῖς ὅτι τρωθεὶς ὁ βασιλεὺς τετελεύτηκεν                     ἀπέστησαν ἀπὸ τῶν Μακεδόνων. ἀθροισθέντες δὲ εἰς τρισχιλίουσ, κατὰ τὴν εἰς οἶκον ἀνακομιδὴν                     πολλὰ πονήσαντεσ, ὕστερον ὑπὸ τῶν Μακεδόνων κατεκόπησαν μετὰ τὴν                     ̓αλεξάνδρου τελευτήν. ὁ δὲ ̓αλέξανδρος                     διασωθεὶς ἐκ τοῦ τραύματος καὶ θύσας τοῖς θεοῖς σωτήρια μεγάλας                     ἑστιάσεις τῶν φίλων ἐποιεῖτο. παρὰ δὲ τὸν πότον ἴδιόν τι συνέβη                     γενέσθαι καὶ μνήμης ἄξιον. ἐν γὰρ τοῖς                     ἑταίροις παραληφθείς τις Μακεδών, ὄνομα Κόραγοσ, ῥώμῃ σώματος                     διαφέρων καὶ πολλάκις ἐν ταῖς μάχαις ἠνδραγαθηκώσ, παροξυνθεὶς ὑπὸ                     τῆς μέθης προεκαλέσατο μονομαχῆσαι Διώξιππον τὸν ̓αθηναῖον, ἀθλητὴν                     ἄνδρα καὶ ταῖς ἐπιφανεστάταις νίκαις ἐστεφανωμένον. τῶν δὲ παρακεκλημένων ἐπὶ τὸν πότον, ὡς εἰκόσ,                     συνεπιλαβομένων τῆς φιλοτιμίας καὶ τοῦ μὲν Διωξίππου συγκαταθεμένου,                     τοῦ δὲ βασιλέως ἡμέραν τῆς μάχης τάξαντοσ, ὡς ὁ τῆς μονομαχίας                     χρόνος ἧκεν, πολλαὶ μυριάδες ἀνδρῶν συνήχθησαν ἐπὶ τὴν θέαν.                         καὶ τῶν μὲν Μακεδόνων ὁμοεθνῶν                     ὄντων τῷ Κοράγῳ καὶ τοῦ βασιλέως συμφιλοτιμουμένου, τῶν δὲ                     ̔ελλήνων τῷ Διωξίππῳ συναγωνιώντων προῆλθεν εἰς τὸν ἀγῶνα ὁ μὲν                     Μακεδὼν πολυτελέσιν ὅπλοις κεκοσμημένοσ, ὁ δ΄ ̓αθηναῖος γυμνὸς                     ὑπαληλιμμένοσ, ἔχων ῥόπαλον σύμμετρον.                     ἀμφοτέρων δὲ τῇ τε τοῦ σώματος ῥώμῃ καὶ τῇ τῆς ἀλκῆς ὑπεροχῇ                     θαυμαζομένων οἱονεί τις θεομαχία μέλλουσα γίνεσθαι προσεδοκήθη· ὁ μὲν                     γὰρ Μακεδὼν διά τε τὴν φύσιν τοῦ σώματος καὶ τὴν λαμπρότητα τῶν                     ὅπλων μεγάλην ἐπιφέρων κατάπληξιν ̓́αρει παρεμφερὴς ὑπελαμβάνετο, ὁ                     δὲ Διώξιππος ὑπερέχων τε τῇ ῥώμῃ καὶ διὰ τὴν ἐκ τῆς ἀθλήσεως                     μελέτην, ἔτι δὲ διὰ τὴν περὶ τὸ ῥόπαλον ἰδιότητα τὴν πρόσοψιν                     ̔ηρακλεωτικὴν εἶχεν. ὡς δ΄ ἐπῆγον                     ἀλλήλοισ, ὁ μὲν Μακεδὼν ἐκ συμμέτρου διαστήματος λόγχην ἠκόντισεν,                     ὁ δ΄ ἕτερος βραχὺ παρεγκλίνας τὴν ἐπιφερομένην πληγὴν ἐξένευσεν.                     εἶθ΄ ὁ μὲν τὴν Μακεδονικὴν σάρισαν προβεβλημένος ἐπεπορεύετο, ὁ δ΄                     ἐγγίσαντος αὐτοῦ τῷ ῥοπάλῳ πατάξας τὴν σάρισαν ἀπέθραυσεν.                         ὁ δὲ δυσὶν ἐλαττώμασι περιπεσὼν ἐπὶ                     τὴν ἀπὸ τοῦ ξίφους μάχην κατήντησεν. μέλλοντος δ΄ αὐτοῦ σπᾶσθαι τὴν                     μάχαιραν ἔφθασε προπηδήσας καὶ τῇ μὲν εὐωνύμῳ κατέλαβε τὴν                     ἕλκουσαν τὸ ξίφος χεῖρα, τῇ δ΄ ἄλλῃ κινήσας ἐκ τῆς βάσεως τὸν                     ἀντίπαλον ὑπέσυρε τὰ σκέλη. ῥιφέντος δ΄                     ἐπὶ γῆν ἐπιβὰς ἐπὶ τὸν τράχηλον τῷ ποδὶ καὶ τὸ ῥόπαλον                     ἀνατεινάμενος ἀνέβλεψεν πρὸς τοὺς θεωμένουσ. ἀναβοήσαντος δὲ τοῦ                     πλήθους διά τε τὸ παράδοξον καὶ τὴν ὑπερβολὴν τῆς ἀνδραγαθίας ὁ μὲν                     βασιλεὺς προσέταξεν ἀφεῖναι καὶ τὴν θέαν διαλύσας ἀπηλλάγη, δυσφορῶν                     ἐπὶ τῇ τοῦ Μακεδόνος ἥττῃ. ὁ δὲ                     Διώξιππος ἀφεὶς τὸν πεπτωκότα καὶ περιβόητον νίκην ἀπενεγκάμενος                     ἀπῄει ταινιούμενος ὑπὸ τῶν ὁμοφύλων, ὡς κοινὴν πᾶσι τοῖς ̔́ελλησι                     παρεσχημένος εὐδοξίαν. οὐ μὴν ἡ τύχη γε εἴασεν ἐπὶ πολὺν χρόνον                     καυχήσασθαι τὸν ἄνδρα τῇ νίκῃ. ὅ τε                     γὰρ βασιλεὺς ἀλλοτριώτερον αἰεὶ διετέθη πρὸς αὐτόν, οἵ τε φίλοι                     τοῦ ̓αλεξάνδρου καὶ πάντες οἱ περὶ τὴν αὐλὴν Μακεδόνεσ, φθονοῦντες                     αὐτοῦ τῇ ἀρετῇ, ἔπεισαν μὲν τὸν ἐπὶ τῆς διακονίας τεταγμένον                     ὑποβαλεῖν ὑπὸ τὸ προσκεφάλαιον χρυσοῦν ποτήριον, αὐτοὶ δὲ κατὰ τὸν                     ἑξῆς πότον καταιτιασάμενοι κλοπὴν καὶ ποτήριον εὑρηκέναι                     προσποιηθέντες εἰς αἰσχύνην καὶ ἀδοξίαν ἤγαγον τὸν Διώξιππον.                         ὁ δὲ θεωρῶν τὴν ἐπ΄ αὐτὸν συνδρομὴν                     τῶν Μακεδόνων τότε μὲν ἐξῆλθεν ἐκ τοῦ πότου, μετ΄ ὀλίγον δὲ ἐπὶ                     τὴν ἰδίαν κατάλυσιν παραγενόμενος καὶ γράψας πρὸς τὸν ̓αλέξανδρον                     ἐπιστολὴν περὶ τῶν καθ΄ αὑτοῦ μεμηχανημένων ταύτην μὲν ἐνετείλατο                     τοῖς ἰδίοις δοῦναι τῷ βασιλεῖ, αὑτὸν δ΄ ἐκ τοῦ ζῆν μετέστησεν,                     ἀβούλως μὲν εἰς τὴν μονομαχίαν συγκαταβάσ, πολὺ δ΄ ἀφρονεστέραν τὴν                     τοῦ βίου καταστροφὴν ποιησάμενοσ. διὸ καὶ                     πολλοὶ τῶν καταμεμφομένων αὐτοῦ τὴν ἄνοιαν ἐπιπλήττοντες ἔφασαν                     χαλεπὸν εἶναι δύναμιν μὲν σώματος ἔχειν μεγάλην, νοῦν δὲ μικρόν.                         ὁ δὲ βασιλεὺς ἀναγνοὺς τὴν                     ἐπιστολὴν χαλεπῶς μὲν ἤνεγκεν ἐπὶ τῇ τἀνδρὸς τελευτῇ καὶ                     πολλάκις ἐπεζήτησε τὴν ἀρετὴν αὐτοῦ καὶ παρόντι μὲν οὐ χρησάμενοσ,                     ἀπόντα δὲ ἐπιποθήσας ὅτε οὐδὲν ὄφελος ἔγνω τὴν καλοκἀγαθίαν                     τἀνδρὸς ἐκ τῆς τῶν διαβαλόντων κακίασ. ὁ δ΄                     οὖν ̓αλέξανδρος τὴν μὲν στρατιὰν προσέταξεν παρὰ τὸν ποταμὸν                     ἀντιπαράγειν ταῖς ναυσίν, αὐτὸς δὲ τὸν διὰ τοῦ ποταμοῦ κατὰ τὸν                     ̓ωκεανὸν πλοῦν ποιούμενος κατῆρεν εἰς τὴν χώραν τῶν ὀνομαζομένων                     Σαμβαστῶν. οὗτοι δὲ τῷ τε πλήθει τῶν                     ἀνδρῶν καὶ ταῖς ἀρεταῖς οὐδενὸς τῶν ̓ινδικῶν ἐθνῶν λείπονται·                     οἰκοῦντες δὲ πόλεις δημοκρατουμένας καὶ τὴν ἔφοδον τῶν Μακεδόνων                     πυνθανόμενοι στρατιώτας ἤθροισαν πεζοὺς μὲν ἑξακισμυρίουσ, ἱππεῖς δὲ                     ἑξακισχιλίουσ, ἅρματα δὲ πεντακόσια. τοῦ                     δὲ στόλου προσπλέοντος τῷ ξένῳ καὶ παραδόξῳ τῆς παρουσίας                     πτοηθέντες καὶ τὴν διαβεβοημένην δόξαν τῶν Μακεδόνων καταπλαγέντεσ,                     ἔτι δὲ τῶν πρεσβυτέρων συμβουλευσάντων μὴ διαγωνίζεσθαι πεντήκοντα                     τοὺς ἐπιφανεστάτους πρεσβευτὰς ἐξαπέστειλαν, ἀξιοῦντες φιλανθρώπως                     αὐτοῖς προσενεχθῆναι. ὁ δὲ βασιλεὺς                     ἐπαινέσας τοὺς ἄνδρας καὶ συγχωρήσας τὴν εἰρήνην δωρεαῖς τε μεγάλαις                     καὶ τιμαῖς ἡρωικαῖς ὑπὸ τῶν ἐγχωρίων ἐτιμήθη. μετὰ δὲ ταῦτα τοὺς                     παρὰ τὸν ποταμὸν ἐξ ἀμφοτέρων τῶν μερῶν κατοικοῦντασ, ὀνομαζομένους                     δὲ Σόδρας καὶ Μασσανούσ, προσηγάγετο. περὶ δὲ τούτους τοὺς τόπους                     ἔκτισε πόλιν ̓αλεξάνδρειαν κατὰ τὸν ποταμόν, μυρίους καταλέξας                     οἰκήτορασ. μετὰ δὲ ταῦτα εἰς τὴν                     Μουσικάνου τοῦ βασιλέως χώραν καταντήσας τόν τε δυνάστην ὑποχείριον                     λαβὼν ἀπέκτεινε καὶ τὸ ἔθνος ὑποχείριον ἐποίησεν. ἑξῆς δ΄ εἰς τὴν                     Πορτικάνου δυναστείαν ἐμβαλὼν δύο μὲν ἐξ ἐφόδου πόλεις                     ἐξεπολιόρκησε καὶ τοῖς στρατιώταις ἐφεὶς διαρπάσαι τὰς οἰκίας                     ἐνέπρησεν, αὐτὸν δὲ τὸν Πορτικᾶνον εἰς χωρίον ὀχυρὸν καταφυγόντα                     χειρωσάμενος ἀπέκτεινε μαχόμενον. τὰς δὲ πόλεις ἁπάσας τὰς ὑπὸ                     τοῦτον τεταγμένας ἐκπολιορκήσας κατέσκαψε καὶ πολὺν φόβον τοῖς                     πλησιοχώροις ἐπέστησεν. ἑξῆς δὲ τήν τε Σάμβου βασιλείαν ἐξεπόρθησε καὶ τὰς                     πλείστας πόλεις ἐξανδραποδισάμενος καὶ κατασκάψας κατέκοψε τῶν βαρβάρων                     ὑπὲρ τὰς ὀκτὼ μυριάδασ. τὸ μὲν οὖν                     ἔθνος τῶν ὀνομαζομένων Βραχμάνων τοιαύταις περιέπεσε συμφοραῖσ· τῶν                     δὲ λοιπῶν μεθ΄ ἱκετηριῶν δεηθέντων τοὺς αἰτιωτάτους κολάσας τοὺς                     λοιποὺς ἀπέλυσε τῶν ἐγκλημάτων. ὁ δὲ βασιλεὺς Σάμβος μετὰ τριάκοντα                     ἐλεφάντων φυγὼν εἰς τὴν πέραν τοῦ ̓ινδοῦ χώραν διέφυγε τὸν                     κίνδυνον. τῆς δ΄ ἐσχάτης τῶν Βραχμάνων πόλεωσ,                     ἣν ὀνομάζουσιν ̔αρματήλια, πεφρονηματισμένης ἐπ΄ ἀνδρείᾳ καὶ                     δυσχωρίαις ἀπέστειλεν ὀλίγους τῶν ψιλῶν, προστάξας ἐξάπτεσθαι τῶν                     πολεμίων καὶ ἐὰν ἐπεξίωσιν ὑποφεύγειν. οὗτοι μὲν οὖν ὄντες πεντακόσιοι καὶ προσμαχόμενοι τοῖς τείχεσι                     κατεφρονήθησαν. ἐπεξελθόντων δ΄ ἐκ τῆς πόλεως στρατιωτῶν τρισχιλίων                     προσποιηθέντες καταπεπλῆχθαι πρὸς φυγὴν ὥρμησαν. ὁ δὲ βασιλεὺς μετ΄ ὀλίγον ὑποστὰς τοὺς διώκοντας                     τῶν βαρβάρων καὶ μάχην καρτερὰν συστησάμενος οὓς μὲν ἀπέκτεινε τῶν                     βαρβάρων, οὓς δ΄ ἐζώγρησε. τῶν δὲ μετὰ τοῦ βασιλέως οὐκ ὀλίγοι                     τρωθέντες εἰς τοὺς ἐσχάτους ἦλθον κινδύνουσ· ὁ γὰρ τῶν βαρβάρων σίδηρος κεχρισμένος ἦν φαρμάκου                     θανασίμου δυνάμει, ᾗ πεποιθότες κατέβησαν εἰς τὴν διὰ τῆς μάχης                     κρίσιν. κατεσκεύαστο δὲ ἡ τοῦ φαρμάκου δύναμις ἔκ τινων ὄφεων                     θηρευομένων καὶ τούτων εἰς τὸν ἥλιον νεκρῶν τιθεμένων. τῆς δ΄ ἐκ τοῦ καύματος θερμασίας τηκούσης τὴν τῆς                     σαρκὸς φύσιν ἱδρῶτας ἐκπίπτειν συνέβαινε καὶ διὰ τῆς νοτίδος                     συνεκκρίνεσθαι τὸν τῶν θηρίων ἰόν. διὸ καὶ τοῦ τρωθέντος εὐθὺς                     ἐνάρκα τὸ σῶμα καὶ μετ΄ ὀλίγον ὀξεῖαι συνηκολούθουν ὀδύναι καὶ                     σπασμὸς καὶ τρόμος τὸν ὅλον ὄγκον κατεῖχεν, ὅ τε χρὼς ψυχρὸς καὶ                     πελιδνὸς ἐγίνετο καὶ διὰ τῶν ἐμέτων ἐξέπιπτεν χολή, πρὸς δὲ                     τούτοις ἀπὸ τοῦ τραύματος μέλας ἀφρὸς ἀπέρρει καὶ σηπεδὼν                     ἐγεννᾶτο. αὕτη δὲ νεμομένη ταχέως ἐπέτρεχε τοῖς καιρίοις τόποις τοῦ                     σώματος καὶ δεινοὺς θανάτους ἀπειργάζετο. διὸ συνέβαινε τὰ ἴσα τοῖς μεγάλα τραύματ΄ εἰληφόσι καὶ τοῖς                     μικρὰν καὶ τὴν τυχοῦσαν ἀμυχὴν ἀναδεξαμένοισ. τοιαύτῃ δ΄ ἀπωλείᾳ                     τῶν τρωθέντων ἀπολλυμένων ἐπὶ μὲν τοῖς ἄλλοις οὐχ οὕτως ὁ                     βασιλεὺς ἐλυπήθη, ἐπὶ δὲ Πτολεμαίῳ τῷ ὕστερον μὲν βασιλεύσαντι,                     τότε δὲ ἀγαπωμένῳ μεγάλως ἠχθέσθη. ἴδιον γάρ τι καὶ παράδοξον συνέβη γενέσθαι περὶ τὸν Πτολεμαῖον, ὅ                     τινες εἰς θεῶν πρόνοιαν ἀνέπεμπον. ἀγαπώμενος γὰρ ὑφ΄ ἁπάντων διά τε                     τὴν ἀρετὴν καὶ ὑπερβολὴν τῆς εἰς πάντας εὐεργεσίασ, οἰκείας τοῦ                     φιλανθρώπου βοηθείας ἔτυχεν. ὁ γὰρ βασιλεὺς εἶδεν ὄψιν κατὰ τὸν                     ὕπνον, καθ΄ ἣν ἔδοξεν ὁρᾶν δράκοντα βοτάνην ἐν τῷ στόματι κρατεῖν                     καὶ δεῖξαι ταύτης τὴν φύσιν καὶ τὴν δύναμιν καὶ τὸν τόπον ἐν ᾧ                     φύεται. ἐγερθεὶς οὖν ὁ ̓αλέξανδρος καὶ                     τὴν βοτάνην ἀναζητήσας καὶ τρίψας τό τε σῶμα τοῦ Πτολεμαίου                     κατέπλασε καὶ πιεῖν δοὺς ὑγιῆ κατέστησε. γνωσθείσης δὲ τῆς                     εὐχρηστίας καὶ οἱ λοιποὶ τυχόντες τῆς ὁμοίας θεραπείας διεσώθησαν.                     τὴν δὲ πόλιν τῶν ̔αρματηλίων, οὖσαν ὀχυρὰν καὶ μεγάλην, ἐπεβάλετο                     μὲν πολιορκεῖν, τῶν δ΄ ἐγχωρίων ἀπαντησάντων μεθ΄ ἱκετηριῶν καὶ                     παραδόντων ἑαυτοὺς ἀπέλυσεν αὐτοὺς τῆς τιμωρίασ. αὐτὸς δὲ καταπλεύσας εἰς τὸν ̓ωκεανὸν μετὰ τῶν φίλων                     καὶ δύο νήσους ἐνταῦθα κατιδὼν ἔθυσεν ἐν αὐταῖς τοῖς θεοῖς                     μεγαλοπρεπῶς καὶ πολλὰ μὲν ἐκπώματα καὶ μεγάλα χρυσᾶ κατεπόντισε ταῖς                     σπονδαῖς συναφιείσ, βωμοὺς δὲ Τηθύος καὶ ̓ωκεανοῦ κατασκευάσας                     ὑπέλαβεν τετελευτηκέναι τὴν προκεχειρισμένην στρατείαν. ἀναζεύξας δ΄                     ἐντεῦθεν εἰς τοὐπίσω διὰ τοῦ ποταμοῦ παρέπλευσεν εἰς Πάταλα, πόλιν                     ἐπίσημον. αὕτη δὲ τὴν πολιτείαν εἶχε                     διατεταγμένην ὁμοίως τῇ Σπάρτῃ· ἀπὸ δύο γὰρ οἴκων ἐν αὐτῇ                     διεδέχοντο δύο βασιλεῖσ, αἰεὶ τῶν κατὰ πόλεμον ἡγούμενοι πραττομένων,                     τὸ δὲ τῶν γερόντων ἀρχεῖον τῶν ὅλων προειστήκει. ὁ δ΄ οὖν ̓αλέξανδρος τὰ πεπονηκότα τῶν σκαφῶν                     ἐνέπρησε, τὸν δὲ λοιπὸν στόλον παραδοὺς Νεάρχῳ καί τισιν ἄλλοις                     τῶν φίλων προσέταξε τὴν παραλίαν πᾶσαν παραπλεῦσαι δι΄ ̓ωκεανοῦ καὶ                     πάντα κατασκεψαμένους ἀπαντᾶν ἐπὶ τὰς ἐκβολὰς τοῦ Εὐφράτου                     ποταμοῦ. αὐτὸς δὲ ἀναλαβὼν τὴν δύναμιν                     ἐπῆλθε πολλὴν χώραν καὶ τοὺς μὲν ἐναντιουμένους κατεπολέμησε, τοὺς                     δὲ πειθαρχοῦντας φιλανθρώπως προσεδέχετο. τοὺς μὲν γὰρ ̓αβρίτας                     ὀνομαζομένους καὶ τοὺς τὴν Κεδρωσίαν οἰκοῦντας χωρὶς κινδύνων                     προσηγάγετο, μετὰ δὲ ταῦτα πολλὴν μὲν                     ἄνυδρον, οὐκ ὀλίγην δὲ ἔρημον διελθὼν ἐπὶ τὰ ̓ωρείτιδος ὅρια                     κατήντησεν. εἰς τρία δὲ μέρη τὴν δύναμιν διελόμενος τοῦ μὲν πρώτου                     μέρους ἀπέδειξεν ἡγεμόνα Πτολεμαῖον, τοῦ δὲ δευτέρου Λεοννάτον,                         καὶ τὴν μὲν παραθαλαττίαν λεηλατεῖν                     προσέταξε Πτολεμαῖον, τὴν μεσόγειον δὲ κατασῦραι Λεοννάτον,τὴν δ΄                     ὑπώρειαν καὶ τὴν ὀρεινὴν αὐτὸς ἐπόρθησεν. ἅμα δ΄ ὑφ΄ ἕνα καὶ                     τὸν αὐτὸν καιρὸν πολλῆς χώρας δῃουμένης ἔγεμε πᾶς τόπος πυρὸς καὶ                     διαρπαγῆς καὶ πολλῶν φόνων. διόπερ ταχέως                     οἱ μὲν στρατιῶται πολλῆς λείας ἐκυρίευσαν, τῶν δ΄ ἀναιρεθέντων                     σωμάτων ἀριθμὸς ἐγένετο πολλῶν μυριάδων. τῇ δὲ τῶν ἐθνῶν τούτων                     ἀπωλείᾳ πάντες οἱ πλησιόχωροι περίφοβοι γενόμενοι προσεχώρησαν τῷ                     βασιλεῖ. ὁ δ΄ ̓αλέξανδρος παρὰ θάλατταν                     ἐφιλοτιμήθη κτίσαι πόλιν καὶ λιμένα μὲν εὑρὼν ἄκλυστον, πλησίον δ΄                     αὐτοῦ τόπον εὔθετον ἔκτισεν ἐν αὐτῷ πόλιν ̓αλεξάνδρειαν.                         εἰς δὲ                     τὴν τῶν ̓ωρειτῶν χώραν διὰ τῶν παρόδων παρεισελθὼν ταχέως ἅπασαν                     ὑπήκοον ἐποιήσατο. οἱ δὲ ̓ωρεῖται τὰ μὲν ἄλλα παραπλήσια τοῖς                     ̓ινδοῖς ἔχουσιν, ἓν δὲ ἐξηλλαγμένον καὶ παντελῶς ἄπιστον.                         τῶν γὰρ τελευτησάντων παρ΄ αὐτοῖς τὰ                     σώματα ἐκφέρουσιν οἱ συγγενεῖς γυμνοὶ λόγχας ἔχοντεσ, εἰς δὲ τοὺς                     ἐπὶ τῆς χώρας δρυμοὺς θέντες τὸ σῶμα τὸν μὲν περικείμενον τῷ                     νεκρῷ κόσμον περιαιροῦνται, τὸ δὲ σῶμα τοῦ τετελευτηκότος καταλείπουσι                     βορὰν τοῖς θηρίοισ· τὰς δ΄ ἐσθῆτας διελόμενοι θύουσι τοῖς κατὰ γῆν                     ἥρωσι καὶ τῶν οἰκείων ὑποδοχὴν ποιοῦνται. μετὰ δὲ ταῦθ΄ ὁ                     ̓αλέξανδρος προῆγεν ἐπὶ τὴν Κεδρωσίαν, παρὰ θάλατταν τὴν πορείαν                     ποιούμενοσ, καὶ κατήντησεν εἰς ἔθνος ἄξενον καὶ παντελῶς θηριῶδεσ.                         τούς τε γὰρ ὄνυχας οἱ τῇδε                     κατοικοῦντες ἐκ γενετῆς αὔξουσι μέχρι γήρως καὶ τὸ τρίχωμα                     πεπιλωμένον ἐῶσι, τὸ δὲ χρῶμα διὰ τὴν τοῦ ἡλίου θερμότητα                     κατακεκαυμένον ἔχουσι καὶ δορὰς θηρίων περιβέβληνται. σιτοῦνται δὲ τὰ ἐκβαλλόμενα κήτη σαρκοφαγοῦντες καὶ                     τὰς οἰκήσεις κατασκευάζουσι τοὺς μὲν τοίχους ἀνοικοδομοῦντεσ, τὰς δ΄                     ὀροφὰς ἐκ τῶν τοῦ κήτους πλευρῶν, ἐξ ὧν ὀκτωκαιδεκαπήχεις δοκοὶ                     κατηρτίζοντο· ἀντὶ δὲ τῶν κεράμων ταῖς φολίσι τῶν ζῴων τὰς στέγας                     κατεκάλυπτον. ὁ δὲ ̓αλέξανδρος διελθὼν                     τοῦτο τὸ ἔθνος ἐπιπόνως διὰ σπάνιν τροφῆς ἐνέβαλεν εἰς χώραν                     ἔρημον καὶ πάντων τῶν εἰς τὸ ζῆν χρησίμων σπανίζουσαν. πολλῶν δὲ                     διὰ τὴν ἔνδειαν διαφθειρομένων ἥ τε δύναμις τῶν Μακεδόνων ἠθύμησεν                     καὶ ὁ ̓αλέξανδρος ἐνέπεσεν οὐκ εἰς τὴν τυχοῦσαν λύπην τε καὶ                     φροντίδα· δεινὸν γὰρ ἐφαίνετο τοὺς ἀρετῇ καὶ τοῖς ὅπλοις ἅπαντας                     ὑπερβαλομένους ἐν ἐρήμῳ χώρᾳ πάντων σπανίζοντας ἀκλεῶς ἀπόλλυσθαι.                         διόπερ εὐζώνους ἄνδρας ἐξέπεμψεν                     εἰς τὴν Παρθυαίαν καὶ Δραγγινὴν καὶ ̓αρίαν καὶ τὰς ἄλλας τὰς                     πλησιοχώρους τῇ ἐρήμῳ, προστάξας ταχέως ἀγαγεῖν ἐπὶ τὰς ἐμβολὰς                     τῆς Καρμανίας δρομάδας καμήλους καὶ τὰ νωτοφορεῖν εἰωθότα τῶν                     φορτίων, γεμίσαντας σίτου καὶ τῶν ἄλλων ἐπιτηδείων. οὗτοι μὲν οὖν ὀξέως διανύσαντες πρὸς τοὺς                     σατράπας τούτων τῶν ἐπαρχιῶν ἐποίησαν παρακομισθῆναι πολλὴν ἀγορὰν                     ἐπὶ τὸν ὡρισμένον τόπον. ὁ δὲ ̓αλέξανδρος τὸ μὲν πρῶτον διὰ τὴν                     ἀβοήθητον ἔνδειαν πολλοὺς ἀπέβαλε τῶν στρατιωτῶν, μετὰ δὲ ταῦτα                     κατὰ τὴν πορείαν ὄντος αὐτοῦ τῶν ̓ωρειτῶν τινες ἐπιθέμενοι τοῖς                     περὶ τὸν Λεοννάτον τεταγμένοις καὶ συχνοὺς καταβαλόντες ἀπέφυγον εἰς                     τὴν ἑαυτῶν χώραν. μόγις δὲ περάσας τὴν                     ἔρημον ἧκεν εἰς χώραν οἰκουμένην καὶ πάντων τῶν χρησίμων                     εὐποροῦσαν. ἐν ταύτῃ δὲ προσαναλαβὼν τὴν δύναμιν ἐφ΄ ἑπτὰ μὲν                     ἡμέρας προῄει κεκοσμημένῃ τῇ δυνάμει πανηγυρικῶς καὶ Διονύσῳ                     κῶμον ἤγαγεν ἑορτάζων καὶ μέθῃ καὶ πότοις χρώμενος κατὰ τὴν                     ὁδοιπορίαν. ἀπὸ τούτων δὲ γενόμενοσ,                     ἀκούσας ὅτι πολλοὶ τῶν βιαίως καὶ ὑβριστικῶς κεχρημένων ταῖς                     ἐξουσίαις παρανενομήκασι, πολλοὺς τῶν τε σατραπῶν καὶ στρατηγῶν                     τιμωρίας ἠξίωσεν. τῆς δ΄ εἰς τοὺς παρανενομηκότας ἡγεμόνας                     μισοπονηρίας διαβοηθείσης πολλοὶ τῶν στρατηγῶν συνειδότες ἑαυτοῖς                     ὕβρεις καὶ παρανομίας εἰς φόβον ἐνέπιπτον καὶ τινὲς μὲν μισθοφόρους                     ἔχοντες ἀφίσταντο τοῦ βασιλέωσ, τινὲς δὲ χρήματα συσκευασάμενοι                     δρασμοὺς ἐποιοῦντο. ταῦτα δὲ πυνθανόμενος                     ὁ βασιλεὺς πρὸς πάντας τοὺς κατὰ τὴν ̓ασίαν στρατηγοὺς καὶ σατράπας                     ἔγραψεν, ἐπειδὰν ἀναγνῶσι τὴν ἐπιστολήν, παραχρῆμα πάντας τοὺς                     μισθοφόρους ἀπολῦσαι. κατὰ δὲ τοῦτον τὸν καιρὸν τοῦ βασιλέως διατρίβοντος                     ἔν τινι παραθαλαττίῳ πόλει ὀνομαζομένῃ Σαλμοῦντι καὶ σκηνικοὺς                     ἀγῶνας ἐν τῷ θεάτρῳ ποιοῦντος κατέπλευσαν οἱ δι΄ ̓ωκεανοῦ πλεῖν                     τὴν παραθαλάττιον ἀπεσταλμένοι καὶ παραχρῆμα εἰς τὸ θέατρον                     παρελθόντες τόν τε ̓αλέξανδρον ἠσπάσαντο καὶ περὶ τῶν πεπραγμένων                     ἀπήγγειλαν. οἱ δὲ Μακεδόνες ἡσθέντες                     τῇ παρουσίᾳ τῶν ἀνδρῶν κρότῳ μεγάλῳ τὸ γεγονὸς ἐπεσημήναντο καὶ                     πᾶν τὸ θέατρον μεστὸν ἦν χαρᾶς ἀνυπερβλήτου. οἱ δὲ καταπεπλευκότες ἀπήγγελλον ἀμπώτεις τε καὶ                     πλήμας παραδόξους γίνεσθαι κατὰ τὸν ̓ωκεανὸν καὶ κατὰ μὲν τὰς                     ἀμπώτεις παραδόξους νήσους τε ὁρᾶσθαι πολλὰς καὶ                     μεγάλας ἐπ΄ ἄκρας τῆς παραθαλαττίου χώρασ, κατὰ δὲ τὰς πλήμας                     ἅπαντας τοὺς προειρημένους τόπους κατακλύζεσθαι, πολλοῦ καὶ βιαίου                     ῥεύματος φερομένου πρὸς τὴν χέρσον, τῆς δ΄ ἐπιφανείας ἀφρῷ πολλῷ                     λευκαινομένησ. τὸ δὲ παραδοξότατον, κήτεσι πολλοῖς καὶ τὸ μέγεθος                     ἀπίστοις συγκεκυρηκέναι· ταῦτα δὲ                     φοβηθέντας αὐτοὺς τὸ μὲν πρῶτον ἀπελπίσαι τὸ ζῆν ὡς αὐτίκα μάλα                     μετὰ τῶν σκαφῶν διαφθαρησομένουσ, μετὰ δὲ ταῦτα ἐξ ἁπάντων μιᾶς                     φωνῆς γινομένης καὶ διὰ τῶν ὅπλων πολλοῦ συντελουμένου ψόφου, πρὸς                     δὲ τούτοις τῶν σαλπίγγων ἐνιεμένων τῷ παραδόξῳ πτοηθῆναι τὰ θηρία                     καὶ δῦναι πρὸς βυθόν. ὁ δὲ βασιλεὺς περὶ                     τούτων διακούσας τοῖς μὲν ἡγουμένοις τοῦ στόλου παρήγγειλεν ἐπὶ τὸν                     Εὐφράτην καταπλεῦσαι, αὐτὸς δὲ μετὰ τῆς δυνάμεως πολλὴν χώραν                     διελθὼν συνῆψε τοῖς Σουσιανοῖς ὅροισ. περὶ δὲ τοὺς καιροὺς τούτους                     Κάρανος ὁ ̓ινδόσ, ἐν φιλοσοφίᾳ μεγάλην ἔχων προκοπὴν καὶ τιμώμενος                     ὑπ΄ ̓αλεξάνδρου, παράδοξον ἐποιήσατο τὴν τοῦ βίου καταστροφήν.                         βεβιωκὼς γὰρ ἔτη τρία πρὸς τοῖς                     ἑβδομήκοντα καὶ πάντα τὸν χρόνον ἀπείρατος γεγονὼς ἀρρωστίας                     ἔκρινεν ἑαυτὸν ἐκ τοῦ ζῆν μεταστῆσαι ὡς τὸ τέλειον τῆς εὐδαιμονίας                     παρά τε τῆς φύσεως καὶ τῆς τύχης ἀπειληφώσ. καταπειραθεὶς δ΄ ὑπ΄ ἀρρωστίας καὶ καθ΄ ἡμέραν αἰεὶ                     μᾶλλον βαρυνόμενος ἠξίωσε τὸν βασιλέα πυρὰν αὐτῷ μεγάλην                     κατασκευάσαι καὶ προσαναβάντος ἐπὶ ταύτην αὐτοῦ προστάξαι τοῖς                     ὑπηρέταις πῦρ ἐνεῖναι. ὁ δὲ                     ̓αλέξανδρος τὸ μὲν πρῶτον αὐτὸν ἀποτρέπειν ἐπειρᾶτο ταύτης τῆς                     ἐπιβολῆσ, ὡς δ΄ οὐχ ὑπήκουσεν, ὡμολόγησε συντελέσειν περὶ ὧν                     ἠξιωκὼς ἦν. διαγγελθείσης δὲ τῆς πράξεως ἡ μὲν πυρὰ κατεσκευάσθη,                     τὸ δὲ πλῆθος κατήντησεν ἐπὶ τὴν παράδοξον θέαν. ὁ δὲ Κάρανος ἀκολουθήσας τοῖς ἰδίοις δόγμασι                     τεθαρρηκότως ἐπέστη τῇ πυρᾷ καὶ μετὰ ταύτης καταφλεχθεὶς                     ἐτελεύτησεν. τῶν δὲ παρόντων οἱ μὲν μανίαν αὐτοῦ κατέγνωσαν, οἱ δὲ                     κενοδοξίαν ἐπὶ καρτερίᾳ, τινὲς δὲ τὴν εὐψυχίαν καὶ τὴν τοῦ θανάτου                     καταφρόνησιν ἐθαύμασαν. ὁ δὲ βασιλεὺς                     τοῦτον μὲν ἔθαψε πολυτελῶσ, αὐτὸς δὲ παρελθὼν εἰς Σοῦσα τὴν μὲν                     πρεσβυτέραν τῶν Δαρείου θυγατέρων Στάτειραν ἔγημεν, τὴν δὲ νεωτέραν                     ̔ηφαιστίωνι συνῴκισε Δρυπῆτιν. ἔπεισε δὲ καὶ τοὺς ἐπιφανεστάτους                     τῶν φίλων γῆμαι καὶ συνῴκισεν αὐτοῖς τὰς εὐγενεστάτας παρθένους                     Περσίδασ. κατὰ τοῦτον τὸν καιρὸν ἧκον εἰς τὰ                     Σοῦσα τρισμύριοι τῶν Περσῶν, νέοι μὲν παντελῶς ταῖς ἡλικίαισ,                     ἐπιλελεγμένοι δὲ ταῖς τῶν σωμάτων εὐπρεπείαις τε καὶ ῥώμαισ.                         κατὰ δέ τινας ἐντολὰς τοῦ βασιλέως                     ἠθροισμένοι, χρόνον ἱκανὸν ἐπιστάτας καὶ διδασκάλους ἐσχηκότες τῶν                     πολεμικῶν ἔργων, πάντες δὲ Μακεδονικαῖς πανοπλίαις πολυτελῶς                     κεκοσμημένοι, παρεμβολὴν μὲν ἐποιήσαντο πρὸ τῆς πόλεωσ, ἐπιδειξάμενοι                     δὲ τῷ βασιλεῖ τὴν ἐν τοῖς ὅπλοις ἄσκησιν καὶ μελέτην ἐτιμήθησαν                     διαφερόντωσ. τῶν γὰρ Μακεδόνων πρὸς τὴν                     τοῦ Γάγγου ποταμοῦ διάβασιν ἀντειπόντων καὶ πολλάκις ἐν ταῖς                     ἐκκλησίαις καταβοώντων καὶ τὴν ἐξ ̓́αμμωνος γένεσιν διασυρόντων τοῦτο                     τὸ σύστημα κατεσκεύασεν ἐκ μιᾶς μὲν ἡλικίας τῶν Περσῶν καὶ ὁμοίας                     συνεστηκόσ, δυνάμενον δὲ ἀντίταγμα γενέσθαι τῇ Μακεδονικῇ φάλαγγι.                     καὶ τὰ μὲν περὶ ̓αλέξανδρον ἐν τούτοις ἦν. ̔́αρπαλος δὲ τῶν ἐν                     Βαβυλῶνι θησαυρῶν καὶ τῶν προσόδων τὴν φυλακὴν πεπιστευμένοσ, ἐπειδὴ                     τάχιστα ὁ βασιλεὺς εἰς τὴν ̓ινδικὴν ἐστράτευσεν, ἀπέγνω τὴν                     ἐπάνοδον αὐτοῦ, δοὺς δ΄ ἑαυτὸν εἰς τρυφὴν καὶ πολλῆς χώρας                     ἀποδεδειγμένος σατράπης τὸ μὲν πρῶτον εἰς ὕβρεις γυναικῶν καὶ                     παρανόμους ἔρωτας βαρβάρων ἐξετράπη καὶ πολλὰ τῆς γάζης                     ἀκρατεστάταις ἡδοναῖς κατανάλωσεν, ἀπὸ δὲ τῆς ̓ερυθρᾶς θαλάσσης                     πολὺ διάστημα κομίζων ἰχθύων πλῆθος καὶ δίαιταν πολυδάπανον                     ἐνιστάμενος ἐβλασφημεῖτο. μετὰ δὲ ταῦτ΄                     ἐκ τῶν ̓αθηνῶν τὴν ἐπιφανεστάτην τῶν ἑταιρῶν ὄνομα Πυθονίκην                     μετεπέμψατο καὶ ζῶσάν τε αὐτὴν βασιλικαῖς δωρεαῖς ἐτίμησε καὶ                     μεταλλάξασαν ἔθαψε πολυτελῶς καὶ τάφον κατὰ τὴν ̓αττικὴν κατεσκεύασε                     πολυδάπανον. μετὰ δὲ ταῦτα ἄλλην                     ἑταίραν ̓αττικὴν ὄνομα Γλυκέραν μεταπεμψάμενος ἐν ὑπερβαλλούσῃ                     τρυφῇ καὶ πολυδαπάνῳ διαιτήματι διεξῆγεν· εἰς δὲ τὰ παράλογα τῆς                     τύχης καταφυγὰς ποριζόμενος εὐεργέτει τὸν τῶν ̓αθηναίων δῆμον. τοῦ                     δὲ ̓αλεξάνδρου μετὰ τὴν ἐξ ̓ινδῶν ἐπάνοδον πολλοὺς τῶν σατραπῶν                     κατηγορηθέντας ἀνελόντος φοβηθεὶς τὴν τιμωρίαν καὶ συσκευασάμενος                     ἀργυρίου μὲν τάλαντα πεντακισχίλια, μισθοφόρους δ΄ ἀθροίσας                     ἑξακισχιλίους ἀπῆρεν ἐκ τῆς ̓ασίας καὶ κατέπλευσεν εἰς τὴν                     ̓αττικήν. οὐδενὸς δὲ αὐτῷ προσέχοντος                     τοὺς μὲν μισθοφόρους ἀπέλιπε περὶ Ταίναρον τῆς Λακωνικῆσ, αὐτὸς δὲ                     μέρος τῶν χρημάτων ἀναλαβὼν ἱκέτης ἐγένετο τοῦ δήμου. ἐξαιτούμενος                     δὲ ὑπ΄ ̓αντιπάτρου καὶ ̓ολυμπιάδος καὶ πολλὰ χρήματα διαδοὺς τοῖς                     ὑπὲρ αὐτοῦ δημηγοροῦσι ῥήτορσι διέδρα καὶ κατῆρεν εἰς Ταίναρον                     πρὸς τοὺς μισθοφόρουσ. ἐκεῖθεν δὲ                     πλεύσας εἰς Κρήτην ὑπὸ Θίβρωνος ἑνὸς τῶν φίλων ἐδολοφονήθη. οἱ δ΄                     ̓αθηναῖοι τῶν τοῦ ̔αρπάλου χρημάτων λόγον ἀναζητοῦντες Δημοσθένην                     καὶ ἄλλους τινὰς τῶν ῥητόρων κατεδίκασαν ὡς εἰληφότας τῶν ̔αρπάλου                     χρημάτων. ὁ δὲ ̓αλέξανδρος τῶν ̓ολυμπίων                     ὄντων ἐκήρυξεν ἐν ̓ολυμπίᾳ τοὺς φυγάδας πάντας εἰς τὰς πατρίδας                     κατιέναι πλὴν τῶν ἱεροσύλων καὶ φονέων. αὐτὸς δ΄ ἐπιλέξας τοὺς                     πρεσβυτάτους τῶν πολιτῶν ἀπέλυσε τῆς στρατείασ, ὄντας ὡς μυρίουσ.                         πυνθανόμενος δὲ πολλοὺς αὐτῶν εἶναι                     καταδανείους ἐν ἡμέρᾳ μιᾷ τὰ δάνεια βραχὺ λείποντα τῶν μυρίων                     ταλάντων διέλυσεν. τῶν δ΄ ἀπολειπομένων Μακεδόνων ἀπειθούντων καὶ                     κατὰ τὴν ἐκκλησίαν καταβοώντων παροξυνθεὶς κατηγόρησεν αὐτῶν                     τεθαρρηκότωσ. καταπληξάμενος δὲ τὸ πλῆθος ἐτόλμησεν αὐτὸς καταβὰς                     ἀπὸ τοῦ βήματος τοὺς αἰτιωτάτους τῆς ταραχῆς ταῖς ἰδίαις χερσὶ                     παραδοῦναι τοῖς ὑπηρέταις πρὸς τὴν τιμωρίαν. ἐπὶ πολὺ δὲ τῆς διαφορᾶς αὐξανομένης ὁ μὲν                     βασιλεὺς ἐκ τῶν ἐκλελεγμένων Περσῶν ἡγεμόνας κατέστησε καὶ τούτους                     προῆγεν ἐπὶ τὸ πρωτεῖον· οἱ δὲ Μακεδόνες μετανοήσαντες καὶ πολλὰ                     μετὰ δακρύων δεηθέντες μόγις ἔπεισαν τὸν ̓αλέξανδρον αὐτοῖς                     διαλλαγῆναι. ἐπ΄ ἄρχοντος δ΄ ̓αθήνησιν                     ̓αντικλέους ̔ρωμαῖοι κατέστησαν ὑπάτους Λεύκιον Κορνήλιον καὶ                     Κόιντον Ποπίλλιον. ἐπὶ δὲ τούτων ̓αλέξανδρος εἰς τὸν τῶν                     ἀπολελυμένων ἀριθμὸν ἀνεπλήρωσεν ἐκ τῶν Περσῶν καὶ χιλίους αὐτῶν                     εἰς τοὺς περὶ τὴν αὐλὴν ἔταξεν ὑπασπιστὰς καὶ τὸ σύνολον οὐχ                     ἥττους εἰς πίστιν τῶν Μακεδόνων ὑπέλαβεν. ἧκεν δὲ κατὰ τοῦτον τὸν καιρὸν καὶ Πευκέστης                     ἄγων Πέρσας τοξότας καὶ σφενδονήτας δισμυρίουσ· καταμίξας δὲ τούτους                     τοῖς προϋπάρχουσι στρατιώταις τῇ καινότητι τῆς καινοτομίας κατεσκεύασε                     τὴν ὅλην δύναμιν κεκραμένην καὶ ἁρμόζουσαν τῇ ἰδίᾳ προαιρέσει.                         τῶν δὲ Μακεδόνων ἐκ τῶν                     αἰχμαλωτίδων γεγεννηκότων υἱοὺς τὸν ἀριθμὸν τῶν παίδων ἀκριβῶς                     ἐσκέψατο, ὄντων δ΄ αὐτῶν σχεδὸν μυρίων ἅπασι τὰς ἁρμοζούσας πρὸς                     τροφὴν ἐλευθέριον συντάξεις ἀπομερίσας τούτοις μὲν παιδευτὰς ἐπέστησε                     τοὺς διδάξοντας τὴν ἁρμόζουσαν παιδείαν, αὐτὸς δὲ ἀναλαβὼν τὴν                     δύναμιν προῆγεν ἐκ τῶν Σούσων καὶ διαβὰς τὸν Τίγριν ἐν ταῖς                     Κάραις καλουμέναις κώμαις κατεστρατοπέδευσεν. ἑξῆς δ΄ ἐν ἡμέραις τέτταρσι τὴν Σιττακινὴν                     διανύσας ἧκεν εἰς τὰ καλούμενα Σάμβανα. ἐνταῦθα δὲ μείνας ἡμέρας                     ἑπτὰ καὶ προσαναλαβὼν τὴν δύναμιν τριταῖος εἰς τοὺς Κέλωνας                     προσαγορευομένους ἧκεν, ἐν ᾧ μέχρι νῦν διαμένει γένος Βοιώτιον,                     κατὰ μὲν τὴν Ξέρξου στρατείαν ἀνάστατον γεγονόσ, μεμνημένον δ΄ ἔτι                     τῶν πατρίων νόμων· ὄντες γὰρ οὗτοι                     δίφωνοι τῇ μὲν ἑτέρᾳ διαλέκτῳ ἐξωμοιώθησαν τοῖς ἐγχωρίοισ, τῇ δ΄                     ἑτέρᾳ πλείστας τῶν ̔ελληνικῶν λέξεων διετήρουν καὶ τῶν                     ἐπιτηδευμάτων ἔνια διεφύλαττον. τέλος δὲ προσμείνας ἡμέρας                     ἀνέζευξε καὶ παρεγκλίνας τὴν ὑποκειμένην ὁδὸν θέας ἕνεκεν ἦλθεν                     εἰς τὴν ὀνομαζομένην Βαγιστάνην, θεοπρεπεστάτην τε χώραν οὖσαν καὶ                     πλήρη καρπίμων δένδρων καὶ τῶν ἄλλων ἁπάντων τῶν πρὸς ἀπόλαυσιν                     ἀνηκόντων. μετὰ δὲ ταῦτα παρελθὼν εἴς                     τινα χώραν δυναμένην ἐκτρέφειν ἀγέλας παμπληθεῖς ἵππων, ἐν ᾗ τὸ                     παλαιὸν ἔφασαν ἑκκαίδεκα μυριάδας ἵππων γεγονέναι φορβάδων, κατὰ δὲ                     τὴν ̓αλεξάνδρου παρουσίαν ἓξ μόναι μυριάδες ἠριθμήθησαν, ἐνταῦθα                     διαμείνας ἡμέρας τριάκοντα ἑβδομαῖος διήνυσεν εἰς ̓εκβάτανα τῆς                     Μηδείασ. ταύτης δέ φασι διακοσίων μὲν                     καὶ πεντήκοντα σταδίων τὴν περίμετρον ὑπάρχειν, βασίλεια δ΄ ἔχειν τῆς                     ὅλης Μηδείας καὶ θησαυροὺς πολλῶν χρημάτων. ἔνθα δὴ χρόνον τινὰ                     τὴν δύναμιν ἀναλαβὼν ἀγῶνάς τε θυμελικοὺς ἐποίει καὶ πότους                     συνεχεῖς τῶν φίλων, ἐν οἷς ̔ηφαιστίων                     ἀκαίροις μέθαις χρησάμενος καὶ περιπεσὼν ἀρρωστίᾳ τὸν βίον                     ἐξέλιπεν· ὁ δὲ βασιλεὺς χαλεπῶς ἐνέγκας τὸ συμβὰν τὸ σῶμα τοῦ                     τετελευτηκότος Περδίκκᾳ παρέδωκεν εἰς Βαβυλῶνα κομίσαι, βουλόμενος                     ἐπιφανεστάτην αὐτοῦ ποιήσασθαι τὴν ταφήν. ἅμα δὲ τούτοις πραττομένοις κατὰ τὴν ̔ελλάδα ταραχαὶ                     συνίσταντο καὶ πραγμάτων καινῶν κινήσεισ, ἐξ ὧν ὁ Λαμιακὸς πόλεμος                     κληθεὶς ἔλαβε τὴν ἀρχήν, ἐκ τοιαύτης τινὸς αἰτίασ. τοῦ βασιλέως                     προστάξαντος τοῖς σατράπαις ἅπασιν ἀπομίσθους ποιῆσαι τοὺς μισθοφόρους                     καὶ τούτων τὸ πρόσταγμα συντελεσάντων πολλοὶ τῆς στρατείας                     ἀπολελυμένοι ξένοι διέτρεχον καθ΄ ὅλην τὴν ̓ασίαν πλανώμενοι καὶ τὰς                     ἀναγκαίας τροφὰς ἐκ τῶν προνομῶν ποριζόμενοι. μετὰ δὲ ταῦτα                     πανταχόθεν διῆραν ἐπὶ Ταίναρον τῆς Λακωνικῆσ. ὁμοίως δὲ καὶ τῶν Περσικῶν σατραπῶν καὶ τῶν                     ἄλλων ἡγεμόνων οἱ περιλειφθέντες χρήματά τε καὶ στρατιώτας                     ἀθροίζοντες ἔπλεον ἐπὶ Ταίναρον καὶ κοινὴν δύναμιν ἤθροιζον.                         τὸ δὲ τελευταῖον Λεωσθένην τὸν                     ̓αθηναῖον, ἄνδρα ψυχῆς λαμπρότητι διάφορον καὶ μάλιστ΄ ἀντικείμενον                     τοῖς ̓αλεξάνδρου πράγμασιν, εἵλοντο στρατηγὸν αὐτοκράτορα. οὗτος δὲ                     τῇ βουλῇ διαλεχθεὶς ἐν ἀπορρήτοις πεντήκοντα μὲν ἔλαβε τάλαντα                     πρὸς τὴν μισθοδοσίαν, ὅπλων δὲ πλῆθος ἱκανὸν εἰς τὰς κατεπειγούσας                     χρείασ, πρὸς δὲ Αἰτωλοὺς ἀλλοτρίως ἔχοντας πρὸς τὸν βασιλέα περὶ                     συμμαχίας διεπρεσβεύσατο καὶ πάντα τὰ πρὸς τὸν πόλεμον παρεσκευάζετο.                         Λεωσθένης                     μὲν οὖν προορώμενος τὸ μέγεθος τοῦ πολέμου περὶ ταῦτα διέτριβεν. ὁ                     δ΄ ̓αλέξανδρος τῶν Κοσσαίων ἀπειθούντων ἐστράτευσεν ἐπ΄ αὐτοὺς                     εὐζώνῳ τῇ δυνάμει. τοῦτο δὲ τὸ ἔθνος ἀλκῇ διαφέρον κατοικεῖ μὲν                     τῆς Μηδείας τὴν ὀρεινήν, πεποιθὸς δὲ τῇ τῶν τόπων δυσχωρίᾳ καὶ                     ταῖς κατὰ πόλεμον ἀρεταῖς οὐδέποτε δεσπότην ἔπηλυν προσεδέδεκτο,                     ἀλλὰ καὶ κατὰ τὴν Περσῶν βασιλείαν διέμεινεν ἀνάλωτον καὶ τότε                     πεφρονηματισμένον οὐ κατεπλάγη τὴν τῶν Μακεδόνων ἀρετήν. ὁ δὲ βασιλεὺς προκαταλαβόμενος τὰς παρόδους καὶ                     τῆς Κοσσαίας τὴν πλείστην πορθήσας καὶ κατὰ πάσας τὰς συμπλοκὰς                     προτερῶν πολλοὺς μὲν ἀπέκτεινε τῶν βαρβάρων, πολλαπλασίους δ΄                     ἐζώγρησεν. οἱ δὲ Κασσαῖοι πάντῃ νικώμενοι καὶ διὰ τὸ πλῆθος τῶν                     ἑαλωκότων χαλεπῶς φέροντες ἠναγκάσθησαν τῆς τῶν αἰχμαλώτων σωτηρίας                     τὴν δουλείαν ἀλλάξασθαι. διὸ καὶ τὰ καθ΄                     αὑτοὺς ἐπιτρέψαντες ἐτύγχανον εἰρήνης σὺν τῷ ποιεῖν τὸ                     προσταττόμενον τῷ βασιλεῖ. ὁ δὲ ̓αλέξανδρος ἐν ἡμέραις ταῖς πάσαις                     τεσσαράκοντα καταπολεμήσας τὸ ἔθνος καὶ πόλεις ἀξιολόγους ἐν ταῖς                     δυσχωρίαις κτίσας ἀνελάμβανε τὴν δύναμιν.  ̓αλέξανδρος καταπεπολεμηκὼς τὸ τῶν Κοσσαίων                     ἔθνος ἀνέζευξε μετὰ τῆς δυνάμεως καὶ προῆγεν ἐπὶ Βαβυλῶνοσ, ἀεὶ                     δὲ κατὰ τὰς στρατοπεδείας διαλείπων καὶ τὴν δύναμιν ἀναλαμβάνων                     ἡσυχῇ προῆγεν. ἀπέχοντος δὲ αὐτοῦ                     τριακοσίους σταδίους τῆς Βαβυλῶνος οἱ Χαλδαῖοι καλούμενοι, μεγίστην                     μὲν δόξαν ἐν ἀστρολογίᾳ περιπεποιημένοι, διὰ δέ τινος αἰωνίου                     παρατηρήσεως προλέγειν εἰωθότες τὰ μέλλοντα, προεχειρίσαντο μὲν ἐξ                     ἑαυτῶν τοὺς πρεσβυτάτους καὶ μεγίστην ἐμπειρίαν ἔχοντασ, διὰ δὲ τῆς                     τῶν ἀστέρων μαντείας γνόντες τὴν μέλλουσαν γίνεσθαι τοῦ βασιλέως                     τελευτὴν ἐν Βαβυλῶνι προσέταξαν μηνῦσαι τῷ βασιλεῖ τὸν κίνδυνον καὶ                     παρακελεύσασθαι μηδενὶ τρόπῳ τὴν εἰς τὴν πόλιν εἴσοδον ποιήσασθαι·                         δύνασθαι δὲ αὐτὸν ἐκφυγεῖν τὸν                     κίνδυνον, ἐὰν ἀναστήσῃ τὸν καθῃρημένον ὑπὸ Περσῶν τοῦ Βήλου                     τάφον καὶ τὴν βεβουλευμένην ὁδὸν ἐπιστήσας παρέλθῃ τὴν πόλιν. τῶν                     δὲ ἀποσταλέντων Χαλδαίων ὁ προκριθείσ, ὄνομα Βελεφάντησ, τῷ μὲν                     βασιλεῖ συνελθεῖν εἰς λόγους οὐκ ἐτόλμησε διὰ τὸν φόβον, Νεάρχῳ δ΄                     ἑνὶ τῶν ̓αλεξάνδρου φίλων κατ΄ ἰδίαν ἐντυχὼν καὶ τὰ κατὰ μέρος                     ἀπαγγείλας ἠξίου δηλῶσαι τῷ βασιλεῖ. ὁ                     δ΄ ̓αλέξανδροσἀκούσας παρὰ τοῦ Νεάρχου τὴν τῶν Χαλδαίων πρόρρησιν                     κατεπλάγη καὶ μᾶλλον ἀεὶ τὴν ἀγχίνοιαν τῶν ἀνδρῶν καὶ δόξαν                     ἀναλογιζόμενος ἐταράττετο τὴν ψυχήν. τέλος δὲ τοὺς πολλοὺς τῶν φίλων                     ἀποστείλας εἰς τὴν πόλιν αὐτὸς εἰς ἄλλην ἀτραπὸν μεταβαλὼν                     παρήλλαξε τὴν Βαβυλῶνα καὶ καταστρατοπεδεύσας ἀπὸ σταδίων διακοσίων                     ἡσυχίαν εἶχεν. πάντων δὲ θαυμαζόντων ἧκον πρὸς αὐτὸν ἄλλοι τε                     πλείους τῶν ̔ελλήνων καὶ τῶν φιλοσόφων οἱ περὶ τὸν ̓ανάξαρχον.                         οὗτοι δὲ μαθόντες τὴν αἰτίαν καὶ                     τοῖς ἐκ φιλοσοφίας χρησάμενοι λόγοις ἐνεργῶς τοσοῦτον μετέθηκαν αὐτὸν                     ὥστε καταφρονῆσαι μὲν πάσης μαντικῆσ, μάλιστα δὲ τῆς παρὰ Χαλδαίοις                     προτιμωμένησ. διόπερ ὁ βασιλεύσ, ὡσπερεὶ τετρωμένος τὴν ψυχὴν καὶ                     τοῖς τῶν φιλοσόφων ὑγιασθεὶς λόγοισ, εἰς τὴν Βαβυλῶνα μετὰ τῆς                     δυνάμεως εἰσῆλθεν. τῶν δ΄ ἐγχωρίων,                     καθάπερ καὶ πρότερον, φιλανθρώπως ὑποδεχομένων τοὺς στρατιώτας ἅπαντες                     ὥρμησαν πρὸς ἄνεσιν καὶ τρυφήν, πολλῆς τῶν ἐπιτηδείων                     παρεσκευασμένης δαψιλείασ. ταῦτα μὲν οὖν ἐπράχθη κατὰ τοῦτον τὸν                     ἐνιαυτόν. ἐπ΄ ἄρχοντος δ΄ ̓αθήνησιν ̓αγησίου                     ̔ρωμαῖοι κατέστησαν ὑπάτους Γάιον Πόπλιον καὶ Παπίριον, ̓ολυμπιὰς                     δ΄ ἤχθη τετάρτη πρὸς ταῖς ἑκατὸν καὶ δέκα, καθ΄ ἣν ἐνίκα στάδιον                     Μικίνας ̔ρόδιοσ. κατὰ δὲ τοῦτον τὸν χρόνον ἐξ ἁπάσης σχεδὸν τῆς                     οἰκουμένης ἧκον πρέσβεισ, οἱ μὲν συγχαίροντες ἐπὶ τοῖς κατορθώμασιν,                     οἱ δὲ στεφανοῦντεσ, ἄλλοι δὲ φιλίας καὶ συμμαχίας τιθέμενοι, πολλοὶ                     δὲ δωρεὰς μεγαλοπρεπεῖς κομίζοντεσ, τινὲς δὲ ὑπὲρ τῶν ἐγκαλουμένων                     ἀπολογούμενοι. χωρὶς γὰρ τῶν ἀπὸ τῆς                     ̓ασίας ἐθνῶν καὶ πόλεων, ἔτι δὲ δυναστῶν πολλοὶ καὶ τῶν ἐκ τῆς                     Εὐρώπης καὶ Λιβύης κατήντησαν, ἐκ μὲν Λιβύης Καρχηδόνιοι καὶ                     Λιβυφοίνικες καὶ πάντες οἱ τὴν παράλιον οἰκοῦντες μέχρι τῶν                     ̔ηρακλείων στηλῶν, ἐκ δὲ τῆς Εὐρώπης αἵ τε τῶν ̔ελλήνων πόλεις                     ἐξέπεμψαν καὶ Μακεδόνεσ, ἔτι δὲ ̓ιλλυριοὶ καὶ τῶν περὶ τὸν                     ̓αδρίαν οἰκούντων οἱ πλείουσ, τά τε Θρᾴκια γένη καὶ τῶν                     πλησιοχώρων Γαλατῶν, ὧν τότε πρῶτον τὸ γένος ἐγνώσθη παρὰ τοῖς                     ̔́ελλησιν. ὁ δὲ ̓αλέξανδρος ἀπογραφὴν                     λαβὼν τῶν πρέσβεων διέταξε τοῖς μὲν πρώτοις διδόναι τὰς ἀποκρίσεις                     καὶ τοῖς ἑξῆς ἅπασι. καὶ πρώτοις μὲν ἐχρημάτισε τοῖς ὑπὲρ τῶν                     ἱερῶν παραγεγενημένοισ, δευτέροις δὲ τοῖς περὶ τῶν δωρεῶν ἥκουσιν,                     ἑξῆς δὲ τοῖς ἀμφισβητήσεις ἔχουσι πρὸς τοὺς ὁμόρουσ, τετάρτοις δὲ                     τοῖς περὶ τῶν ἰδιωτικῶν ἥκουσι, πέμπτοις δὲ τοῖς ἀντιλέγουσι περὶ                     τῆς καθόδου τῶν φυγάδων. τοῖς μὲν οὖν                     ̓ηλείοις πρώτοις ἐχρημάτισεν, εἶτα ̓αμμωνιεῦσι καὶ Δελφοῖς καὶ                     Κορινθίοισ, ἔτι δὲ ̓επιδαυρίοις καὶ τοῖς ἄλλοισ, κατὰ τὴν δόξαν                     τῶν ἱερῶν προκρίνων τὰς ἐντεύξεισ. πάσαις δὲ ταῖς πρεσβείαις                     φιλοτιμηθεὶς κεχαρισμένας δοῦναι τὰς ἀποκρίσεις εὐαρεστουμένας ἀπέλυσε                     κατὰ τὸ δυνατόν. ἀπολύσας δὲ τὰς                     πρεσβείας περὶ τὴν ταφὴν ἐγίνετο τοῦ ̔ηφαιστίωνοσ. τοσαύτην δὲ                     σπουδὴν ἐποιήσατο πρὸς τὴν τῆς ἐκφορᾶς ἐπιμέλειαν ὥστε μὴ μόνον                     τὰς προγεγενημένας παρ΄ ἀνθρώποις ταφὰς ὑπερβαλέσθαι, ἀλλὰ καὶ τοῖς                     ἐσομένοις μηδεμίαν ὑπέρθεσιν καταλιπεῖν. καὶ γὰρ ἠγάπησεν αὐτὸν                     μάλιστα τῶν ἐν στοργῇ φίλων δοξαζομένων καὶ μετὰ τὴν τελευτὴν                     ἐτίμησεν αὐτὸν ἀνυπερβλήτωσ. ζῶντα μὲν γὰρ προετίμησε πάντων τῶν                     φίλων, καίπερ Κρατεροῦ φιλίαν ἔχοντος ἐνάμιλλον. ἐπεὶ γάρ τις τῶν ἑταίρων εἶπεν μηδὲν καταδεέστερον                     ̔ηφαιστίωνος τὸν Κρατερὸν στέργεσθαι, ἐπεφθέγξατο Κρατερὸν μὲν γὰρ                     εἶναι φιλοβασιλέα, ̔ηφαιστίωνα δὲ φιλαλέξανδρον. τῆς δὲ Δαρείου                     μητρὸς κατὰ τὴν πρώτην ἔντευξιν διὰ τὴν ἄγνοιαν προσκυνούσης τὸν                     ̔ηφαιστίωνα ὡς ὄντα βασιλέα καὶ μετὰ τὴν ἐπίγνωσιν διατρεπομένης                     εἶπεν, μηδὲν φροντίσῃσ, ὦ μῆτερ· καὶ γὰρ καὶ οὗτος                     ̓αλέξανδροσ. καθόλου γὰρ ὁ ̔ηφαιστίων                     τοσαύτης ἐξουσίας καὶ φιλικῆς ἐκοινώνει παρρησίας ὡς τῆς ̓ολυμπιάδος                     ἀλλοτρίως ἐχούσης πρὸς αὐτὸν διὰ τὸν φθόνον καὶ κατὰ τὰς                     ἐπιστολὰς ἐπιτιμώσης αὐτῷ σκληρότερον καὶ ἀπειλούσης τά τε ἄλλα                     γράψαι πρὸς αὐτὴν ἐπιπληκτικῶς καὶ κατὰ τὴν ἐπιστολὴν ἐπὶ τελευτῆς                     θεῖναι ταῦτα. καὶ πρὸς ἡμᾶς παύου διαβαλλομένη καὶ μὴ                     χαλέπαινε μηδὲ ἀπείλει· εἰ δὲ μή, μετρίως ἡμῖν μελήσει· οἶδας γὰρ                     ὅτι ̓αλέξανδρος κρείττων ἁπάντων. ὁ δ΄ οὖν βασιλεὺς τὰ πρὸς τὴν ἐκφορὰν                     παρασκευαζόμενος ταῖς μὲν πλησίον πόλεσι προσέταξε κατὰ δύναμιν                     συμβάλλεσθαι πρὸς τὸν τῆς ἐκφορᾶς κόσμον, πᾶσι δὲ τοῖς κατὰ τὴν                     ̓ασίαν οἰκοῦσι προσέταξεν τὸ παρὰ τοῖς Πέρσαις ἱερὸν πῦρ                     καλούμενον ἐπιμελῶς σβέσαι, μέχρι ἂν τελέσῃ τὴν ἐκφοράν· τοῦτο δὲ                     εἰώθασιν οἱ Πέρσαι ποιεῖν κατὰ τὰς τῶν βασιλέων τελευτάσ. τὸ δὲ πλῆθος χαλεπὸν οἰωνὸν ἐτίθετο τὸ                     πρόσταγμα καὶ τὸ θεῖον ὑπελάμβανον προσημαίνειν τὸν τοῦ βασιλέως                     θάνατον. ἐγένετο δὲ καὶ ἄλλα σημεῖα παράδοξα προδηλοῦντα τὴν                     ̓αλεξάνδρου τελευτήν, περὶ ὧν μικρὸν ὕστερον ἐροῦμεν, ὅταν τὸν                     περὶ τῆς ἐκφορᾶς λόγον ἀποδῶμεν. τῶν γὰρ                     ἡγεμόνων καὶ φίλων ἕκαστος στοχαζόμενος τῆς τοῦ βασιλέως ἀρεσκείας                     κατεσκεύαζεν εἴδωλα δι΄ ἐλέφαντος καὶ χρυσοῦ καὶ τῶν ἄλλων τῶν                     θαυμαζομένων παρ΄ ἀνθρώποισ, αὐτὸς δὲ τοὺς ἀρχιτέκτονας ἀθροίσας καὶ                     λεπτουργῶν πλῆθος τοῦ μὲν τείχους καθεῖλεν ἐπὶ δέκα σταδίουσ, τὴν δ΄                     ὀπτὴν πλίνθον ἀναλεξάμενος καὶ τὸν δεχόμενον τὴν πυρὰν τόπον ὁμαλὸν                     κατασκευάσας ᾠκοδόμησε τετράπλευρον πυράν, σταδιαίας οὔσης ἑκάστης                     πλευρᾶσ. εἰς τριάκοντα δὲ δόμους                     διελόμενος τὸν τόπον καὶ καταστρώσας τὰς ὀροφὰς φοινίκων στελέχεσι                     τετράγωνον ἐποίησε πᾶν τὸ κατασκεύασμα. μετὰ δὲ ταῦτα περιετίθει τῷ                     περιβόλῳ παντὶ κόσμον, οὗ τὴν μὲν κρηπῖδα χρυσαῖ πεντηρικαὶ πρῷραι                     συνεπλήρουν, οὖσαι τὸν ἀριθμὸν διακόσιαι τεσσαράκοντα, ἐπὶ δὲ τῶν                     ἐπωτίδων ἔχουσαι δύο μὲν τοξότας εἰς γόνυ κεκαθικότας τετραπήχεισ,                     ἀνδριάντας δὲ πενταπήχεις καθωπλισμένουσ, τοὺς δὲ μεταξὺ τόπους                     φοινικίδες ἀνεπλήρουν πιληταί. ὑπεράνω                     δὲ τούτων τὴν δευτέραν ἐπανεῖχον χώραν δᾷδες πεντεκαιδεκαπήχεισ, κατὰ                     μὲν τὴν λαβὴν ἔχουσαι χρυσοῦς στεφάνουσ, κατὰ δὲ τὴν ἐκφλόγωσιν                     ἀετοὺς διαπεπετακότας τὰς πτέρυγας καὶ κάτω νεύοντασ, παρὰ δὲ τὰς                     βάσεις δράκοντας ἀφορῶντας τοὺς ἀετούσ. κατὰ δὲ τὴν τρίτην περιφορὰν                     κατεσκεύαστο ζῴων παντοδαπῶν πλῆθος κυνηγουμένων. ἔπειτα ἡ μὲν τετάρτη χώρα κενταυρομαχίαν χρυσῆν                     εἶχεν, ἡ δὲ πέμπτη λέοντας καὶ ταύρους ἐναλλὰξ χρυσοῦσ. τὸ δ΄                     ἀνώτερον μέρος ἐπεπλήρωτο Μακεδονικῶν καὶ βαρβαρικῶν ὅπλων, ὧν μὲν                     τὰς ἀνδραγαθίασ, ὧν δὲ τὰς ἥττας σημαινόντων. ἐπὶ πᾶσι δὲ                     ἐφειστήκεισαν Σειρῆνες διάκοιλοι καὶ δυνάμεναι λεληθότως δέξασθαι τοὺς                     ἐν αὐταῖς ὄντας καὶ ᾄδοντας ἐπικήδιον θρῆνον τῷ τετελευτηκότι.                         τὸ δ΄ ὕψος ἦν ὅλου τοῦ                     κατασκευάσματος πήχεις πλείους τῶν ἑκατὸν τριάκοντα. καθόλου δὲ τῶν τε                     ἡγεμόνων καὶ τῶν στρατιωτῶν ἁπάντων καὶ τῶν πρέσβεων, ἔτι δὲ τῶν                     ἐγχωρίων φιλοτιμηθέντων εἰς τὸν τῆς ἐκφορᾶς κόσμον φασὶ τὸ πλῆθος                     τῶν ἀναλωθέντων χρημάτων γεγονέναι πλείω τῶν μυρίων καὶ δισχιλίων                     ταλάντων. ἀκολούθως δὲ ταύτῃ τῇ                     μεγαλοπρεπείᾳ καὶ τῶν ἄλλων γενομένων κατὰ τὴν ἐκφορὰν τιμῶν τὸ                     τελευταῖον προσέταξεν ἅπασι θύειν ̔ηφαιστίωνι θεῷ παρέδρῳ· καὶ γὰρ                     κατὰ τύχην ἧκεν εἷς τῶν φίλων Φίλιπποσ, χρησμὸν φέρων παρ΄                     ̓́αμμωνος θύειν ̔ηφαιστίωνι θεῷ. διόπερ γενόμενος περιχαρὴς ἐπὶ τῷ                     καὶ τὸν θεὸν κεκυρωκέναι τὴν αὐτοῦ γνώμην πρῶτος τὴν θυσίαν                     ἐπετέλεσεν καὶ τὸ πλῆθος λαμπρῶς ὑπεδέξατο, μύρια τὸν ἀριθμὸν θύσας                     ἱερεῖα παντοδαπά. μετὰ δὲ τὴν ἐκφορὰν εἰς                     ἀνέσεις καὶ πανηγυρικὸν βίον ἐκτραπέντος τοῦ βασιλέωσ, δοκοῦντος                     ἰσχύειν τότε πλεῖστον καὶ μάλιστ΄ εὐδαιμονεῖν, ἡ πεπρωμένη συνῄρει                     τὸν ὑπὸ τῆς φύσεως αὐτῷ συγκεχωρημένον τοῦ ζῆν χρόνον. εὐθὺ δὲ                     καὶ τὸ θεῖον ἐσήμαινε τὴν τελευτὴν αὐτοῦ, πολλῶν καὶ παραδόξων                     οἰωνῶν καὶ σημείων συντελουμένων. τοῦ                     γὰρ βασιλέως ἀλειφομένου καὶ τῆς βασιλικῆς ἐσθῆτος καὶ διαδήματος                     ἐπί τινος θρόνου τεθέντος τῶν ἐγχωρίων τις δεδεμένος ἐλύθη τὰς πέδας                     αὐτομάτως καὶ λαθὼν τοὺς φύλακας διῆλθε διὰ τῶν τῆς αὐλῆς θυρῶν                     ἀνεπικωλύτωσ. προσελθὼν δὲ τῷ θρόνῳ                     καὶ τὴν βασιλικὴν ἐνδυσάμενος ἐσθῆτα καὶ τὸ διάδημα περιθέμενος                     ἐκάθισεν ἐπὶ τὸν θρόνον καὶ τὴν ἡσυχίαν ἦγε. γνωσθείσης δὲ τῆς                     πράξεως ὁ βασιλεὺς καταπλαγεὶς τὸ παράδοξον προσῆλθε τῷ θρόνῳ καὶ                     χωρὶς καταπλήξεως ἡσυχῇ τὸν ἄνθρωπον ἀνέκρινε τίς ὢν καὶ τί                     βουλόμενος τοῦτο ἔπραξε. τοῦ δὲ                     εἰπόντος μηδὲν ἁπλῶς γινώσκειν τοῖς μάντεσι προσαναθέμενος περὶ τοῦ                     σημείου τοῦτον μὲν κατὰ τὴν ἐκείνων κρίσιν ἀπέκτεινεν, ὅπως τὰ                     σημαινόμενα δυσχερῆ εἰς ἐκεῖνον τρέπηται, αὐτὸς δὲ ἀναλαβὼν τὴν                     ἐσθῆτα καὶ θεοῖς ἀποτροπαίοις θύσας ἐν ἀγωνίᾳ καθειστήκει καὶ τῆς                     τῶν Χαλδαίων προρρήσεως ἐμνημόνευσε καὶ τοὺς μὲν συμπείσαντας                     φιλοσόφους παρελθεῖν εἰς τὴν Βαβυλῶνα κατεμέμφετο, τὴν δὲ τέχνην τῶν                     Χαλδαίων καὶ τὴν τῶν ἀνδρῶν ἀγχίνοιαν ἐθαύμαζε, καθόλου δὲ τοὺς                     ταῖς εὑρησιλογίαις κατασοφιζομένους τὴν δύναμιν τῆς πεπρωμένης                     ἐβλασφήμει. μετ΄ ὀλίγον δὲ ἄλλο σημεῖον                     αὐτῷ περὶ τῆς βασιλείας τὸ δαιμόνιον ἐπέστησε. βουλομένου γὰρ                     αὐτοῦ θεάσασθαι τὴν περὶ τὴν Βαβυλῶνα λίμνην καὶ πλέοντος μετὰ τῶν                     φίλων ἔν τισιν ἀκάτοις ἐφ΄ ἡμέρας μέν τινας ἀποσχισθείσης τῆς νεὼς                     ἀπὸ τῶν ἄλλων σκαφῶν ἐπλανήθη μόνοσ, ὥστε καὶ τὴν σωτηρίαν                     ἀπογνῶναι· ἔπειτα διά τινος αὐλῶνος                     στενοῦ καὶ συμπεπυκασμένου δένδρεσι διαπλέοντος καὶ τῶν μὲν                     ὑπερκειμένων, τοῦ δὲ διαδήματος ὑπὸ τούτων ἀρθέντος καὶ πάλιν εἰς                     τὴν λίμνην πεσόντος εἷς τῶν ἐρετῶν προσνηξάμενος καὶ βουλόμενος                     ἀσφαλῶς σῶσαι τὸ διάδημα προσέθετο τῇ κεφαλῇ καὶ προσενήξατο τῷ                     πλοίῳ. τρεῖς δὲ ἡμέρας καὶ τὰς ἴσας                     νύκτας διαπλανηθεὶς διεσώθη καὶ τὸ διάδημα περιθέμενος ἀνελπίστως                     πάλιν τοῖς μάντεσι προσανέφερε περὶ τῶν προσημαινομένων. τούτων δὲ                     παρακελευομένων θυσίας ἐπιτελεῖν τοῖς θεοῖς μεγαλοπρεπεῖς μετὰ πάσης                     σπουδῆς παρεκλήθη πρός τινα τῶν φίλων Μήδιον τὸν Θετταλὸν ἐπὶ κῶμον                     ἐλθεῖν·κἀκεῖ πολὺν ἄκρατον ἐμφορηθεὶς ἐπὶ τελευτῆς ̔ηρακλέους                     μέγα ποτήριον πληρώσας ἐξέπιεν. ἄφνω δὲ                     ὥσπερ ὑπό τινος πληγῆς ἰσχυρᾶς πεπληγμένος ἀνεστέναξε μέγα βοήσας                     καὶ ὑπὸ τῶν φίλων ἀπηλλάττετο χειραγωγούμενοσ. εὐθὺς δ΄ οἱ μὲν περὶ                     τὴν θεραπείαν ἐκδεξάμενοι κατέκλιναν αὐτὸν καὶ προσήδρευον ἐπιμελῶσ,                         τοῦ δὲ πάθους ἐπιτείνοντος καὶ τῶν                     ἰατρῶν συγκληθέντων βοηθῆσαι μὲν οὐδεὶς ἐδυνήθη, πολλοῖς δὲ πόνοις                     καὶ δειναῖς ἀλγηδόσι συσχεθείσ, ἐπειδὴ τὸ ζῆν ἀπέγνω, περιελόμενος                     τὸν δακτύλιον ἔδωκε Περδίκκᾳ. τῶν δὲ                     φίλων ἐπερωτώντων, τίνι τὴν βασιλείαν ἀπολείπεισ; εἶπεν, τῷ                     κρατίστῳ, καὶ προσεφθέγξατο, ταύτην τελευταίαν φωνὴν προέμενοσ, ὅτι                     μέγαν ἀγῶνα αὐτῷ ἐπιτάφιον συστήσονται πάντες οἱ πρωτεύοντες τῶν                     φίλων. οὗτος μὲν οὖν τὸν προειρημένον                     τρόπον ἐτελεύτησε βασιλεύσας ἔτη δώδεκα καὶ μῆνας ἑπτά, πράξεις δὲ                     μεγίστας κατεργασάμενος οὐ μόνον τῶν πρὸ αὐτοῦ βασιλευσάντων, ἀλλὰ                     καὶ τῶν ὕστερον ἐσομένων μέχρι τοῦ καθ΄ ἡμᾶς βίου. ἐπεὶ δέ τινες τῶν συγγραφέων περὶ τῆς τελευτῆς τοῦ                     βασιλέως τούτου διαπεφωνήκασιν, ἀποφαινόμενοι διὰ φαρμάκου θανασίμου                     γεγονέναι τὸν θάνατον, ἀναγκαῖον ἡγούμεθα δεῖν μὴ παραλιπεῖν αὐτῶν                     τοὺς λόγουσ. φασὶ γὰρ ̓αντίπατρον ἐπὶ τῆς Εὐρώπης στρατηγὸν                     ὑπ΄ αὐτοῦ καταλειφθέντα διενεχθῆναι πρὸς ̓ολυμπιάδα τὴν μητέρα τοῦ                     βασιλέως καὶ τὸ μὲν πρῶτον καταφρονεῖν αὐτῆς διὰ τὸ μὴ προσδέχεσθαι                     τὸν ̓αλέξανδρον τὰς κατ΄ αὐτοῦ διαβολάσ, ὕστερον δ΄ αἰεὶ τῆς                     ἔχθρας αὐξομένησ, τοῦ βασιλέως διὰ τὸ πρὸς τὸ θεῖον εὐσεβὲς πάντα                     βουλομένου τῇ μητρὶ χαρίζεσθαι, πολλὰς ἐμφάσεις διδόναι τῆς πρὸς                     αὐτὸν ἀλλοτριότητοσ· πρὸς δὲ τούτοις τῆς Παρμενίωνος καὶ Φιλώτου                     σφαγῆς φρίκην ἐμποιούσης τοῖς φίλοις διὰ τοῦ ἰδίου υἱοῦ τεταγμένου                     περὶ τὸν κύαθον δοῦναι πιεῖν θανάσιμον φάρμακον τῷ βασιλεῖ. μετὰ δὲ τὴν τελευτὴν πλεῖστον ἰσχύσαντος τῶν                     κατὰ τὴν Εὐρώπην καὶ μετὰ ταῦτα Κασάνδρου τοῦ υἱοῦ διαδεξαμένου                     τὴν βασιλείαν πολλοὺς συγγραφεῖς μὴ τολμᾶν γράψαι περὶ τῆς φαρμακείασ.                     φανερὸν δὲ γεγονέναι Κάσανδρον δι΄ αὐτῶν τῶν πράξεων ἀλλοτριώτατα                     διακείμενον τοῖς ̓αλεξάνδρου πράγμασι· τήν τε γὰρ ̓ολυμπιάδα                     φονεύσαντα ἄταφον ῥῖψαι καὶ τὰς ὑπ΄ ἐκείνου κατασκαφείσας Θήβας                     ἀνοικίσαι μετὰ πολλῆς σπουδῆσ. μετὰ δὲ τὴν τοῦ βασιλέως τελευτὴν Σισύγγαμβρις                     ἡ Δαρείου μήτηρ, πολλὰ καταθρηνήσασα τήν τε ̓αλεξάνδρου τελευτὴν καὶ                     τὴν ἑαυτῆς ἐρημίαν, ἐπὶ τῆς ἐσχάτης τοῦ βίου γραμμῆς πρὸς                     τροφὴν ἐγκαρτερήσασα πεμπταία κατέστρεψε τὸν βίον, ἐπιλύπως                     μέν, οὐκ ἀκλεῶς δὲ προεμένη τὸ ζῆν. ἡμεῖς δὲ ἐπὶ τὴν ̓αλεξάνδρου τελευτὴν παρόντες κατὰ τὴν ἐν                     ἀρχῇ τῆς βίβλου πρόθεσιν τὰς τῶν διαδεξαμένων πράξεις ἐν ταῖς                     ἑπομέναις βίβλοις πειρασόμεθα διεξιέναι.  