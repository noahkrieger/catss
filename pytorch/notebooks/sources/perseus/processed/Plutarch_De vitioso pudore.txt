    ἔνια τῶν ἐκ τῆς  γῆς  φυομένων αὐτὰ μέν ἐστιν  ἄγρια τῇ φύσει καὶ  ἄκαρπα καὶ  βλαβερὰν τοῖς  ἡμέροις  σπέρμασι καὶ  φυτοῖς τὴν  αὔξησιν ἔχοντα,  σημεῖα δ΄ αὐτὰ  ποιοῦνται  χώρας οἱ  γεωργοῦντες οὐ  πονηρᾶς ἀλλὰ  γενναίας καὶ  πίονοσ· οὕτω δὴ καὶ  πάθη ψυχῆς ἐστιν οὐ  χρηστά,  χρηστῆς δὲ  φύσεως οἷον  ἐξανθήματα καὶ  λόγῳ  παρασχεῖν  ἐργάσιμον  ἑαυτὴν  ἐπιεικῶς  δυναμένησ. ἐν τούτοις  τίθεμαι καὶ τὴν  λεγομένην δυσωπίαν,  σημεῖον μὲν οὐ φαῦλον  αἰτίαν δὲ  μοχθηρίας  οὖσαν. τὰ γὰρ αὐτὰ τοῖς ἀναισχύντοις  οἱ· αἰσχυνόμενοι πολλάκις  ἁμαρτάνουσι,  πλὴν ὅτι τὸ  λυπεῖσθαι καὶ  ἀλγεῖν  ἐφ΄ οἷς  διαμαρτάνουσι τούτοις  πρόσεστιν οὐχ ὡς ἐκείνοις τὸ ἥδεσθαι.  ἀναλγὴς μὲν γὰρ ὁ  ἀναιδὴς πρὸς τὸ αἰσχρόν,    εὐπαθὴς δὲ καὶ πρὸς τὸ φαινόμενον αἰσχρὸν ὁ εὐδυσώπητοσ.  ὑπερβολὴ γὰρ τοῦ αἰσχύνεσθαι τὸ δυσωπεῖσθαι. διὸ καὶ οὕτω  κέκληται, τρόπον  τινὰ τοῦ  προσώπου τῇ  ψυχῇ  συνδιατρεπομένου καὶ  συνεξατονοῦντοσ. ὡς γὰρ τὴν  κατήφειαν  ὁρίζονται  λύπην κάτω  βλέπειν  ποιοῦσαν, οὕτω τὴν  αἰσχυντηλίαν μέχρι  τοῦ  μηδ΄ ἀντιβλέπειν τοῖς δεομένοις  ὑπείκουσαν δυσωπίαν  ὠνόμασαν. ὅθεν ὁ μὲν ῥήτωρ τὸν  ἀναίσχυντον  οὐκ ἔφη  κόρας ἐν τοῖς  ὄμμασιν ἔχειν ἀλλὰ   πόρνασ· ὁ δ΄ εὐδυσώπητος αὖ πάλιν ἄγαν τὸ  θῆλυ τῆς ψυχῆς καὶ  τρυφερὸν  ἐμφαίνει διὰ τῆς  ὄψεωσ, τὴν ὑπὸ τῶν  ἀναισχύντων ὄψιν αἰσχύνην  ὑποκοριζόμενοσ. ὁ μὲν οὖν Κάτων ἔλεγε τῶν νέων μᾶλλον  ἀγαπᾶν  τοὺς  ἐρυθριῶντας ἢ τοὺς  ὠχριῶντασ, ὀρθῶς  ἐθίζων καὶ διδάσκων τὸν ψόγον μᾶλλον ἢ τὸν ἔλεγχον  δεδιέναι καὶ τὴν  ὑποψίαν μᾶλλον ἢ τὸν  κίνδυνον. οὐ  μὴν ἀλλὰ καὶ τοῦ πρὸς τὸν ψόγον  ὑπόπτου καὶ  ψοφοδεοῦς τὸ ἄγαν  ἀφαιρετέον, ὡς οὐχ  ἧττον ἔνιοι  πολλάκις ἀκοῦσαι κακῶς ἢ  παθεῖν·  δείσαντες  ἀπεδειλίασαν, καὶ  προήκαντο τὸ καλὸν οὐ δυνηθέντες  ὑπομεῖναι τὸ  ἄδοξον.    οὔτε δὴ τούτους  περιοπτέον οὕτως  ἀσθενῶς  ἔχοντας  οὔτ΄ αὖ πάλιν  ἐκείνην  ἐπαινετέον τὴν  ἄτρεπτον  καὶ  ἀτενῆ  διάθεσιν,   ἐν δὲ τὸ  θαρσαλέον τε καὶ ἐμμανὲς  ὅππη  ὀρούσαι    φαίνετ΄  ̓αναξάρχου  κύνεον  μένοσ·   ἀλλ΄  ἐμμελῆ τινα  μηχανητέον  σύγκρασιν  ἀμφοῖν, τοῦ μὲν  ἀτενοῦς ἄγαν τὴν ἀναίδειαν τοῦ δ΄  ἐπιεικοῦς  σφόδρα τὴν  ἀσθένειαν  ἀφαιροῦσαν. ᾗ καὶ τὸ  θεράπευμα   δυσχερὲς καὶ οὐκ  ἀκίνδυνος ἡ τῶν τοιούτων  πλεονασμῶν  κόλουσισ· ὡς γὰρ ὁ  γεωργὸς  ἄγριον μὲν  ἐκκόπτων βλάστημα καὶ ἀγεννέσ,  αὐτόθεν  ἀφειδῶς  ἐμβαλὼν τὸ  σκαφεῖον  ἀνέτρεψε τὴν  ῥίζαν ἢ πῦρ   προσαγαγὼν  ἐπέκαυσεν  ἀμπέλῳ δὲ  προσιὼν  τομῆς  δεομένῃ καὶ  μηλέας ἤ τινος  ἐλαίας  ἁπτόμενοσ,  εὐλαβῶς  ἐπιφέρει τὴν  χεῖρα,  δεδιὼς μή τι τοῦ   ὑγιαίνοντος  ἀποτυφλώσῃ· οὕτως ὁ  φιλόσοφος φθόνον μὲν  ἐξαιρῶν  νέου ψυχῆσ, ἀγεννὲς βλάστημα καὶ  δυστιθάσευτον, ἢ  φιλαργυρίαν  ἄωρον, ἢ  φιληδονίαν  ἐπικόπτων ἀκόλαστον  αἱμάσσει καὶ  πιέζει καὶ  τομὴν    ποιεῖ καὶ  οὐλὴν  βαθεῖαν ὅταν δὲ  τρυφερῷ  μέρει ψυχῆς καὶ  ἁπαλῷ  κολούοντα  προσαγάγῃ λόγον, οἷόν ἐστι τὸ δυσωπούμενον καὶ  διατρεπόμενον,  εὐλαβεῖται μὴ  λάθῃ τούτοις  συναποκόψας τὸ αἰδούμενον. καὶ γὰρ αἱ  τίτθαι τῶν  βρεφῶν  ἐκτρίβουσαι πολλάκις  τὸν  ῥύπον  ἑλκοῦσιν  ἐνίοτε τὴν  σάρκα καὶ  βασανίζουσιν. ὅθεν οὐ δεῖ τῶν νέων παντάπασιν ἐν  χρῷ τὴν δυσωπίαν  ἐκτρίβοντας  ὀλιγώρους ποιεῖν καὶ λίαν  ἀτρέπτουσ· ἀλλ΄ ὥσπερ οἱ  καταλύοντες  οἰκίας  ἱεροῖς  γειτνιώσας τά γε  συνεχῆ καὶ  πλησίον  ἐῶσι καὶ  διερείδουσιν,  οὕτω δεῖ τὴν δυσωπίαν  κινεῖν  δεδιότας  συνεφελκύσασθαι τὰ  ὁμοροῦντα τῆς αἰδοῦς καὶ τῆς   ἐπιεικείασ; καὶ τῆς  ἡμερότητοσ, οἷς  ὑποδέδυκε καὶ προσπλέκεται  κολακεύουσα τὸν  εὐδυσώπητον ὡς  φιλάνθρωπον καὶ  πολιτικὸν καὶ  κοινὸν ἔχοντα νοῦν  καὶ οὐκ  ἄτεγκτον  οὐδ΄  αὐθέκαστον. ὅθεν εὐθὺς οἱ  Στωικοὶ καὶ τῷ  ῥήματι τὸ αἰσχύνεσθαι καὶ δυσωπεῖσθαι τοῦ αἰδεῖσθαι  διέστησαν, ἵνα μηδὲ τὴν  ὁμωνυμίαν τῷ πάθει  πρόφασιν τοῦ  βλάπτειν  ἀπολίπωσιν. ἀλλ΄ ἡμῖν χρῆσθαι τοῖς  ὀνόμασιν  ἀσυκοφαντήτως  δότωσαν,  μᾶλλον δ΄  ̔ομηρικῶσ· καὶ γὰρ ἐκεῖνος εἶπεν αἰδώσ,   ἣτ΄ ἄνδρας μέγα  σίνεται  ἠδ΄  ὀνίνησι· καὶ οὐ κακῶς τὸ  βλάπτον αὐτῆς  πρότερον εἶπε.  γίγνεται γὰρ  ὠφέλιμος ὑπὸ  λόγου τὸ  πλεονάζον  ἀφελόντος καὶ τὸ μέτριον  ἀπολιπόντοσ.     πρῶτον οὖν τοῦτο δεῖ πείθεσθαι τὸν ὑπὸ  πολλῆς δυσωπίας  βιαζόμενον, ὅτι πάθει  βλαβερῷ   συνέχεται· καλὸν δὲ τῶν  βλαβερῶν  οὐδέν· οὐδὲ δεῖ τοῖς  ἐπαίνοις  κηλούμενον ἥδεσθαι  κομψὸν καὶ  ἱλαρὸν ἀντὶ  σεμνοῦ καὶ  μεγάλου καὶ δικαίου  προσαγορευόμενον μηδ΄, ὥσπερ ὁ  Εὐριπίδου  Πήγασος ἔπτησσ΄    ὑπείκων μᾶλλον εἱ μᾶλλον  θέλοι   τῷ  Βελλεροφόντῃ, τοῖς δεομένοις ἑαυτὸν  ἐκδιδόναι ·,  καὶ  συνεκταπεινοῦν,  φοβούμενον ἀκοῦσαι τὸ  σκληρὸς γε καὶ  ἀπηνήσ. τῷ μὲν γὰρ  Αἰγυπτίῳ  Βοκχόριδι φύσει  χαλεπῷ  γενομένῳ τὴν  ἀσπίδα  λέγουσιν ὑπὸ τῆς  ̓́ισιδος  ἐπιπεμφθεῖσαν καὶ τῇ  κεφαλῇ  περιελιχθεῖσαν   ἄνωθεν  ἐπισκιάζειν, ἵνα  κρίνῃ δικαίως ἡ δέ γε δυσωπία τοῖς  ἀτόνοις καὶ  ἀνάνδροις  ἐπικειμένη καὶ πρὸς μηδὲν  ἀνανεῦσαι  μηδ΄ ἀντειπεῖν  ἰσχύουσα, καὶ  δικάζοντας  ἀποτρέπει τοῦ δικαίου καὶ  συμβουλεύοντας  ἐπιστομίζει καὶ λέγειν πολλὰ καὶ    πράττειν ἀναγκάζει τῶν  ἀβουλήτων ὁ δ΄  ἀγνωμονέστατος ἀεὶ τοῦ  τοιούτου  δεσπότης ἐστὶ καὶ  κρατεῖ, τῷ μὴ αἰδεῖσθαι τὸ αἰδούμενον  ἐκβιαζόμενοσ. ὅθεν ὥσπερ  χωρίον  ὕπτιον καὶ μαλακὸν ἡ δυσωπία  μηδεμίαν  ἔντευξιν  ἐξῶσαι  μηδ΄  ἀποστρέψαι  δυναμένη  τοῖς  αἰσχίστοις  βάσιμός ἐστι  πάθεσι καὶ πράγμασι· κακὴ μὲν γὰρ  αὕτη  παιδικῆς  φρουρὸς  ἡλικίασ, ὡς  ἔλεγε  Βροῦτος οὐ  δοκεῖν αὐτῷ καλῶς τὴν  ὥραν  διατεθεῖσθαι τὸν πρὸς μηδὲν  ἀρνούμενον κακὴ δὲ  θαλάμου καὶ  γυναικωνίτιδος  ἐπίτροποσ, ὥς  φησιν ἡ παρὰ τῷ  Σοφοκλεῖ  μετανοοῦσα πρὸς τὸν  μοιχὸν  ἔπεισασ,    ἐξέθωψασ.  ὥστ΄·  ἡ δυσωπία προδιαφθείρουσα τὸ ἀκόλαστον  ἀνώχυρα πάντα καὶ  ἄκλειστα καὶ  κατάντη  προδίδωσι τοῖς  ἐπιτιθεμένοισ. καὶ διδόντες μὲν  αἱροῦσι τὰς  βδελυρωτάτασ; τῶν φύσεων, τῷ δὲ  πείθειν καὶ  δυσωπεῖν  πολλάκις  κατεργάζονται καὶ τὰς ἐπιεικεῖσ.  ἐῶ δὲ τὰς εἰς τὰ χρήματα  βλάβας ὑπὸ τοῦ δυσωπεῖσθαι,  δανειζόντων οἷς  ἀπιστοῦσιν  ἐγγυωμένων οἷς οὐκ ἐθέλουσιν, ἐπαινούντων μὲν τὸ  ἐγγύα  πάρα δ΄  ἄτα χρῆσθαι δ΄ αὐτῷ παρὰ τὰ  πράγματα μὴ δυναμένων.     ὅσους δ΄  ἀνῄρηκε τοῦτο τὸ πάθοσ, οὐκ ἄν τις  ἐξαριθμήσαιτο ῥᾳδίωσ. καὶ γὰρ ὁ  Κρέων πρὸς τὴν  Μήδειαν εἰπὼν    κρεῖσσον δὲ μοι νῦν πρὸς σ΄  ἀπέχθεσθαι,  γύναι,  ἢ μαλθακισθένθ΄ ὕστερον μέγα    στένειν    ἄλλοις  ἐγνωμολόγησεν,  αὐτὸς δὲ τῆς δυσωπίας  ἥττων  γενόμενος καὶ μίαν  ἡμέραν  αἰτουμένῃ  δοὺς  ἀπώλεσε τὸν  οἶκον. ἔνιοι δὲ καὶ  σφαγὰς  ὑφορώμενοι καὶ  φαρμακείασ,  διετράπησαν. οὕτω  παραπώλετο  Δίων, οὐκ  ἀγνοήσασ;  ἐπιβουλεύοντα  Κάλλιππον ἀλλ΄ αἰσχυνθεὶς  φυλάττεσθαι φίλον ὄντα καὶ  ξένον. οὕτως   ̓αντίπατρος ὁ  Κασάνδρου  Δημήτριον καλέσας ἐπὶ δεῖπνον εἶτα  κληθεὶς τῇ  ὑστεραίᾳ πρὸς αὐτὸν  ᾐδέσθη  πεπιστευμένος  ἀπιστεῖν, καὶ  πορευθεὶς  ἐσφάγη μετὰ τὸ  δεῖπνον. ̔ηρακλέα δὲ τὸν  ̓αλεξάνδρῳ  γενόμενον ἐκ Βαρσίνης  ὡμολόγησε μὲν  Κασάνδρῳ Πολυσπέρχων  ἀναιρήσειν ἐπὶ  ταλάντοις  ἑκατὸν  εἶτ΄ ἐπὶ δεῖπνον  ἐκάλει· τοῦ δὲ  μειρακίου τὴν  κλῆσιν  ὑφορωμένου καὶ  δεδοικότος  ἄλλως δὲ  προφασιζομένου  μαλακώτερον ἔχειν,  ἐλθὼν ὁ Πολυσπέρχων  πρῶτον εἶπεν  ὦ  παῖ,  μιμοῦ τοῦ πατρὸς τὸ  εὔκολον καὶ  φιλέταιρον, εἰ μὴ νὴ Δία  δέδοικας ἡμᾶς ὡς  ἐπιβουλεύοντασ.  αἰδεσθεὶσ; οὖν  ἠκολούθησεν ὁ  νεανίσκοσ, οἱ δὲ  δειπνίσαντες αὐτὸν  ἐστραγγάλισαν. οὐ  γελοῖον οὖν, ὥς φασί  τινεσ, οὐδ΄  ἀβέλτερον ἀλλὰ  σοφὸν τὸ τοῦ ̔ησιόδου  τὸν  φιλέοντ΄ ἐπὶ  δαῖτα καλεῖν τὸν δ΄  ἐχθρὸν  ἐᾶσαι.   μὴ  δυσωποῦ τὸν  μισοῦντα  μηδ΄  ὑπαίκαλλε  πιστεύειν  δοκοῦντα·  κληθήσῃ γὰρ καλέσας καὶ  δειπνήσεισ, ἂν  δειπνίσῃσ, ὥσπερ  βαφὴν τὴν  φυλάττουσαν  ἀπιστίαν   μαλαχθεῖσαν  αἰσχύνῃ προέμενος    ὡς οὖν  πολλῶν  κακῶν  αἴτιον τὸ  νόσημα  τοῦτ΄  ὂν  πειρατέον  ἀποβιάζεσθαι τῇ  ἀσκήσει, πρῶτον  ἀρξαμένους ὥσπερ οἱ  τἄλλα  μελετῶντες ἀπὸ τῶν  μικρῶν καὶ μὴ σφόδρα  δυσαντιβλέπτων· οἷον ἐν  δείπνῳ  προπίνει   τις  ἅδην  ἔχοντι· μὴ δυσωπηθῇς μηδὲ  προσβιάσῃ σαυτόν, ἀλλὰ  κατάθου τὸ ποτήριον. αὖθις   ἕτερος  παρακαλεῖ  κυβεύειν παρὰ  πότον· μὴ  δυσωπηθῇσ· μηδὲ  δείσῃς  σκωπτόμενοσ· ἀλλ΄ ὥσπερ  Ξενοφάνησ,  Λάσου τοῦ  ̔ερμιονέως μὴ βουλόμενον αὐτῷ  συγκυβεύειν  δειλὸν  ἀποκαλοῦντοσ, ὡμολόγει καὶ πάνυ   δειλὸς εἶναι πρὸς τὰ αἰσχρὰ καὶ  ἄτολμοσ. πάλιν ἀδολέσχῳ  συνήντηκας  ἐπιλαμβανομένῳ· καὶ  περιπλεκομένῳ· μὴ δυσωπηθῇς ἀλλὰ  διακόψας  ἐπείγου καὶ   πέραινε τὸ  προκείμενον. αἱ γὰρ  τοιαῦται  φυγαὶ καὶ  διακρούσεισ, ἐν  ἐλαφραῖς  μέμψεσι τὴν  μελέτην  ἔχουσαι  τοῦ ἀδυσωπήτου,  προεθίζουσιν ἡμᾶς ἐπὶ τὰ μείζονα. καὶ τὸ τοῦ  Δημοσθένους  ἐνταῦθα καλῶς  ἔχει  διαμνημονεύειν · τῶν γὰρ  ̓αθηναίων  ὡρμημένων  ̔αρπάλῳ  βοηθεῖν καὶ  κορυσσομένων ἐπὶ τὸν  ̓αλέξανδρον,  ἐξαίφνης  ἐπεφάνη  Φιλόξενος ὁ τῶν ἐπὶ   θαλάττῃ  πραγμάτων  ̓αλεξάνδρου  στρατηγόσ.  ἐκπλαγέντος δὲ τοῦ δήμου καὶ  σιωπῶντος διὰ τὸν  φόβον, ὁ Δημοσθένης  τί   ποιήσουσιν ἔφη  τὸν  ἥλιον  ἰδόντες οἱ μὴ  δυνάμενοι πρὸς τὸν  λύχνον ἀντιβλέπειν; τί γὰρ ποιήσεις ἐν πράγμασι μεγάλοισ,  βασιλέως   ἐντυγχάνοντος ἢ δήμου  δυσωποῦντοσ, εἰ ποτήριον   ἀπώσασθαι μὴ  δύνασαι  προπίνοντος  συνήθους  μηδ΄  ἀδολέσχου  λαβὴν διαφυγεῖν, ἀλλὰ  παρέχεις  ἐμπεριπατεῖν  φλυάρῳ σαυτόν, οὐκ  εὐτονῶν εἰπεῖν  ὄψομαί σ΄ αὖθισ, νῦν δ΄ οὐ  σχολάζω ;      καὶ μὴν  οὐδ΄ ἡ πρὸς τοὺς  ἐπαίνους τοῦ ἀδυσωπήτου  μελέτη καὶ  ἄσκησις ἐν μικροῖς καὶ  ἐλαφροῖς  ἄχρηστός ἐστιν. οἷον ἐν  συμποσίῳ φίλου  κιθαρῳδὸς  ᾄδει κακῶς ἢ  πολλοῦ  κωμῳδὸς  ἐωνημένος  ἐπιτρίβει  Μένανδρον, οἱ δὲ πολλοὶ  κροτοῦσι καὶ   θαυμάζουσιν·  · οὐδὲν οἶμαι χαλεπὸν οὐδὲ  δύσκολον ἀκούειν  σιωπῇ καὶ μὴ παρὰ τὸ φαινόμενον  ἀνελευθέρως ἐπαινεῖν. ἐὰν γὰρ ἐν τούτοις μὴ  κρατῇς  σαυτοῦ, τί ποιήσεις φίλου  ποίημα φαῦλον ἀναγιγνώσκοντος ἢ  λόγον  ἐπιδεικνυμένου  γεγραμμένον  ἀβελτέρως καὶ  γελοίωσ;  ἐπαινέσεις δηλονότι καὶ  συνεπιθορυβήσεις τοῖς κολακεύουσι. πῶς οὖν ἐν  πράγμασιν  ἁμαρτάνοντος  ἐπιλήψῃ; πῶς δὲ περὶ ἀρχὴν ἢ γάμον ἢ  πολιτείαν  ἀγνωμονοῦντα  νουθετήσεισ; ἐγὼ μὲν γὰρ οὐδὲ  τὸ τοῦ  Περικλέους  ἀποδέχομαι, πρὸς τὸν ἀξιοῦντα   μαρτυρίαν ψευδῆ  μαρτυρῆσαι φίλον,  προσῆν καὶ  ὅρκοσ, εἰπόντος  μέχρι τοῦ  βωμοῦ  φίλος  εἰμί· λίαν γὰρ  ἐγγὺς  ἦλθεν. ὁ δὲ πόρρωθεν ἑαυτὸν  ἐθίσας μήτε λέγοντος ἐπαινεῖν παρὰ γνώμην μήτε ᾅδοντος   κροτεῖν μήτε  σκώπτοντος  ἀφυῶς  ἐπιγελᾶν, οὐκ  ἐάσει μέχρι τούτου  προελθεῖν  οὐδ΄ εἰπεῖν πρὸς τὸν ἐν ἐκείνοις  ἀδυσώπητον  ὄμοσον ὑπὲρ  ἐμοῦ καὶ τὰ ψευδῆ  μαρτύρησον καὶ  ἀπόφηναι παρὰ τὸ δίκαιον.    οὕτω δὲ δεῖ καὶ πρὸς τοὺς  αἰτοῦντας ἀργύριον   ἀνταίρειν,  προεθιζόμενον ἐν τοῖς μήτε μεγάλοις μήτε  δυσπαραιτήτοισ. ̓αρχέλαος μὲν γὰρ ὁ τῶν  Μακεδόνων  βασιλεὺς παρὰ δεῖπνον  αἰτηθεὶς  ἔκπωμα  χρυσοῦν ὑπ΄ ἀνθρώπου μηδὲν  ἡγουμένου καλὸν ἢ  τὸ λαμβάνειν,  ἐκέλευσεν  Εὐριπίδῃ τὸν  παῖδα δοῦναι,  καὶ πρὸς τὸν ἄνθρωπον ἐκεῖνον  ἀποβλέψας  σὺ μὲν εἶπεν  αἰτεῖν  ἐπιτήδειος  εἶ καὶ μὴ λαμβάνων,  οὗτος δὲ λαμβάνειν καὶ μὴ  αἰτῶν  ἄριστα τοῦ   διδόναι καὶ χαρίζεσθαι  κύριον  ποιῶν τὸ  κρῖνον ἀλλὰ μὴ τὸ δυσωπούμενον. ἡμεῖς δὲ πολλάκις  ἀνθρώπους ἐπιεικεῖς καὶ  οἰκείους καὶ  δεομένους  περιορῶντες  ἑτέροις αἰτοῦσιν  ἐνδελεχῶς καὶ  ἰταμῶς  ἐδώκαμεν, οὐ  δοῦναι  θελήσαντες ἀλλ΄  ἀρνήσασθαι μὴ δυνηθέντεσ. ὥσπερ ̓αντίγονος ὁ  γέρων ὑπὸ  Βίαντος  ἐνοχληθεὶς πολλάκις  δότ  εἶπε  Βίαντι τάλαντον καὶ  ἀνάγκῃ·   καίτοι μάλιστα τῶν  βασιλέων  ἐμμελὴς ἦν καὶ  πιθανὸς ἀποτρίβεσθαι τὰ τοιαῦτα.  κυνικοῦ γάρ  ποτε   δραχμὴν  αἰτήσαντος  αὐτόν  ἀλλ΄ οὐ  βασιλικόν ἔφη τὸ  δόμα· τοῦ δ΄  ὑποτυχόντος  δὸς οὖν μοι τάλαντον  ἀπήντησεν  ἀλλ΄ οὐ  κυνικὸν τὸ  λῆμμα  Διογένης μὲν οὖν τοὺς  ἀνδριάντας  ᾔτει  περιιὼν ἐν  Κεραμεικῷ καὶ πρὸς τοὺς  θαυμάζοντας  ἔλεγεν  ἀποτυγχάνειν   μελετᾶν ἡμῖν δὲ πρῶτον  ἐμμελετητέον ἐστὶ τοῖς  φαύλοις καὶ  γυμναστέον περὶ τὰ μικρά, πρὸς τὸ  ἀρνεῖσθαι τοῖς αἰτοῦσιν οὐ προσηκόντως   ληψομένοισ· ὡς ἂν μείζοσιν ἀποτεύξεσιν  ἐπικουρεῖν  ἔχωμεν.  οὐδεὶς γάρ ὡς ὁ Δημοσθένης φησὶν εἰς  ἃ μὴ δεῖ  καταναλώσας τὰ  παρόντα τῶν μὴ παρόντων  εὐπορήσει πρὸς ἃ δεῖ. γίγνεται δ΄ ἡμῖν  πολλαπλάσιον τὸ αἰσχρόν, ὅταν  ἐλλίπωμεν πρὸς τὰ καλά,  πλεονάσαντες τοῖς  περιττοῖσ.    ἐπεὶ δ΄ οὐ χρημάτων μόνον ἡ δυσωπία κακὴ  καὶ  ἀγνώμων  οἰκονόμος  ἐστίν, ἀλλὰ καὶ περὶ τὰ  μείζονα  παραιρεῖται τὸ  συμφέρον τοῦ  λογισμοῦ· καὶ γὰρ  ἰατρὸν  νοσοῦντες οὐ  παρακαλοῦμεν τὸν  ἔμπειρον αἰσχυνόμενοι τὸν  συνήθη, καὶ παισὶ  διδασκάλους  ἀντὶ τῶν  χρηστῶν τοὺς  παρακαλοῦντας  αἱρούμεθα,  καὶ δίκην ἔχοντες πολλάκις οὐκ  ἐῶμεν εἰπεῖν τὸν  ὠφέλιμον καὶ  ἀγοραῖον, ἀλλ΄  οἰκείου  τινὸς ἢ  συγγενοῦς  υἱῷ χαριζόμενοι  παρεδώκαμεν  ἐμπανηγυρίσαι·  τέλος δὲ πολλοὺς  ἔστιν  ἰδεῖν καὶ τῶν  φιλοσοφεῖν  λεγομένων,  ̓επικουρείους καὶ  Στωικοὺς  ὄντασ, οὐχ   ἑλομένους οὐδὲ  κρίναντας ἀλλὰ  προσθεμένους δυσωποῦσιν  οἰκείοις καὶ φίλοισ·  φέρε δὴ καὶ πρὸς ταῦτα πόρρωθεν ἐν τοῖς  ἐπιτυχοῦσι καὶ μικροῖς  γυμνάζωμεν ἑαυτούσ,  ἐθίζοντες μήτε  κουρεῖ μήτε  γναφεῖ  κατὰ δυσωπίαν χρῆσθαι μηδὲ  καταλύειν· ἐν  φαύλῳ   πανδοκείῳ,  βελτίονος  παρόντοσ, ὅτι πολλάκις ὁ  πανδοκεὺς   ἠσπάσαθ΄ ἡμᾶσ· ἀλλ΄  ἔθους ἕνεκα, κἂν ᾖ παρὰ  μικρόν,  αἱρεῖσθαι τὸ  βέλτιον· ὥσπερ οἱ  Πυθαγορικοὶ  παρεφύλαττον ἀεὶ  μηδέποτε τῷ  δεξιῷ  μηρῷ τὸν  εὐώνυμον  ἐπιτιθέναι, μηδὲ τὸν  ἄρτιον ἀντὶ τοῦ   περιττοῦ  λαβεῖν, τῶν  ἄλλων  ἐπ΄  ἴσης ἐχόντων.  ἐθιστέον δέ, καὶ  θυσίαν  ποιούμενον ἢ γάμον ἤ τινα  ἄλλην  τοιαύτην  ὑποδοχὴν μὴ τὸν  ἀσπασάμενον καλεῖν ἢ  προσδραμόντα μᾶλλον ἢ τὸν  εὔνουν καὶ χρηστόν· ὁ γὰρ οὕτως  ἐθισθεὶς καὶ  ἀσκήσας  δυσάλωτος   ἔσται, μᾶλλον δ΄  ὅλως  ἀνεπιχείρητος ἐν τοῖς  μείζοσι.     περὶ μὲν οὖν  ἀσκήσεως  ἱκανὰ καὶ ταῦτα· τῶν δὲ  χρησίμων  ἐπιλογισμῶν πρῶτός ἐστιν ὁ διδάσκων  καὶ  ὑπομιμνήσκων, ὅτι  πᾶσι μὲν τοῖς  πάθεσιν  ἀκολουθεῖ καὶ τοῖς  νοσήμασιν ἃ  φεύγειν δι΄  αὐτῶν  δοκοῦμεν,  ἀδοξίαι  φιλοδοξίαις καὶ  λῦπαι  φιληδονίαις καὶ  πόνοι  μαλακίαις καὶ  φιλονικίαις  ἧτται καὶ  καταδίκαι·  τῇ δὲ  δυσωπίᾳ  συμβέβηκεν  ἀτεχνῶς  φευγούσῃ  καπνὸν  ἀδοξίας εἰς πῦρ  ἐμβάλλειν  ἑαυτήν. αἰσχυνόμενοι γὰρ ἀντιλέγειν τοῖς  ἀγνωμόνως δυσωποῦσιν ὕστερον  δυσωποῦνται τοὺς δικαίως  ἐγκαλοῦντασ, καὶ    δεδιότες  μέμψιν  ἐλαφρὰν πολλάκις αἰσχύνην  ὁμολογουμένην  ὑπομένουσι. καὶ γὰρ  αἰτοῦντος ἀργύριον φίλου  δυσωπηθέντες ἀντειπεῖν οὐκ ἔχοντεσ,  ἀσχημονοῦσι μετ΄  ὀλίγον  ἐξελεγχόμενοι καὶ  βοηθήσειν  ὁμολογήσαντες  ἐνίοις δίκην  ἔχουσιν, εἶτα τοὺς ἑτέρους  διατραπέντες  ἀποκρύπτονται καὶ  δραπετεύουσι.  πολλοὺς δὲ καὶ περὶ  γάμου  θυγατρὸς ἢ  ἀδελφῆς εἰς  ὁμολογίαν  ἀλυσιτελῆ  κατακλείσασα δυσωπία  ψεύδεσθαι πάλιν ἀναγκάζει  μετατιθεμένουσ.    ὁ μὲν γὰρ εἰπών, ὅτι  πάντες οἱ τὴν  ̓ασίαν  κατοικοῦντες  ἑνὶ  δουλεύουσιν  ἀνθρώπῳ διὰ τὸ μὴ   δύνασθαι μίαν εἰπεῖν τὴν  οὐ  συλλαβήν, οὐκ  ἐσπούδασεν ἀλλ΄ ἔσκωψε· τοῖς δὲ  δυσωπουμένοισ, κἂν μηδὲν  εἴπωσιν, ἔξεστιν  ὀφρῦν  ἐπάρασι μόνον ἢ κάτω  κύψασι  πολλὰς  ἀβουλήτους καὶ  ἀτόπους  ὑπουργίας διαφυγεῖν. τὴν γὰρ  σιωπὴν ὁ μὲν  Εὐριπίδης φησὶ  τοῖς  σοφοῖς  ἀπόκρισιν εἶναι·  κινδυνεύομεν δὲ μᾶλλον αὐτῆς  δεῖσθαι πρὸς τοὺς  ἀγνώμονασ·  ἐπεὶ τοὺς .  χαρίεντας  ἔστι καὶ  παρηγορῆσαι· καὶ  πρόχειρά γε δεῖ καὶ  συχνὰ τῶν ἐπιφανῶν καὶ  ἀγαθῶν ἀνδρῶν ἔχειν  ἀποφθέγματα καὶ μνημονεύειν πρὸς τοὺς δυσωποῦντασ·  οἷον τὸ  Φωκίωνος πρὸς  ̓αντίπατρον  οὐ  δύνασαί μοι καὶ  φίλῳ χρῆσθαι καὶ  κόλακι καὶ πρὸς τοὺς  ̓αθηναίους  ἐπιδοῦναι  κελεύοντας αὐτὸν ἐν  ἑορτῇ καὶ  κροτοῦντας  αἰσχύνομαι εἶπεν ὑμῖν μὲν  ἐπιδιδοὺς τούτῳ δὲ μὴ  ἀποδιδούς  Καλλικλέα  δείξας τὸν  δανειστήν·  πενίαν γὰρ οὐχ  ὁμολογεῖν αἰσχρὸν   ὡς Θουκυδίδης φησὶν  ἀλλ΄  ἔργῳ μὴ διαφεύγειν αἴσχιον ὁ δ΄  ἀβελτερίᾳ καὶ  μαλακίᾳ πρὸς τὸν  αἰτοῦντα  δυσωπούμενος εἰπεῖν  οὐκ  ἔστ΄ ἐν  ἄντροις  λευκόσ, ὦ  ξέν΄,  ἄργυροσ·  εἶθ΄ ὥσπερ  ἐνέχυρον προέμενοσ; τὴν  ἐπαγγελίαν,   αἰδοῦς  ἀχαλκεύτοισιν  ἔζευκται  πέδαισ.   ὁ δὲ  Περσαῖος  ἀργύριόν τινι τῶν  γνωρίμων  δανείζων δι΄ ἀγορᾶς καὶ  τραπέζης  ἐποιεῖτο τὸ  συμβόλαιον  μεμνημένος δηλονότι τοῦ ̔ησιόδου λέγοντοσ;  καί τε  κασιγνήτῳ  γελάσας ἐπὶ  μάρτυρα  θέσθαι.    θαυμάσαντος δ΄  ἐκείνου καὶ εἰπόντος  οὕτωσ, ὦ  Περσαῖε, νομικῶσ;΄ ναί εἶπεν  ἵνα  φιλικῶς  ἀπολάβω καὶ μὴ νομικῶς  ἀπαιτήσω πολλοὶ γὰρ ἐν  ἀρχῇ διὰ δυσωπίαν  προέμενοι τὸ πιστόν, ὕστερον  ἐχρήσαντο τοῖς  νομίμοις μετ΄ ἔχθρας      πάλιν ὁ Πλάτων  ̔ελίκωνι τῷ  Κυζικηνῷ  διδοὺς πρὸς  Διονύσιον  ἐπιστολὴν  ἐπῄνεσεν αὐτὸν ὡς    ἐπιεικῆ καὶ μέτριον, εἶτα  προσέγραψε τῇ ἐπιστολῇ  τελευτώσῃ γράφω δέ σοι ταῦτα περὶ ἀνθρώπου,  ζῴου φύσει  εὐμεταβόλου Ξενοκράτης δὲ  καίπερ  αὐστηρὸς ὢν τὸν τρόπον ὅμως ὑπὸ δυσωπίας  ἐκάμφθη,  καὶ  συνέστησε Πολυσπέρχοντι δι΄  ἐπιστολῆς ἄνθρωπον οὐ χρηστόν, ὡς τὸ ἔργον  ἔδειξε·  δεξιωσαμένου δ΄ αὐτὸν τοῦ  Μακεδόνος καὶ  πυθομένου μή τινος  ἔχοι  χρείαν,  ᾔτησε τάλαντον· ὁ δ΄  ἐκείνῳ μὲν  ἔδωκε  Ξενοκράτει δ΄  ἔγραψε,  παραινῶν  ἐπιμελέστερον τὸ   λοιπὸν  ἐξετάζειν οὓς  συνίστησιν. ὁ μὲν οὖν Ξενοκράτης  ἠγνόησεν, ἡμεῖς δὲ καὶ πάνυ πολλάκις  ἐπιστάμενοι τοὺς  πονηροὺς καὶ  γράμματα καὶ χρήματα   προϊέμεθα,  βλάπτοντες ἑαυτούσ, οὐ  μεθ΄  ἡδονῆς ὥσπερ οἱ ταῖς  ἑταίραις χαριζόμενοι καὶ τοῖς  κόλαξιν,  ἀλλὰ  δυσχεραίνοντες καὶ  βαρυνόμενοι τὴν ἀναίδειαν  ἀνατρέπουσαν  ἡμῶν καὶ  καταβιαζομένην τὸν  λογισμόν. εἰ γὰρ πρὸς ἄλλο τι καὶ πρὸς τοὺς δυσωποῦντας ἔξεστιν εἰπεῖν τὸ  μανθάνω μὲν  οἷα  δρᾶν  μέλλω  κακά   τὰ ψευδῆ  μαρτυρῶν ἢ τὰ μὴ δίκαια κρίνων ἢ τὰ μὴ  συμφέροντα  χειροτονῶν ἢ  δανειζόμενος ὑπὲρ τοῦ μὴ  ἀποδώσοντοσ.     διὸ τῶν  παθῶν μάλιστα τῷ δυσωπεῖσθαι τὸ  μετανοεῖν οὐχ ὕστερον, ἀλλ΄ εὐθὺς ἐν οἷς  πράττει   πάρεστι· καὶ γὰρ διδόντες  ἀχθόμεθα καὶ  μαρτυροῦντες  αἰσχυνόμεθα καὶ συνηγοροῦντες  ἀδοξοῦμεν  καὶ μὴ  παρέχοντες  ἐλεγχόμεθα. πολλὰ γὰρ ὑπ΄   ἀσθενείας τοῦ ἀντιλέγειν καὶ τῶν  ἀδυνάτων ἡμῖν  ὑπισχνούμεθα τοῖς  λιπαροῦσιν ὡς  συστάσεις ἐν  αὐλαῖς καὶ πρὸς  ἡγεμόνας  ἐντεύξεισ, μὴ  βουλόμενοι  μηδ΄  εὐτονοῦντες εἰπεῖν  οὐκ  οἶδεν ἡμᾶς ὁ  βασιλεύσ, ἀλλ΄  ἑτέρους  ὅρα μᾶλλον, ὡς  Λύσανδρος  ̓αγησιλάῳ  προσκεκρουκὼς   ἀξιούμενος δὲ  μέγιστον δύνασθαι παρ΄ αὐτῷ διὰ τὴν δόξαν, οὐκ  ᾐσχύνετο  παραιτεῖσθαι τοὺς  ἐντυγχάνοντασ,  ἀπιέναι πρὸς ἑτέρους  κελεύων καὶ  πειρᾶσθαι τῶν μᾶλλον αὐτοῦ παρὰ τῷ  βασιλεῖ  δυναμένων. οὐ γὰρ αἰσχρὸν τὸ μὴ πάντα δύνασθαι· τὸ δὲ μὴ  δυναμένους ἢ μὴ  πεφυκότας  ἀναδέχεσθαι τὰ τοιαῦτα καὶ  παραβιάζεσθαι, πρὸς τῷ  αἰσχρῷ καὶ λυπηρότατόν ἐστιν.    ἀπ΄  ἄλλης δ΄ ἀρχῆσ· τὰ μὲν  μέτρια καὶ πρέποντα   δεῖ  προθύμως  ὑπουργεῖν τοῖς  ἀξιοῦσι, μὴ  δυσωπουμένους ἀλλ΄  ἑκόντασ· ἐν δὲ τοῖς  βλαβεροῖς καὶ  ἀτόποις τὸ τοῦ  Ζήνωνος ἀεὶ  πρόχειρον ἔχειν,  ὃς  ἀπαντήσας  τινὶ νεανίσκῳ τῶν  συνήθων παρὰ τὸ  τεῖχος  ἡσυχῆ  βαδίζοντι, καὶ  πυθόμενος ὅτι  φεύγει  φίλον ἀξιοῦντα  μαρτυρεῖν αὐτῷ τὰ ψευδῆ τί  λέγεις φησὶν ἀβέλτερε; σὲ μὲν ἐκεῖνος  ἀγνωμονῶν καὶ  ἀδικῶν οὐ  δέδιεν  οὐδ΄  αἰσχύνεται, σὺ δ΄ ἐκεῖνον ὑπὲρ τῶν δικαίων οὐ  θαρρεῖς  ὑποστῆναι;΄ ὁ μὲν γὰρ εἰπὼν  ποτὶ πονηρὸν οὐκ  ἄχρηστον  ὅπλον ἁ  πονηρία   κακῶς  ἐθίζει  μιμούμενον  ἀμύνεσθαι τὴν  κακίαν· τὸ  δὲ τοὺς  ἀναιδῶς καὶ  ἀδυσωπήτως  ἐνοχλοῦντας ἀποτρίβεσθαι τῷ  ἀδυσωπήτῳ καὶ μὴ χαρίζεσθαι τὰ αἰσχρὰ τοῖς ἀναισχύντοις  αἰσχυνόμενον, ὀρθῶς καὶ δικαίως γιγνόμενόν ἐστιν ὑπὸ τῶν νοῦν ἐχόντων.     ἔτι τοίνυν τῶν δυσωπούντων τοῖς μὲν  ἀδόξοις καὶ  ταπεινοῖς καὶ  μηδενὸς  ἀξίοις οὐ  μέγ΄ ἔργον  ἀντισχεῖν, ἀλλὰ καὶ μετὰ  γέλωτος ἔνιοι καὶ  σκώμματος  ἐκκλίνουσι τοὺς τοιούτους ὡς  Θεόκριτοσ,  δυεῖν παρ΄ αὐτοῦ ἐν  βαλανείῳ  στλεγγίδα  κιχραμένων,  τοῦ μὲν  ξένου τοῦ δὲ  γνωρίμου  κλέπτου, μετὰ  παιδιᾶς  ἀμφοτέρους  διεκρούσατ΄ εἰπών  σὲ μὲν οὐκ  οἶδα σὲ δ΄ οἶδα  Λυσιμάχη δ΄  ̓αθήνησιν, ἡ τῆς  Πολιάδοσ;  ἱέρεια, τῶν τὰ  ἱερὰ  προσαγαγόντων  ὀρεωκόμων  ἐγχέαι  κελευόντων,  ἀλλ΄  ὀκνῶ εἶπε  μὴ καὶ  τοῦτο  πάτριον γένηται καὶ ̓αντίγονος πρός τινα  νεανίσκον,  γεγονότα μὲν ἐκ  λοχαγοῦ  χαρίεντος αὐτὸν δ΄  ἄτολμον ὄντα καὶ μαλακὸν ἀξιοῦντα δὲ  προαχθῆναι, παρ΄  ἐμοί φησὶν  ὦ  μειράκιον,  ἀνδραγαθίας  εἰσὶν οὐ  πατραγαθίας  τιμαί.      καὶ μὴν  ἐάνπερ ὁ  δυσωπῶν  ἔνδοξος καὶ δυνατὸς   οἳ δὴ μάλιστα  δυσπαραίτητοι καὶ  δυσαπότριπτοι περὶ τὰς  κρίσεις καὶ τὰς χειροτονίας ἐντυγχάνοντὲς  εἰσιν, ὃ μὲν  ἔπραξεν ὁ Κάτων  νέος ὢν  ἔτι πρὸς  Κάτλον, οὐκ ἄν τινι φανείη  ῥᾴδιον  ἴσως   οὐδ΄  ἀναγκαῖον. ὁ γὰρ Κάτλος ἦν μὲν ἐν  ἀξιώματι τῶν  ̔ρωμαίων  μεγίστῳ καὶ  τότε τὴν  τιμητικὴν ἀρχὴν  εἶχεν  ἀνέβη δὲ πρὸς τὸν  Κάτωνα  τεταγμένον ἐπὶ τοῦ  δημοσίου  ταμιείου παραιτησόμενός τινα τῶν   ἐζημιωμένων ὑπ΄ αὐτοῦ, καὶ  λιπαρὴς ἐγίγνετο ταῖς  δεήσεσι  προσβιαζόμενοσ·  ἄχρι  οὗ  δυσανασχετήσας ἐκεῖνος  αἰσχρόν ἐστιν ἔφη  Κάτλε, σὲ τὸν  τιμητὴν  ἀπαλλαγῆναι μὴ βουλόμενον  ἐντεῦθεν ὑπὸ τῶν  ἐμῶν   ὑπηρετῶν  ἕλκεσθαι· καὶ ὁ Κάτλος αἰσχυνθείσ, πρὸς  ὀργὴν  ἀπῆλθε.  σκόπει δὲ μὴ τὸ τοῦ  ̓αγησιλάου καὶ  τὸ τοῦ  Θεμιστοκλέους ἐπιεικέστερόν ἐστι, καὶ  μετριώτερον. ὁ μὲν γὰρ  ̓αγησίλαος ὑπὸ τοῦ πατρὸς  κελευόμενος κρῖναί τινα δίκην παρὰ τὸν νόμον,  ἀλλ΄ ὑπὸ   σοῦ· ἔφη  πάτερ, πείθεσθαι τοῖς  νόμοις  ἐδιδασκόμην  ἀπ΄ ἀρχῆσ· διὸ καὶ νῦν σοι  πείθομαι μηδὲν ποιεῖν  παράνομον ὁ δὲ  Θεμιστοκλῆς πρὸς τὸν  Σιμωνίδην ἀξιοῦντά τι τῶν μὴ δικαίων  οὔτ΄ ἂν σὺ  ποιητὴς  ἀγαθὸς  εἴης ἔφη  παρὰ  μέλοσ·  ᾄδων,  οὔτ΄  ἂν ἐγὼ  χρηστὸς  ἄρχων παρὰ νόμον κρίνων.     καίτοι οὐ διὰ τὴν τοῦ  ποδὸς πρὸς τὴν  λύραν  ἀμετρίαν, ὡς Πλάτων ἔλεγε, καὶ  πόλεις  πόλεσι  καὶ  φίλοι φίλοις  διαφερόμενοι τὰ κάκιστα δρῶσί τε καὶ  πάσχουσιν ἀλλὰ διὰ τὴν περὶ τὰ  νόμιμα καὶ  δίκαια  πλημμέλειαν. ἀλλ΄ ὅμως ἔνιοι τὴν ἐν  μέλεσι καὶ  γράμμασι καὶ  μέτροις  ἀκρίβειαν  αὐτοὶ  φυλάττοντες ἑτέρους ἐν  ἀρχαῖς καὶ  κρίσεσι καὶ  πράξεσιν  ἀξιοῦσιν  ὀλιγωρεῖν τοῦ καλῶς  ἔχοντοσ. διὸ καὶ τούτῳ μάλιστα  χρηστέον πρὸς αὐτούσ.  ἐντυγχάνει σοι  δικάζοντι  ῥήτωρ ἢ  βουλεύοντι  δημαγωγόσ·  ὁμολόγησον, ἐὰν ἐκεῖνος  σολοικίσῃ  προοιμιαζόμενος ἢ  βαρβαρίσῃ  διηγούμενοσ· οὐ γὰρ  ἐθελήσει διὰ τὸ φαινόμενον αἰσχρόν·  ἐνίους  γοῦν ὁρῶμεν οὐδὲ  φωνήεντι   συγκροῦσαι   φωνῆεν ἐν τῷ λέγειν  ὑπομένοντασ.  ἕτερον πάλιν δυσωποῦντα τῶν ἐπιφανῶν καὶ  ἐνδόξων  κέλευσον  ὀρχούμενον δι΄ ἀγορᾶς ἐξελθεῖν ἢ  διαστρέψαντα τὸ πρόσωπον · ἐὰν δ΄  ἀρνῆται , σός ἐστιν ὁ   καιρὸς εἰπεῖν καὶ  πυθέσθαι, τί αἴσχιόν ἐστι; τὸ  σολοικίσαι καὶ  διαστρέψαι τὸ πρόσωπον ἢ τὸ  λῦσαι τὸν νόμον καὶ  παραβῆναι τὸν  ὅρκον καὶ  πλέον  νεῖμαι τῷ  πονηρῷ τοῦ  ἀγαθοῦ παρὰ τὸ δίκαιον. ἔτι τοίνυν, ὥσπερ  Νικόστρατος ὁ  ̓αργεῖοσ,  ̓αρχιδάμου   παρακαλοῦντος αὐτὸν ἐπὶ  χρήμασι πολλοῖς καὶ  γάμῳ  γυναικὸς ἧς  βούλεται  Λακαίνης  προδοῦναι  Κρῶμνον, οὐκ ἔφη  γεγονέναι τὸν  ̓αρχίδαμον  ἀφ΄  ̔ηρακλέους  ἐκεῖνον μὲν γὰρ  ἀποκτιννύναι  περιιόντα τοὺς πονηρούσ,  τοῦτον δὲ τοὺς  χρηστοὺς ποιεῖν πονηρούσ·  οὕτω καὶ ἡμῖν πρὸς ἄνθρωπον ἀξιοῦντα καλὸν  κἀγαθὸν  λέγεσθαι  ῥητέον, ἂν  βιάζηται καὶ  δυσωπῇ, μὴ πρέποντα ποιεῖν  μηδ΄  ἄξια τῆς περὶ αὐτὸν  εὐγενείας τε καὶ ἀρετῆσ.    ἐπὶ δὲ τῶν  φαύλων  ὁρᾶν  χρὴ καὶ  διανοεῖσθαι,  τὸν  φιλάργυρον εἰ  δυσωπήσεις  ἄνευ  συμβολαίου  δανεῖσαι τάλαντον ἢ τὸν  φιλότιμον  ἐκστῆναι τῆς  προεδρίασ, ἢ τὸν  φίλαρχον τῆς  παραγγελίας  ἐπίδοξον ὄντα  κρατήσειν. δεινὸν γὰρ ἂν  ἀληθῶς φανείη  τούτους μὲν ἐν  νοσήμασι καὶ  παθήμασιν  ἀκάμπτους   διαμένειν καὶ  ἐχυροὺς καὶ  δυσμεταθέτουσ, ἡμᾶς δὲ  βουλομένους καὶ  φάσκοντας εἶναι φιλοκάλους καὶ φιλοκάλους μὴ  κρατεῖν ἑαυτῶν ἀλλ΄  ἀνατρέπεσθαι καὶ προΐεσθαι τὴν  ἀρετήν. καὶ γάρ, εἰ μὲν οἱ  δυσωποῦντες ἐπὶ  δόξῃ καὶ δυνάμει τοῦτο  ποιοῦσιν  ἄτοπόν ἐστι  κοσμοῦντας ἑτέρους καὶ  αὔξοντας  ἀσχημονεῖν  αὐτοὺς καὶ κακῶς ἀκούειν· ὥσπερ οἱ  παραβραβεύοντες ἐν τοῖς  ἀγῶσι καὶ χαριζόμενοι περὶ τὰς χειροτονίασ,  ἐξ οὐ  προσηκόντων  ἀρχεῖα καὶ  στεφάνους  ἄλλοις διδόντες καὶ δόξαν,  ἀφαιροῦνται τὸ  ἔνδοξον  αὑτῶν καὶ τὸ  καλόν· εἰ δὲ χρημάτων ἕνεκα   προσκείμενον ὁρῶμεν τὸν δυσωποῦντα, πῶς οὐ  παρίσταται δεινὸν εἶναι τὸ τῆς  ἰδίας  δόξης καὶ ἀρετῆς  ἀφειδεῖν, ἵνα τὸ τοῦ  δεῖνος  βαλλάντιον  βαρύτερον  γένηται;  καίτοι παρίσταταί γε τοῖς πολλοῖς τὰ τοιαῦτα καὶ οὐ  λανθάνουσιν  ἑαυτοὺς  ἐξαμαρτάνοντεσ· ὥσπερ οἱ τὰς  μεγάλας  κύλικας ἐκπιεῖν  ἀναγκαζόμενοι,  μόλις καὶ  στένοντες καὶ τὰ  πρόσωπα διαστρέφοντες  ἐκτελοῦσι τὸ προσταττόμενον.      ἀλλ΄  ἔοικεν ἡ τῆς ψυχῆς  ἀτονία  σώματος  κράσει καὶ πρὸς  ἀλέαν κακῶς  πεφυκυίᾳ καὶ πρὸς  κρύοσ· ἐπαινούμενοί τε γὰρ ὑπὸ τῶν δυσωπούντων παντάπασι  θρύπτονται καὶ  χαλῶνται, πρός τε τὰς  μέμψεις καὶ  ὑφοράσεις τῶν  ἀποτυγχανόντων  ψοφοδεῶς   καὶ  δειλῶς  ἔχουσι. δεῖ δ΄  ἀντισχυρίζεσθαι πρὸσ·  ἀμφότερα, μήτε τοῖς  δεδιττομένοις μήτε τοῖς  κολακεύουσιν  ἐνδιδόντασ. ὁ μὲν οὖν Θουκυδίδησ, ὡς  ἀναγκαίως  ἑπομένου τῷ δύνασθαι τοῦ  φθονεῖσθαι, καλῶς φησὶ βουλεύεσθαι τὸν ἐπὶ·  μεγίστοις  λαμβάνοντα  τὸ  ἐπίφθονον· ἡμεῖς δὲ τὸν μὲν φθόνον διαφεύγειν οὐ χαλεπὸν  ἡγούμενοι, τὸ· δὲ  μέμψει μὴ  περιπεσεῖν μηδὲ λυπηρόν τινι  γενέσθαι τῶν   χρωμένων   ἀδύνατον παντάπασιν  ὁρῶντεσ, ὀρθῶς  βουλευσόμεθα τὰς τῶν  ἀγνωμόνων ἀπεχθείας  ἐκδεχόμενοι μᾶλλον ἢ τὰς τῶν δικαίως  ἐγκαλούντων, ἐὰν ἐκείνοις μὴ δικαίως  ὑπουργῶμεν. καὶ μὴν  ἔπαινόν  γε τὸν παρὰ τῶν δυσωπούντων  κίβδηλον ὄντα παντάπασι δεῖ φυλάττεσθαι, καὶ μὴ πάθος  πάσχειν  ὑῶδεσ, ὑπὸ  κνησμοῦ καὶ  γαργαλισμοῦ  παρέχοντα χρῆσθαι  ῥᾷστα τῷ  δεομένῳ καὶ  καταβάλλειν ἑαυτὸν  ὑποκατακλινόμενον . οὐδὲν γὰρ  διαφέρουσι τῶν τὰ  σκέλη  τοῖς  ὑποσπῶσι  παρεχόντων οἱ τὰ  ὦτα τοῖς κολακεύουσι   παραδιδόντεσ, ἀλλ΄ αἴσχιον  ἀνατρέπονται καὶ  πίπτουσιν, οἱ μὲν ἔχθρας καὶ  κολάσεις  ἀνιέντες  ἀνθρώποις  πονηροῖσ,  ἵν΄  ἐλεήμονες καὶ  φιλάνθρωποι καὶ  συμπαθεῖς  κληθῶσιν οἱ δὲ τοὐναντίον ἀπεχθείας  καὶ  κατηγορίας οὐκ  ἀναγκαίας  οὐδ΄  ἀκινδύνους  ἀναδέξασθαι  πεισθέντες ὑπὸ τῶν ἐπαινούντων ὡς μόνους ἄνδρας καὶ μόνους  ἀκολακεύτους καὶ νὴ Δία  στόματα καὶ  φωνὰς  προσαγορευόντων. διὸ καὶ  Βίων  ἀπείκαζε τοὺς τοιούτους  ἀμφορεῦσιν, ἀπὸ τῶν  ὤτων  ῥᾳδίως  μεταφερομένοισ. ὥσπερ ̓αλεξῖνον  ἱστοροῦσι τὸν  σοφιστὴν πολλὰ  φαῦλα λέγειν ἐν τῷ  περιπάτῳ  περὶ  Στίλπωνος τοῦ  Μεγαρέωσ· εἰπόντος δέ τινος τῶν παρόντων  ἀλλὰ μὴν ἐκεῖνός  σε  πρῴην  ἐπῄνει, νὴ Δία  φάναι· βέλτιστος γὰρ ἀνδρῶν ἐστι καὶ   γενναιότατοσ. ἀλλὰ  Μενέδημος τοὐναντίον,  ἀκούσας ὡς  ̓αλεξῖνος αὐτὸν  ἐπαινεῖ πολλάκις  ἐγὼ δ΄ εἶπεν  ἀεὶ  ψέγω ̓αλεξῖνον·  ὥστε κακός ἐστιν  ἄνθρωπος ἢ  κακὸν  ἐπαινῶν, ἢ ὑπὸ  χρηστοῦ  ψεγόμενοσ. οὕτως  ἄτρεπτος ἦν καὶ  ἀνάλωτος ὑπὸ τῶν τοιούτων  καὶ  κρατῶν  ἐκείνης τῆς  παραινέσεωσ,  ἣν ὁ  ̓αντισθένειος  ̔ηρακλῆς  παρῄνει, τοῖς παισὶ  διακελευόμενος  μηδενὶ χάριν ἔχειν  ἐπαινοῦντι αὐτούσ· τοῦτο δ΄ ἦν οὐδὲν ἄλλο ἢ μὴ δυσωπεῖσθαι  μηδ΄  ἀντικολακεύειν   τοὺς  ἐπαινοῦντασ.  ἀρκεῖ γὰρ οἶμαι τὸ τοῦ  Πινδάρου, πρὸς τὸν  λέγοντα  πανταχοῦ καὶ πρὸς  πάντας ἐπαινεῖν αὐτὸν εἰπόντος  κἀγώ σοι χάριν  ἀποδίδωμι·  ποιῶ γάρ σ΄  ἀληθεύειν.    ὃ τοίνυν πρὸς πάντα τὰ πάθη χρήσιμόν ἐστι,  τούτου δεῖ μάλιστα τοῖς  εὐδυσωπήτοισ, ὅταν  ἐκβιασθέντες ὑπὸ τοῦ,  πάθους παρὰ γνώμην  ἁμάρτωσι καὶ  διατραπῶσιν,  ἰσχυρῶς μνημονεύειν, καὶ τὰ σημεῖα τοῦ  δηγμοῦ καὶ τῆς  μεταμελείας  θεμένους ἐν  ἑαυτοῖς  ἀναλαμβάνειν καὶ  φυλάττειν ἐπὶ  πλεῖστον  χρόνον,  ὡς γὰρ οἱ  λίθῳ  προσπταίσαντες  ὁδοιπόροι ἢ περὶ   ἄκραν  ἀνατραπέντες  κυβερνῆται, ἂν  μνημονεύωσιν, οὐκ  ἐκεῖνα μόνον ἀλλὰ καὶ τὰ  προσόμοια  φρίττοντες καὶ  φυλαττόμενοι  διατελοῦσιν οὕτως οἱ τὰ τῆς δυσωπίας αἰσχρὰ καὶ  βλαβερὰ  συνεχῶς τῷ  μετανοοῦντι  καὶ  δακνομένῳ  προβάλλοντες  ἀντιλήψονται πάλιν ἑαυτῶν ἐν τοῖς  ὁμοίοις καὶ οὐ  προήσονται ῥᾳδίως  ὑποφερομένουσ.  