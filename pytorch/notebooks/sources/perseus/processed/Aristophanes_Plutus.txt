    Καρίων ὡς ἀργαλέον πρᾶγμ΄ ἐστὶν ὦ Ζεῦ καὶ θεοὶ δοῦλον γενέσθαι παραφρονοῦντος δεσπότου. ἢν γὰρ τὰ βέλτισθ΄ ὁ θεράπων λέξας τύχῃ, δόξῃ δὲ μὴ δρᾶν ταῦτα τῷ κεκτημένῳ, μετέχειν ἀνάγκη τὸν θεράποντα τῶν κακῶν. τοῦ σώματος γὰρ οὐκ ἐᾷ τὸν κύριον κρατεῖν ὁ δαίμων, ἀλλὰ τὸν ἐωνημένον. καὶ ταῦτα μὲν δὴ ταῦτα. τῷ δὲ Λοξίᾳ, ὃς θεσπιῳδεῖ τρίποδος ἐκ χρυσηλάτου, μέμψιν δικαίαν μέμφομαι ταύτην, ὅτι ἰατρὸς ὢν καὶ μάντισ, ὥς φασιν, σοφὸς μελαγχολῶντ΄ ἀπέπεμψέ μου τὸν δεσπότην, ὅστις ἀκολουθεῖ κατόπιν ἀνθρώπου τυφλοῦ, τοὐναντίον δρῶν ἢ προσῆκ΄ αὐτῷ ποιεῖν. οἱ γὰρ βλέποντες τοῖς τυφλοῖς ἡγούμεθα, οὗτος δ΄ ἀκολουθεῖ, κἀμὲ προσβιάζεται, καὶ ταῦτ΄ ἀποκρινομένῳ τὸ παράπαν οὐδὲ γρῦ. ἐγὼ μὲν οὖν οὐκ ἔσθ΄ ὅπως σιγήσομαι, ἢν μὴ φράσῃς ὅ τι τῷδ΄ ἀκολουθοῦμέν ποτε ὦ δέσποτ΄, ἀλλά σοι παρέξω πράγματα. οὐ γάρ με τυπτήσεις στέφανον ἔχοντά γε.  Χρεμύλος μὰ Δί΄ ἀλλ΄ ἀφελὼν τὸν στέφανον, ἢν λυπῇς τί με, ἵνα μᾶλλον ἀλγῇσ.  Καρίων λῆροσ· οὐ γὰρ παύσομαι πρὶν ἂν φράσῃς μοι τίς ποτ΄ ἐστὶν οὑτοσί· εὔνους γὰρ ὤν σοι πυνθάνομαι πάνυ σφόδρα.  Χρεμύλος ἀλλ΄ οὔ σε κρύψω· τῶν ἐμῶν γὰρ οἰκετῶν πιστότατον ἡγοῦμαί σε καὶ κλεπτίστατον. ἐγὼ θεοσεβὴς καὶ δίκαιος ὢν ἀνὴρ κακῶς ἔπραττον καὶ πένης ἦν·  Καρίων οἶδά τοι.  Χρεμύλος ἕτεροι δ΄ ἐπλούτουν ἱερόσυλοι ῥήτορες καὶ συκοφάνται καὶ πονηροί·  Καρίων πείθομαι.  Χρεμύλος ἐπερησόμενος οὖν ᾠχόμην ὡς τὸν θεόν, τὸν ἐμὸν μὲν αὐτοῦ τοῦ ταλαιπώρου σχεδὸν ἤδη νομίζων ἐκτετοξεῦσθαι βίον, τὸν δ΄ υἱόν, ὅσπερ ὢν μόνος μοι τυγχάνει, πευσόμενος εἰ χρὴ μεταβαλόντα τοὺς τρόπους εἶναι πανοῦργον, ἄδικον, ὑγιὲς μηδὲ ἕν, ὡς τῷ βίῳ τοῦτ΄ αὐτὸ νομίσας συμφέρειν.  Καρίων τί δῆτα Φοῖβος ἔλακεν ἐκ τῶν στεμμάτων;  Χρεμύλος πεύσει. σαφῶς γὰρ ὁ θεὸς εἶπέ μοι τοδί· ὅτῳ ξυναντήσαιμι πρῶτον ἐξιών, ἐκέλευε τούτου μὴ μεθίεσθαί μ΄ ἔτι, πείθειν δ΄ ἐμαυτῷ ξυνακολουθεῖν οἴκαδε.  Καρίων καὶ τῷ ξυναντᾷς δῆτα πρώτῳ;  Χρεμύλος τουτῳί.  Καρίων εἶτ΄ οὐ ξυνίης τὴν ἐπίνοιαν τοῦ θεοῦ φράζουσαν ὦ σκαιότατέ σοι σαφέστατα ἀσκεῖν τὸν υἱὸν τὸν ἐπιχώριον τρόπον;  Χρεμύλος τῷ τοῦτο κρίνεισ;  Καρίων δῆλον ὁτιὴ καὶ τυφλῷ γνῶναι δοκεῖ τοῦθ΄, ὡς σφόδρ΄ ἐστὶ συμφέρον τὸ μηδὲν ἀσκεῖν ὑγιὲς ἐν τῷ νῦν χρόνῳ.  Χρεμύλος οὐκ ἔσθ΄ ὅπως ὁ χρησμὸς ἐς τοῦτο ῥέπει, ἀλλ΄ εἰς ἕτερόν τι μεῖζον. ἢν δ΄ ἡμῖν φράσῃ ὅστις ποτ΄ ἐστὶν οὑτοσὶ καὶ τοῦ χάριν καὶ τοῦ δεόμενος ἦλθε μετὰ νῷν ἐνθαδί, πυθοιμεθ΄ ἂν τὸν χρησμὸν ἡμῶν ὅ τι νοεῖ.  Καρίων ἄγε δὴ σὺ πότερον σαυτὸν ὅστις εἶ φράσεισ, ἢ τἀπὶ τούτοις δρῶ; λέγειν χρὴ ταχὺ πάνυ.  Πλοῦτος ἐγὼ μὲν οἰμώζειν λέγω σοι.  Καρίων μαναθάνεις ὅς φησιν εἶναι;  Χρεμύλος σοὶ λέγει τοῦτ΄, οὐκ ἐμοί· σκαιῶς γὰρ αὐτοῦ καὶ χαλεπῶς ἐκπυνθάνει. ἀλλ΄ εἴ τι χαίρεις ἀνδρὸς εὐόρκου τρόποισ, ἐμοὶ φράσον.  Πλοῦτος κλάειν ἔγωγέ σοι λέγω.  Καρίων δέχου τὸν ἄνδρα καὶ τὸν ὄρνιν τοῦ θεοῦ.  Χρεμύλος οὔ τοι μὰ τὴν Δήμητρα χαιρήσεις ἔτι. εἰ μὴ φράσεις γάρ  Καρίων ἀπό σ΄ ὀλῶ κακὸν κακῶσ.  Χρεμύλος ὦ τᾶν  Πλοῦτος ἀπαλλάχθητον ἀπ΄ ἐμοῦ.  Χρεμύλος πώμαλα.  Καρίων καὶ μὴν ὃ λέγω βέλτιστόν ἐστ΄ ὦ δέσποτα. ἀπολῶ τὸν ἄνθρωπον κάκιστα τουτονί. ἀναθεὶς γὰρ ἐπὶ κρημνόν τιν΄ αὐτὸν καταλιπων ἄπειμ΄, ἵν΄ ἐκεῖθεν ἐκτραχηλισθῇ πεσών.  Χρεμύλος ἀλλ΄ αἶρε ταχέωσ.  Πλοῦτος μηδαμῶσ.  Χρεμύλος οὔκουν ἐρεῖσ;  Πλοῦτος ἀλλ΄ ἢν πύθησθέ μ΄ ὅστις εἴμ΄, εὖ οἶδ΄ ὅτι κακόν τί μ΄ ἐργάσεσθε κοὐκ ἀφήσετον.  Χρεμύλος νὴ τοὺς θεοὺς ἡμεῖς γ΄, ἐὰν βούλῃ γε σύ.  Πλοῦτος μέθεσθε νῦν μου πρῶτον.  Χρεμύλος ἤν, μεθίεμεν.  Πλοῦτος ἀκούετον δή· δεῖ γὰρ ὡς ἔοικέ με λέγειν ἃ κρύπτειν ἦν παρεσκευασμένοσ. ἐγὼ γάρ εἰμι Πλοῦτοσ.  Χρεμύλος ὦ μιαρώτατε ἀνδρῶν ἁπάντων, εἶτ΄ ἐσίγας Πλοῦτος ὤν;  Καρίων σὺ Πλοῦτοσ, οὕτως ἀθλίως διακείμενοσ; ὦ Φοῖβ΄ ̓́απολλον καὶ θεοὶ καὶ δαίμονες καὶ Ζεῦ, τί φῄσ; ἐκεῖνος ὄντως εἶ σύ;  Πλοῦτος ναί.  Χρεμύλος ἐκεῖνος αὐτόσ;  Πλοῦτος αὐτότατοσ.  Χρεμύλος πόθεν οὖν φράσον αὐχμῶν βαδίζεισ;  Πλοῦτος ἐκ Πατροκλέους ἔρχομαι, ὃς οὐκ ἐλούσατ΄ ἐξ ὅτουπερ ἐγένετο.  Χρεμύλος τουτὶ δὲ τὸ κακὸν πῶς ἔπαθεσ; κάτειπέ μοι.  Πλοῦτος ὁ Ζεύς με ταῦτ΄ ἔδρασεν ἀνθρώποις φθονῶν. ἐγὼ γὰρ ὢν μειράκιον ἠπείλησ΄ ὅτι ὡς τοὺς δικαίους καὶ σοφοὺς καὶ κοσμίους μόνους βαδιοίμην· ὁ δέ μ΄ ἐποίησεν τυφλόν, ἵνα μὴ διαγιγνώσκοιμι τούτων μηδένα. οὕτως ἐκεῖνος τοῖσι χρηστοῖσι φθονεῖ.  Χρεμύλος καὶ μὴν διὰ τοὺς χρηστούς γε τιμᾶται μόνους καὶ τοὺς δικαίουσ.  Πλοῦτος ὁμολογῶ σοι.  Χρεμύλος φέρε τί οὖν; εἰ πάλιν ἀναβλέψειας ὥσπερ καὶ πρὸ τοῦ, φεύγοις ἂν ἤδη τοὺς πονηρούσ;  Πλοῦτος φήμ΄ ἐγώ.  Χρεμύλος ὡς τοὺς δικαίους δ΄ ἂν βαδίζοισ;  Πλοῦτος πάνυ μὲν οὖν· πολλοῦ γὰρ αὐτοὺς οὐχ ἑόρακά πω χρόνου.  Χρεμύλος καὶ θαῦμά γ΄ οὐδέν· οὐδ΄ ἐγὼ γὰρ ὁ βλέπων.  Πλοῦτος ἄφετόν με νῦν. ἴστον γὰρ ἤδη τἀπ΄ ἐμοῦ.  Χρεμύλος μὰ Δί΄ ἀλλὰ πολλῷ μᾶλλον ἑξόμεσθά σου.  Πλοῦτος οὐκ ἠγόρευον ὅτι παρέξειν πράγματα ἐμέλλετόν μοι;  Χρεμύλος καὶ σύ γ΄ ἀντιβολῶ πιθοῦ, καὶ μή μ΄ ἀπολίπῃσ· οὐ γὰρ εὑρήσεις ἐμοῦ ζητῶν ἔτ΄ ἄνδρα τοὺς τρόπους βελτίονα.  Καρίων μὰ τὸν Δί΄ οὐ γὰρ ἔστιν ἄλλος πλὴν ἐγώ.  Πλοῦτος ταυτὶ λέγουσι πάντεσ· ἡνίκ΄ ἂν δέ μου τύχωσ΄ ἀληθῶς καὶ γένωνται πλούσιοι, ἀτεχνῶς ὑπερβάλλουσι τῇ μοχθηρίᾳ.  Χρεμύλος ἔχει μὲν οὕτωσ, εἰσὶ δ΄ οὐ πάντες κακοί.  Πλοῦτος μὰ Δί΄ ἀλλ΄ ἁπαξάπαντεσ.  Καρίων οἰμώξει μακρά.  Χρεμύλος σοὶ δ΄ ὡς ἂν εἰδῇς ὅσα παρ΄ ἡμῖν ἢν μένῃς γενήσετ΄ ἀγαθά, πρόσεχε τὸν νοῦν ἵνα πύθῃ. οἶμαι γὰρ οἶμαι, σὺν θεῷ δ΄ εἰρήσεται, ταύτης ἀπαλλάξειν σε τῆς ὀφθαλμίας βλέψαι ποιήσασ.  Πλοῦτος μηδαμῶς τοῦτ΄ ἐργάσῃ. οὐ βούλομαι γὰρ πάλιν ἀναβλέψαι.  Χρεμύλος τί φῄσ;  Καρίων ἅνθρωπος οὗτός ἐστιν ἄθλιος φύσει.  Πλοῦτος ὁ Ζεὺς  μὲν οὖν εἰδὼς τὰ τούτων μῶρ΄ ἔμ΄ εἰ πύθοιτ΄ ἂν ἐπιτρίψειε.  Χρεμύλος νῦν δ΄ οὐ τοῦτο δρᾷ, ὅστις σε προσπταίοντα περινοστεῖν ἐᾷ;  Πλοῦτος οὐκ οἶδ΄· ἐγὼ δ΄ ἐκεῖνον ὀρρωδῶ πάνυ.  Χρεμύλος ἄληθες ὦ δειλότατε πάντων δαιμόνων; οἴει γὰρ εἶναι τὴν Διὸς τυραννίδα καὶ τοὺς κεραυνοὺς ἀξίους τριωβόλου, ἐὰν ἀναβλέψῃς σὺ κἂν σμικρὸν χρόνον;  Πλοῦτος ἆ μὴ λέγ΄ ὦ πόνηρε ταῦτ΄.  Χρεμύλος ἔχ΄ ἥσυχοσ. ἐγὼ γὰρ ἀποδείξω σε τοῦ Διὸς πολὺ μεῖζον δυνάμενον.  Πλοῦτος ἐμὲ σύ;  Χρεμύλος νὴ τὸν οὐρανόν. αὐτίκα γὰρ ἄρχει διὰ τίν΄ ὁ Ζεὺς τῶν θεῶν;  Καρίων διὰ τἀργύριον· πλεῖστον γάρ ἐστ΄ αὐτῷ.  Χρεμύλος φέρε τίς οὖν ὁ παρέχων ἐστὶν αὐτῷ τοῦθ΄;  Καρίων ὁδί.  Χρεμύλος θύουσι δ΄ αὐτῷ διὰ τίν΄; οὐ διὰ τουτονί;  Καρίων καὶ νὴ Δί΄ εὔχονταί γε πλουτεῖν ἄντικρυσ.  Χρεμύλος οὔκουν ὅδ΄ ἐστὶν αἴτιος καὶ ῥᾳδίως παύσειεν, εἰ βούλοιτο, ταῦτ΄ ἄν;  Πλοῦτος ὅτι τί δή;  Χρεμύλος ὅτι οὐδ΄ ἂν εἷς θύσειεν ἀνθρώπων ἔτι, οὐ βοῦν ἄν, οὐχὶ ψαιστόν, οὐκ ἄλλ΄ οὐδὲ ἕν, μὴ βουλομένου σοῦ.  Πλοῦτος πῶσ;  Χρεμύλος ὅπωσ; οὐκ ἔσθ΄ ὅπως ὠνήσεται δήπουθεν, ἢν σὺ μὴ παρὼν αὐτὸς διδῷς πἀργύριον· ὥστε τοῦ Διὸς τὴν δύνομιν, ἢν λυπῇ τι, καταλύσεις μόνοσ.  Πλοῦτος τί λέγεισ; δι΄ ἐμὲ θύουσιν αὐτῷ;  Χρεμύλος φήμ΄ ἐγώ. καὶ νὴ Δί΄ εἴ τί γ΄ ἔστι λαμπρὸν καὶ καλὸν ἢ χαρίεν ἀνθρώποισι, διὰ σὲ γίγνεται. ἅπαντα τῷ πλουτεῖν γάρ ἐσθ΄ ὑπήκοα.  Καρίων ἔγωγέ τοι διὰ μικρὸν ἀργυρίδιον δοῦλος γεγένημαι, διὰ τὸ μὴ πλουτεῖν ἴσωσ.  Χρεμύλος καὶ τάς γ΄ ἑταίρας φασὶ τὰς Κορινθίασ, ὅταν μὲν αὐτάς τις πένης πειρῶν τύχῃ, οὐδὲ προσέχειν τὸν νοῦν, ἐὰν δὲ πλούσιοσ, τὸν πρωκτὸν αὐτὰς εὐθὺς ὡς τοῦτον τρέπειν.  Καρίων καὶ τούς γε παῖδάς φασι ταὐτὸ τοῦτο δρᾶν οὐ τῶν ἐραστῶν ἀλλὰ τἀργυρίου χάριν.  Χρεμύλος οὐ τούς γε χρηστούσ, ἀλλὰ τοὺς πόρνουσ· ἐπεὶ αἰτοῦσιν οὐκ ἀργύριον οἱ χρηστοί.  Καρίων τί δαί;  Χρεμύλος ὁ μὲν ἵππον ἀγαθόν, ὁ δὲ κύνας θηρευτικάσ.  Καρίων αἰσχυνόμενοι γὰρ ἀργύριον αἰτεῖν ἴσως ὀνόματι περιπέττουσι τὴν μοχθηρίαν.  Χρεμύλος τέχναι δὲ πᾶσαι διὰ σὲ καὶ σοφίσματα ἐν τοῖσιν ἀνθρώποισίν ἐσθ΄ ηὑρημένα. ὁ μὲν γὰρ ἡμῶν σκυτοτομεῖ καθήμενοσ·  Καρίων ἕτερος δὲ χαλκεύει τισ, ὁ δὲ τεκταίνεται·  Χρεμύλος ὁ δὲ χρυσοχοεῖ γε χρυσίον παρὰ σοῦ λαβών·  Καρίων ὁ δὲ λωποδυτεῖ γε νὴ Δί΄, ὁ δὲ τοιχωρυχεῖ·  Χρεμύλος ὁ δὲ γναφεύει γ΄·  Καρίων ὁ δέ γε πλύνει κῴδια·  Χρεμύλος ὁ δὲ βυρσοδεψεῖ γ΄·  Καρίων ὁ δέ γε πωλεῖ κρόμμυα·  Χρεμύλος ὁ δ΄ ἁλούς γε μοιχὸς διὰ σέ που παρατίλλεται.  Πλοῦτος οἴμοι τάλας ταυτί μ΄ ἐλάνθανεν πάλαι.  Καρίων μέγας δὲ βασιλεὺς οὐχὶ διὰ τοῦτον κομᾷ;  Χρεμύλος ἐκκλησία δ΄ οὐχὶ διὰ τοῦτον γίγνεται;  Καρίων τί δέ; τὰς τριήρεις οὐ σὺ πληροῖσ; εἰπέ μοι.  Χρεμύλος τὸ δ΄ ἐν Κορίνθῳ ξενικὸν οὐχ οὗτος τρέφει;  Καρίων ὁ Πάμφιλος δ΄ οὐχι διὰ τοῦτον κλαύσεται;  Χρεμύλος ὁ βελονοπώλης δ΄ οὐχὶ μετὰ τοῦ Παμφίλου;  Καρίων ̓αγύρριος δ΄ οὐχὶ διὰ τοῦτον πέρδεται;  Χρεμύλος Φιλέψιος δ΄ οὐχ ἕνεκα σοῦ μύθους λέγει;  Καρίων ἡ ξυμμαχία δ΄ οὐ διὰ σὲ τοῖς Αἰγυπτίοισ;  Χρεμύλος ἐρᾷ δὲ Λαὶ̈ς οὐ διὰ σὲ Φιλωνίδου;  Καρίων ὁ Τιμοθέου δὲ πύργος  Χρεμύλος ἐμπέσοι γέ σοι. τὰ δὲ πράγματ΄ οὐχὶ διὰ σὲ πάντα πράττεται; μονώτατος γὰρ εἶ σὺ πάντων αἴτιος καὶ τῶν κακῶν καὶ τῶν ἀγαθῶν, εὖ ἴσθ΄ ὅτι.  Καρίων κρατοῦσι γοῦν κἀν τοῖς πολέμοις ἑκάστοτε, ἐφ΄ οἷς οὗτος ἐπικαθέζηται μόνον.  Πλοῦτος ἐγὼ τοσαῦτα δυνατός εἰμ΄ εἷς ὢν ποιεῖν;  Χρεμύλος καὶ ναὶ μὰ Δία τούτων γε πολλῷ πλείονα· ὥστ΄ οὐδὲ μεστὸς σοῦ γέγον΄ οὐδεὶς πώποτε. τῶν μὲν γὰρ ἄλλων ἐστὶ πάντων πλησμονή, ἔρωτος  Καρίων ἄρτων  Χρεμύλος μουσικῆς  Καρίων τραγημάτων  Χρεμύλος τιμῆς  Καρίων πλακούντων  Χρεμύλος ἀνδραγαθίας  Καρίων ἰσχάδων  Χρεμύλος φιλοτιμίας  Καρίων μάζης  Χρεμύλος στρατηγίας  Καρίων φακῆσ·  Χρεμύλος σοῦ δ΄ ἐγένετ΄ οὐδεὶς μεστὸς οὐδεπώποτε. ἀλλ΄ ἢν τάλαντά τις λάβῃ τριακαίδεκα, πολὺ μᾶλλον ἐπιθυμεῖ λαβεῖν ἑκκαίδεκα· κἂν ταῦτ΄ ἀνύσηται, τετταράκοντα βούλεται, ἤ φησιν εἶν ἀβίωτον αὑτῷ τὸν βίον.  Πλοῦτος εὖ τοι λέγειν ἔμοιγε φαίνεσθον πάνυ· πλὴν ἓν μόνον δέδοικα.  Χρεμύλος φράζε τοῦ πέρι;  Πλοῦτος ὅπως ἐγὼ τὴν δύναμιν ἣν ὑμεῖς φατε ἔχειν με, ταύτης δεσπότης γενήσομαι.  Χρεμύλος νὴ τὸν Δί΄ ἀλλὰ καὶ λέγουσι πάντες ὡς δειλότατόν ἐσθ΄ ὁ Πλοῦτοσ.  Πλοῦτος ἥκιστ΄, ἀλλά με τοιχωρύχος τις διέβαλ΄. ἐσδὺς γάρ ποτε οὐκ εἶχεν ἐς τὴν οἰκίαν οὐδὲν λαβεῖν, εὑρὼν ἁπαξάπαντα κατακεκλῃμένα· εἶτ΄ ὠνόμασέ μου τὴν πρόνοιαν δειλίαν.  Χρεμύλος μή νυν μελέτω σοι μηδέν· ὡς ἐὰν γένῃ ἀνὴρ πρόθυμος αὐτὸς ἐς τὰ πράγματα, βλέποντ΄ ἀποδείξω σ΄ ὀξύτερον τοῦ Λυγκέωσ.  Πλοῦτος πῶς οὖν δυνήσει τοῦτο δρᾶσαι θνητὸς ὤν;  Χρεμύλος ἔχω τιν΄ ἀγαθὴν ἐλπίδ΄ ἐξ ὧν εἶπέ μοι ὁ Φοῖβος αὐτὸς Πυθικὴν σείσας δάφνην.  Πλοῦτος κἀκεῖνος οὖν σύνοιδε ταῦτα;  Χρεμύλος φήμ΄ ἐγώ.  Πλοῦτος ὁρᾶτε.  Χρεμύλος μὴ φρόντιζε μηδὲν ὦγαθέ. ἐγὼ γάρ, εὖ τοῦτ΄ ἴσθι, κεἰ δεῖ μ΄ ἀποθανεῖν, αὐτὸς διαπράξω ταῦτα.  Καρίων κἂν βούλῃ γ΄, ἐγώ.  Χρεμύλος πολλοὶ δ΄ ἔσονται χἄτεροι νῷν ξύμμαχοι, ὅσοις δικαίοις οὖσιν οὐκ ἦν ἄλφιτα.  Πλοῦτος παπαῖ πονηρούς γ΄ εἶπας ἡμῖν συμμάχουσ.  Χρεμύλος οὐκ ἤν γε πλουτήσωσιν ἐξ ἀρχῆς πάλιν. ἀλλ΄ ἴθι σὺ μὲν ταχέως δραμών  Καρίων τί δρῶ; λέγε.  Χρεμύλος τοὺς ξυγγεώργους κάλεσον, εὑρήσεις δ΄ ἴσως ἐν τοῖς ἀγροῖς αὐτοὺς ταλαιπωρουμένουσ, ὅπως ἂν ἴσον ἕκαστος ἐνταυθοῖ παρὼν ἡμῖν μετάσχῃ τοῦδε τοῦ Πλούτου μέροσ.  Καρίων καὶ δὴ βαδίζω· τουτοδὶ τὸ κρεᾴδιον τῶν ἔνδοθέν τις εἰσενεγκάτω λαβών.  Χρεμύλος ἐμοὶ μελήσει τοῦτό γ΄· ἀλλ΄ ἀνύσας τρέχε. σὺ δ΄ ὦ κράτιστε Πλοῦτε πάντων δαιμόνων εἴσω μετ΄ ἐμοῦ δεῦρ΄ εἴσιθ΄· ἡ γὰρ οἰκία αὕτη ΄στὶν ἣν δεῖ χρημάτων σε τήμερον μεστὴν ποιῆσαι καὶ δικαίως κἀδίκωσ.  Πλοῦτος ἀλλ΄ ἄχθομαι μὲν εἰσιὼν νὴ τοὺς θεοὺς εἰς οἰκίαν ἑκάστοτ΄ ἀλλοτρίαν πάνυ· ἀγαθὸν γὰρ ἀπέλαυσ΄ οὐδὲν αὐτοῦ πώποτε. ἢν μὲν γὰρ ὡς φειδωλὸν εἰσελθὼν τύχω, εὐθὺς κατώρυξέν με κατὰ τῆς γῆς κάτω· κἄν τις προσέλθῃ χρηστὸς ἄνθρωπος φίλος αἰτῶν λαβεῖν τι σμικρὸν ἀργυρίδιον, ἔξαρνός ἐστι μηδ΄ ἰδεῖν με πώποτε. ἢν δ΄ ὡς παραπλῆγ΄ ἄνθρωπον εἰσελθὼν τύχω, πόρναισι καὶ κύβοισι παραβεβλημένος γυμνὸς θύραζ΄ ἐξέπεσον ἐν ἀκαρεῖ χρόνου.  Χρεμύλος μετρίου γὰρ ἀνδρὸς οὐκ ἐπέτυχες πώποτε. ἐγὼ δὲ τούτου τοῦ τρόπου πώς εἰμ΄ ἀεί, χαίρω τε γὰρ φειδόμενος ὡς οὐδεὶς ἀνὴρ πάλιν τ΄ ἀναλῶν, ἡνίκ΄ ἂν τούτου δέῃ. ἀλλ΄ εἰσίωμεν, ὡς ἰδεῖν σε βούλομαι καὶ τὴν γυναῖκα καὶ τὸν υἱὸν τὸν μόνον, ὃν ἑγὼ φιλῶ μάλιστα μετὰ σέ.  Πλοῦτος πείθομαι.  Χρεμύλος τί γὰρ ἄν τις οὐχὶ πρὸς σὲ τἀληθῆ λέγοι;   Καρίων ὦ πολλὰ δὴ τῷ δεσπότῃ ταὐτὸν θύμον φαγόντεσ, ἄνδρες φίλοι καὶ δημόται καὶ τοῦ πονεῖν ἐρασταί, ἴτ΄ ἐγκονεῖτε σπεύδεθ΄, ὡς ὁ καιρὸς οὐχὶ μέλλειν, ἀλλ΄ ἔστ΄ ἐπ΄ αὐτῆς τῆς ἀκμῆσ, ᾗ δεῖ παρόντ΄ ἀμύνειν.  Χορός οὔκουν ὁρᾷς ὁρμωμένους ἡμᾶς πάλαι προθύμωσ, ὡς εἰκός ἐστιν ἀσθενεῖς γέροντας ἄνδρας ἤδη; σὺ δ΄ ἀξιοῖς ἴσως με θεῖν, πρὶν ταῦτα καὶ φράσαι μοι ὅτου χάριν μ΄ ὁ δεσπότης ὁ σὸς κέκληκε δῦρο.  Καρίων οὔκουν πάλαι δήπου λέγω; σὺ δ΄ αὐτὸς οὐκ ἀκούεισ. ὁ δεσπότης γάρ φησιν ὑμᾶς ἡδέως ἅπαντας ψυχροῦ βίου καὶ δυσκόλου ζήσειν ἀπαλλαγέντασ.  Χορός ἔστιν δὲ δὴ τί καὶ πόθεν τὸ πρᾶγμα τοῦθ΄ ὅ φησιν;  Καρίων ἔχων ἀφῖκται δεῦρο πρεσβύτην τιν΄ ὦ πόνηροι ῥυπῶντα κυφὸν ἄθλιον ῥυσὸν μαδῶντα νωδόν· οἶμαι δὲ νὴ τὸν οὐρανὸν καὶ ψωλὸν αὐτὸν εἶναι.  Χορός ὦ χρυσὸν ἀγγείλας ἐπῶν πῶς φῄσ; πάλιν φράσον μοι. δηλοῖς γὰρ αὐτὸν σωρὸν ἥκειν χρημάτων ἔχοντα.  Καρίων πρεσβυτικῶν μὲν οὖν κακῶν ἔγωγ΄ ἔχοντα σωρόν.  Χορός μῶν ἀξιοῖς φενακίσας ἔπειτ΄ ἀπαλλαγῆναι ἀζήμοισ, καὶ ταῦτ΄ ἐμοῦ βακτηρίαν ἔχοντοσ;  Καρίων πάντως γὰρ ἄνθρωπον φύσει τοιοῦτον ἐς τὰ πάντα ἡγεῖσθέ μ΄ εἶναι κοὐδὲν ἂν νομίζεθ΄ ὑγιὲς εἰπεῖν;  Χορός ὡς σεμνὸς οὑπίτριπτοσ· αἱ κνῆμαι δέ σου βοῶσιν ἰοὺ ἰού, τὰς χοίνικας καὶ τὰς πέδας ποθοῦσαι.  Καρίων ἐν τῇ σορῷ νυνὶ λαχὸν τὸ γράμμα σου δικάζειν, σὺ δ΄ οὐ βαδίζεισ, ὁ δὲ Χάρων τὸ ξύμβολον δίδωσιν.  Χορός διαρραγείησ, ὡς μόθων εἶ καὶ φύσει κόβαλοσ, ὅστις φενακίζεισ, φράσαι δ΄ οὔπω τέτληκας ἡμῖν, οἳ πολλὰ μοχθήσαντες οὐκ οὔσης σχολῆς προθύμως δεῦρ΄ ἤλθομεν, πολλῶν θύμων ῥίζας διεκπερῶντεσ.  Καρίων ἀλλ΄ οὐκέτ΄ ἂν κρύψαιμι. τὸν Πλοῦτον γὰρ ὦνδρες ἥκει ἄγων ὁ δεσπότησ, ὃς ὑμᾶς πλουσίους ποιήσει.  Χορός ὄντως γὰρ ἔστι πλουσίοις ἡμῖν ἅπασιν εἶναι;  Καρίων νὴ τοὺς θεοὺς Μίδαις μὲν οὖν, ἢν ὦτ΄ ὄνου λάβητε.  Χορός ὡς ἥδομαι καὶ τέρπομαι καὶ βούλομαι χορεῦσαι ὑφ΄ ἡδονῆσ, εἴπερ λέγεις ὄντως σὺ ταῦτ΄ ἀληθῆ.   Καρίων καὶ μὴν ἐγὼ βουλήσομαι θρεττανελὸ τὸν Κύκλωπα μιμούμενος καὶ τοῖν ποδοῖν ὡδὶ παρενσαλεύων ὑμᾶς ἄγειν. ἀλλ΄ εἶα τέκεα θαμίν΄ ἐπαναβοῶντες βληχώμενοί τε προβατίων αἰγῶν τε κιναβρώντων μέλη ἕπεσθ΄ ἀπεψωλημένοι· τράγοι δ΄ ἀκρατιεῖσθε.  Χορός ἡμεῖς δέ γ΄ αὖ ζητήσομεν θρεττανελὸ τὸν Κύκλωπα βληχώμενοι, σὲ τουτονὶ πεινῶντα καταλαβόντεσ, πήραν ἔχοντα λάχανά τ΄ ἄγρια δροσερά, κραιπαλῶντα ἡγούμενον τοῖς προβατίοισ, εἰκῇ δὲ καταδαρθόντα που μέγαν λαβόντες ἡμμένον σφηκίσκον ἐκτυφλῶσαι.  Καρίων ἐγὼ δὲ τὴν Κίρκην γε τὴν τὰ φάρμακ΄ ἀνακυκῶσαν, ἣ τοὺς ἑταίρους τοῦ Φιλωνίδου ποτ΄ ἐν Κορίνθῳ ἔπεισεν ὡς ὄντας κάπρους μεμαγμένον σκῶρ ἐσθίειν, αὐτὴ δ΄ ἔματτεν αὐτοῖσ, μιμήσομαι πάντας τρόπουσ· ὑμεῖς δὲ γρυλίζοντες ὑπὸ φιληδίας ἕπεσθε μητρὶ χοῖροι.  Χορός οὐκοῦν σε τὴν Κίρκην γε τὴν τὰ φάρμακ΄ ἀνακυκῶσαν καὶ μαγγανεύουσαν μολύνουσάν τε τοὺς ἑταίρους λαβόντες ὑπὸ φιληδίας τὸν Λαρτίου μιμούμενοι τῶν ὄρχεων κρεμῶμεν, μινθώσομέν θ΄ ὥσπερ τράγου τὴν ῥῖνα· σὺ δ΄ ̓αρίστυλλος ὑποχάσκων ἐρεῖσ, ἕπεσθε μητρὶ χοῖροι.  Καρίων ἀλλ΄ εἶα νῦν τῶν σκωμμάτων ἀπαλλαγέντες ἤδη ὑμεῖς ἐπ΄ ἄλλ΄ εἶδος τρέπεσθ΄, ἐγὼ δ΄ ἰὼν ἤδη λάθρᾳ βουλήσομαι τοῦ δεσπότου λαβών τιν΄ ἄρτον καὶ κρέας μασώμενος τὸ λοιπὸν οὕτω τῷ κόπῳ ξυνεῖναι. Χοροῦ    Χρεμύλος χαίρειν μὲν ὑμᾶς ἐστιν ὦνδρες δημόται ἀρχαῖον ἤδη προσαγορεύειν καὶ σαπρόν· ἀσπάζομαι δ΄ ὁτιὴ προθύμως ἥκετε καὶ συντεταμένως κοὐ κατεβλακευμένωσ. ὅπως δέ μοι καὶ τἄλλα συμπαραστάται ἔσεσθε καὶ σωτῆρες ὄντως τοῦ θεοῦ.  Χορός θάρρει· βλέπειν γὰρ ἄντικρυς δόξεις μ΄ ̓́αρη. δεινὸν γὰρ εἰ τριωβόλου μὲν οὕνεκα ὠστιζόμεσθ΄ ἑκάστοτ΄ ἐν τἠκκλησίᾳ, αὐτὸν δὲ τὸν Πλοῦτον παρείην τῳ λαβεῖν.  Χρεμύλος καὶ μὴν ὁρῶ καὶ Βλεψίδημον τουτονὶ προσιόντα· δῆλος δ΄ ἐστὶν ὅτι τοῦ πράγματος ἀκήκοέν τι τῇ βαδίσει καὶ τῷ τάχει.  Βλεψίδημος τί ἂν οὖν τὸ πρᾶγμ΄ εἴη; πόθεν καὶ τίνι τρόπῳ Χρεμύλος πεπλούτηκ΄ ἐξαπίνησ; οὐ πείθομαι. καίτοι λόγος γ΄ ἦν νὴ τὸν ̔ηρακλέα πολὺς ἐπὶ τοῖσι κουρείοισι τῶν καθημένων, ὡς ἐξαπίνης ἀνὴρ γεγένηται πλούσιοσ. ἔστιν δέ μοι τοῦτ΄ αὐτὸ θαυμάσιον, ὅπως χρηστόν τι πράττων τοὺς φίλους μεταπέμπεται. οὔκουν ἐπιχώριόν γε πρᾶγμ΄ ἐργάζεται.  Χρεμύλος ἀλλ΄ οὐδὲν ἀποκρύψας ἐρῶ· νὴ τοὺς θεοὺς ὦ Βλεψίδημ΄ ἄμεινον ἢ χθὲς πράττομεν, ὥστε μετέχειν ἔξεστιν· εἶ γὰρ τῶν φίλων.  Βλεψίδημος γέγονας δ΄ ἀληθῶσ, ὡς λέγουσι, πλούσιοσ;  Χρεμύλος ἔσομαι μὲν οὖν αὐτίκα μάλ΄, ἢν θεὸς θέλῃ. ἔνι γάρ τις ἔνι κίνδυνος ἐν τῷ πράγματι.  Βλεψίδημος ποῖός τισ;  Χρεμύλος οἷοσ;  Βλεψίδημος λέγ΄ ἀνύσας ὅ τι φῄς ποτε.  Χρεμύλος ἢν μὲν κατορθώσωμεν, εὖ πράττειν ἀεί· ἢν δὲ σφαλῶμεν, ἐπιτετρῖφθαι τὸ παράπαν.  Βλεψίδημος τουτὶ πονηρὸν φαίνεται τὸ φορτίον καί μ΄ οὐκ ἀρέσκει. τό τε γὰρ ἐξαίφνης ἄγαν οὕτως ὑπερπλουτεῖν τό τ΄ αὖ δεδοικέναι πρὸς ἀνδρὸς οὐδὲν ὑγιές ἐστ΄ εἰργασμένου.  Χρεμύλος πῶς οὐδὲν ὑγιέσ;  Βλεψίδημος εἴ τι κεκλοφὼς νὴ Δία ἐκεῖθεν ἥκεις ἀργύριον ἢ χρυσίον παρὰ τοῦ θεοῦ, κἄπειτ΄ ἴσως σοι μεταμέλει.  Χρεμύλος ̓́απολλον ἀποτρόπαιε μὰ Δί΄ ἐγὼ μὲν οὔ.  Βλεψίδημος παῦσαι φλυαρῶν ὦγάθ΄· οῖδα γὰρ σαφῶσ.  Χρεμύλος σὺ μηδὲν εἰς ἔμ΄ ὑπονόει τοιουτονί.  Βλεψίδημος φεῦ, ὡς οὐδὲν ἀτεχνῶς ὑγιές ἐστιν οὐδενόσ, ἀλλ΄ εἰσὶ τοῦ κέρδους ἅπαντες ἥττονεσ.  Χρεμύλος οὔ τοι μὰ τὴν Δήμητρ΄ ὑγιαίνειν μοι δοκεῖσ.  Βλεψίδημος ὡς πολὺ μεθέστηχ΄ ὧν πρότερον εἶχεν τρόπων.  Χρεμύλος μελαγχολᾷς ὦνθρωπε νὴ τὸν οὐρανόν.  Βλεψίδημος ἀλλ΄ οὐδὲ τὸ βλέμμ΄ αὐτὸ κατὰ χώραν ἔχει, ἀλλ΄ ἐστὶν ἐπίδηλόν τι πεπανουργηκότι.  Χρεμύλος σὺ μὲν οἶδ΄ ὃ κρώζεισ· ὡς ἐμοῦ τι κεκλοφότος ζητεῖς μεταλαβεῖν.  Βλεψίδημος μεταλαβεῖν ζητῶ; τίνοσ;  Χρεμύλος τὸ δ΄ ἐστὶν οὐ τοιοῦτον ἀλλ΄ ἑτέρως ἔχον.  Βλεψίδημος μῶν οὐ κέκλοφας ἀλλ΄ ἥρπακασ;  Χρεμύλος κακοδαιμονᾷσ.  Βλεψίδημος ἀλλ΄ οὐδὲ μὴν ἀπεστέρηκάς γ΄ οὐδένα;  Χρεμύλος ου΄ δῆτ΄ ἔγωγ΄.  Βλεψίδημος ὦ ̔ηράκλεισ, φέρε ποῖ τις ἂν τράποιτο; τἀληθὲς γὰρ οὐκ ἐθέλει φράσαι.  Χρεμύλος κατηγορεῖς γὰρ πρὶν μαθεῖν τὸ πρᾶγμά μου.  Βλεψίδημος ὦ τᾶν ἐγώ τοι τοῦτ΄ ἀπὸ σμικροῦ πάνυ ἐθέλω διαπρᾶξαι πρὶν πυθέσθαι τὴν πόλιν, τὸ στόμ΄ ἐπιβύσας κέρμασιν τῶν ῥητόρων.  Χρεμύλος καὶ μὴν φίλως γ΄ ἄν μοι δοκεῖς νὴ τοὺς θεοὺς τρεῖς μνᾶς ἀναλώσας λογίσασθαι δώδεκα.  Βλεψίδημος ὁρῶ τιν΄ ἐπὶ τοῦ βήματος καθεδούμενον ἱκετηρίαν ἔχοντα μετὰ τῶν παιδίων καὶ τῆς γυναικόσ, κου΄ διοίσοντ΄ ἄντικρυς τῶν ̔ηρακλειδῶν οὐδ΄ ὁτιοῦν τῶν Παμφίλου.  Χρεμύλος οὒκ ὦ κακόδαιμον, ἀλλὰ τοὺς χρηστοὺς μόνους ἔγωγε καὶ τοὺς δεξιοὺς καὶ σώφρονας ἀπαρτὶ πλουτῆσαι ποιήσω.  Βλεψίδημος τί σὺ λέγεισ; οὕτω πάνυ πολλὰ κέκλοφασ;  Χρεμύλος οἴμοι τῶν κακῶν, ἀπολεῖσ.  Βλεψίδημος σὺ μὲν οὖν σεαυτόν, ὥς γ΄ ἐμοὶ δοκεῖσ.  Χρεμύλος ου΄ δῆτ΄, ἐπεὶ τὸν Πλοῦτον ὦ μόχθηρε σὺ ἔχω.  Βλεψίδημος σὺ Πλοῦτον; ποῖον;  Χρεμύλος αὐτὸν τὸν θεόν.  Βλεψίδημος καὶ ποῦ ΄στιν;  Χρεμύλος ἔνδον.  Βλεψίδημος ποῦ;  Χρεμύλος παρ΄ ἐμοί.  Βλεψίδημος παρὰ σοί;  Χρεμύλος πάνυ.  Βλεψίδημος οὐκ ἐς κόρακασ; Πλοῦτος παρὰ σοί;  Χρεμύλος νὴ τοὺς θεούσ.  Βλεψίδημος λὲγεις ἀληθῆ;  Χρεμύλος φημί.  Βλεψίδημος πρὸς τῆς ̔εστίασ;  Χρεμύλος νὴ τὸν Ποσειδῶ.  Βλεψίδημος τὸν θαλάττιον λέγεισ;  Χρεμύλος εἰ δ΄ ἔστιν ἕτερός τις Ποσειδῶν, τὸν ἕτερον.  Βλεψίδημος εἶτ΄ οὐ διαπέμπεις καὶ πρὸς ἡμᾶς τοὺς φίλουσ;  Χρεμύλος οὐκ ἔστι πω τὰ πράγματ΄ ἐν τούτῳ.  Βλεψίδημος τί φῄσ; οὐ τῷ μεταδοῦναι;  Χρεμύλος μὰ Δία. δεῖ γὰρ πρῶτα  Βλεψίδημος τί;  Χρεμύλος βλέψαι ποιῆσαι νώ  Βλεψίδημος τίνα βλέψαι; φράσον.  Χρεμύλος τὸν Πλοῦτον ὥσπερ πρότερον ἑνί γέ τῳ τρόπῳ.  Βλεψίδημος τυφλὸς γὰρ ὄντως ἐστί;  Χρεμύλος νὴ τὸν οὐρανόν.  Βλεψίδημος οὐκ ἐτὸς ἄρ΄ ὡς ἔμ΄ ἦλθεν οὐδεπώποτε.  Χρεμύλος ἀλλ΄ ἢν θεοὶ θέλωσι, νῦν ἀφίξεται.  Βλεψίδημος οὔκουν ἰατρὸν εἰσάγειν ἐχρῆν τινά;  Χρεμύλος τίς δῆτ΄ ἰατρός ἐστι νῦν ἐν τῇ πόλει; οὔτε γὰρ ὁ μισθὸς οὐδὲν ἔστ΄ οὔθ΄ ἡ τέχνη.  Βλεψίδημος σκοπῶμεν.  Χρεμύλος ἀλλ΄ οὐκ ἔστιν.  Βλεψίδημος οὐδ ἐμοὶ δοκεῖ.  Χρεμύλος μὰ Δί΄ ἀλλ΄ ὅπερ πάλαι παρεσκευαζόμην ἐγώ, κατακλίνειν αὐτὸν εἰς ̓ασκληπιοῦ κράτιστόν ἐστι.  Βλεψίδημος πολὺ μὲν οὖν νὴ τοὺς θεούσ. μή νυν διάτριβ΄ ἀλλ΄ ἄνυε πράττων ἕν γέ τι.  Χρεμύλος καὶ δὴ βαδίζω.  Βλεψίδημος σπεῦδέ νυν.  Χρεμύλος τοῦτ΄ αὐτὸ δρῶ.  Πενία ὦ θερμὸν ἔργον κἀνόσιον καὶ παράνομον τολμῶντε δρᾶν ἀνθρωπαρίω κακοδαίμονε ποῖ ποῖ; τί φεύγετον; οὐ μενεῖτον;  Βλεψίδημος ̔ηράκλεισ.  Πενία ἐγὼ γὰρ ὑμᾶς ἐξολῶ κακοὺς κακῶσ· τόλμημα γὰρ τολμᾶτον οὐκ ἀνασχετόν, ἀλλ΄ οἷον οὐδεὶς ἄλλος οὐδεπώποτε οὔτε θεὸς οὔτ΄ ἄνθρωποσ· ὥστ΄ ἀπολώλατον.  Χρεμύλος σὺ δ΄ εἶ τίσ; ὠχρὰ μὲν γὰρ εἶναί μοι δοκεῖσ.  Βλεψίδημος ἴσως ̓ερινύς ἐστιν ἐκ τραγῳδίασ· βλέπει γέ τοι μανικόν τι καὶ τραγῳδικόν.  Χρεμύλος ἀλλ΄ οὐκ ἔχει γὰρ δᾷδασ.  Βλεψίδημος οὐκοῦν κλαύσεται.  Πενία ὄιεσθε δ΄ εἶναι τίνα με;  Χρεμύλος πανδοκεύτριαν ἢ λεκιθόπωλιν. οὐ γὰρ ἂν τοσουτονὶ ἀνέκραγες ἡμῖν οὐδὲν ἠδικημένη.  Πενία ἄληθεσ; οὐ γὰρ δεινότατα δεδράκατον ζητοῦντες ἐκ πάσης με χώρας ἐκβαλεῖν;  Χρεμύλος οὔκουν ὑπόλοιπον τὸ βάραθρόν σοι γίγνεται; ἀλλ΄ ἥτις εἶ λέγειν σ΄ ἐχρῆν αὐτίκα μάλα.  Πενία ἣ σφὼ ποιήσω τήμερον δοῦναι δίκην ἀνθ΄ ὧν ἐμὲ ζητεῖτον ἐνθένδ΄ ἀφανίσαι.  Βλεψίδημος ἆρ΄ ἐστὶν ἡ καπηλὶς ἡκ τῶν γειτόνων, ἣ ταῖς κοτύλαις ἀεί με διαλυμαίνεται;  Πενία Πενία μὲν οὖν, ἣ σφῷν ξυνοικῶ πόλλ΄ ἔτη.  Βλεψίδημος ἄναξ ̓́απολλον καὶ θεοί, ποῖ τις φύγῃ;  Χρεμύλος οὗτος τί δρᾷσ; ὦ δειλότατον σὺ θηρίον· οὐ παραμενεῖσ;  Βλεψίδημος ἥκιστα πάντων.  Χρεμύλος οὐ μενεῖσ; ἀλλ΄ ἄνδρε δύο γυναῖκα φεύγομεν μίαν;  Βλεψίδημος Πενία γάρ ἐστιν ὦ πόνηρ΄, ἧς οὐδαμοῦ οὐδὲν πέφυκε ζῷον ἐξωλέστερον.  Χρεμύλος στῆθ΄, ἀντιβολῶ σε, στῆθι.  Βλεψίδημος μὰ Δί΄ ἐγὼ μὲν οὔ.  Χρεμύλος καὶ μὴν λέγω, δεινότατον ἔργον παρὰ πολὺ ἔργων ἁπάντων ἐργασόμεθ΄, εἰ τὸν θεὸν ἔρημον ἀπολιπόντε ποι φευξούμεθα τηνδὶ δεδιότε, μηδὲ διαμαχούμεθα.  Βλεψίδημος ποίοις ὅπλοισιν ἢ δυνάμει πεποιθότεσ; ποῖον γὰρ οὐ θώρακα, ποίαν δ΄ ἀσπίδα οὐκ ἐνέχυρον τίθησιν ἡ μιαρωτάτη;  Χρεμύλος θάρρει· μόνος γὰρ ὁ θεὸς οὗτος οἶδ΄ ὅτι τροπαῖον ἂν στήσαιτο τῶν ταύτης τρόπων.  Πενία γρύζειν δὲ καὶ τολμᾶτον ὦ καθάρματε, ἐπ΄ αὐτοφώρῳ δεινὰ δρῶντ΄ εἰλημμένω;  Χρεμύλος σὺ δ΄ ὦ κάκιστ΄ ἀπολουμένη τί λοιδορεῖ ἡμῖν προσελθοῦσ΄ οὐδ΄ ὁτιοῦν ἀδικουμένη;  Πενία οὐδὲν γὰρ ὦ πρὸς τῶν θεῶν νομίζετε ἀδικεῖν με τὸν Πλοῦτον ποιεῖν πειρωμένω βλέψαι πάλιν;  Χρεμύλος τί οὖν ἀδικοῦμεν τοῦτό σε, εἰ πᾶσιν ἀνθρώποισιν ἐκπορίζομεν ἀγαθόν;  Πενία τί δ΄ ἂν ὑμεῖς ἀγαθὸν ἐξεύροιθ΄;  Χρεμύλος ὅ τι; σὲ πρῶτον ἐκβαλόντες ἐκ τῆς ̔ελλάδοσ.  Πενία ἔμ΄ ἐκβαλόντεσ; καὶ τί ἂν νομίζετον κακὸν ἐργάσασθαι μεῖζον ἀνθρώπουσ;  Χρεμύλος ὅ τι; εἰ τοῦτο δρᾶν μέλλοντες ἐπιλαθοίμεθα.  Πενία καὶ μὴν περὶ τούτου σφῷν ἐθέλω δοῦναι λόγον τὸ πρῶτον αὐτοῦ· κἂν μὲν ἀποφήνω μόνην ἀγαθῶν ἁπάντων οὖσαν αἰτίαν ἐμὲ ὑμῖν δι΄ ἐμέ τε ζῶντας ὑμᾶσ· εἰ δὲ μή, ποιεῖτον ἤδη τοῦθ΄ ὅ τι ἂν ὑμῖν δοκῇ.  Χρεμύλος ταυτὶ σὺ τολμᾷς ὦ μιαρωτάτη λέγειν;  Πενία καὶ σύ γε διδάσκου· πάνυ γὰρ οἶμαι ῥᾳδίως ἅπανθ΄ ἁμαρτάνοντά σ΄ ἀποδείξειν ἐγώ, εἰ τοὺς δικαίους φῂς ποιήσειν πλουσίουσ.  Χρεμύλος ὦ τύμπανα καὶ κύφωνες οὐκ ἀρήξετε;  Πενία οὐ δεῖ σχετλιάζειν καὶ βοᾶν πρὶν ἂν μάθῃσ.  Χρεμύλος καὶ τίς δύναιτ΄ ἂν μὴ βοᾶν ἰοὺ ἰοὺ τοιαῦτ΄ ἀκούων;  Πενία ὅστις ἐστὶν εὖ φρονῶν.  Χρεμύλος τί δῆτά σοι τίμημ΄ ἐπιγράψω τῇ δίκῃ, ἐὰν ἁλῷσ;  Πενία ὅ τι σοι δοκεῖ.  Χρεμύλος καλῶς λέγεισ.  Πενία τὸ γὰρ αὔτ΄, ἐὰν ἡττᾶσθε, καὶ σφὼ δεῖ παθεῖν.  Χρεμύλος ἱκανοὺς νομίζεις δῆτα θανάτους εἴκοσιν;  Βλεψίδημος ταύτῃ γε· νῷν δὲ δὔ ἀποχρήσουσιν μόνω.  Πενία οὐκ ἂν φθάνοιτον τοῦτο πράττοντ΄, ἢ τί γ΄ ἂν ἔχοι τις ἂν δίκαιον ἀντειπεῖν ἔτι;   Χορός ἀλλ΄ ἤδη χρῆν τι λέγειν ὑμᾶς σοφὸν ᾧ νικήσετε τηνδὶ ἐν τοῖσι λόγοις ἀντιλέγοντεσ, μαλακὸν δ΄ ἐνδώσετε μηδέν.  Χρεμύλος φανερὸν μὲν ἔγωγ΄ οἶμαι γνῶναι τοῦτ΄ εἶναι πᾶσιν ὁμοίωσ, ὅτι τοὺς χρηστοὺς τῶν ἀνθρώπων εὖ πράττειν ἐστὶ δίκαιον, τοὺς δὲ πονηροὺς καὶ τοὺς ἀθέους τούτων τἀναντία δήπου. τοῦτ΄ οὖν ἡμεῖς ἐπιθυμοῦντες μόλις ηὕρομεν, ὥστε γενέσθαι βούλευμα καλὸν καὶ γενναῖον καὶ χρήσιμον εἰς ἅπαν ἔργον. ἢν γὰρ ὁ Πλοῦτος νυνὶ βλέψῃ καὶ μὴ τυφλὸς ὢν περινοστῇ, ὡς τοὺς ἀγαθοὺς τῶν ἀνθρώπων βαδιεῖται κοὐκ ἀπολείψει, τοὺς δὲ πονηροὺς καὶ τοὺς ἀθέους φευξεῖται· κᾆτα ποιήσει πάντας χρηστοὺς καὶ πλουτοῦντας δήπου τά τε θεῖα σέβοντασ. καίτοι τούτου τοῖς ἀνθρώποις τίς ἂν ἐξεύροι ποτ΄ ἄμεινον; Βλεψίδημος οὐδείσ· τούτου μάρτυς ἐγώ σοι· μηδὲν ταύτην γ΄ ἀνερώτα. Χρεμύλος ὡς μὲν γὰρ νῦν ἡμῖν ὁ βίος τοῖς ἀνθρώποις διάκειται, τίς ἂν οὐχ ἡγοῖτ΄ εἶναι μανίαν κακοδαιμονίαν τ΄ ἔτι μᾶλλον; πολλοὶ μὲν γὰρ τῶν ἀνθρώπων ὄντες πλουτοῦσι πονηροί, ἀδίκως αὐτὰ ξυλλεξάμενοι· πολλοὶ δ΄ ὄντες πάνυ χρηστοὶ πράττουσι κακῶς καὶ πεινῶσιν μετὰ σοῦ τε τὰ πλεῖστα σύνεισιν. οὔκουν εἶναί φημ΄, εἰ παύσει ταύτην βλέψας ποθ΄ ὁ Πλοῦτοσ, ὁδὸν ἥντιν΄ ἰὼν τοῖς ἀνθρώποις ἀγάθ΄ ἄν μείζω πορίσειεν. Πενία ἀλλ΄ ὦ πάντων ῥᾷστ΄ ἀνθρώπων ἀναπεισθέντ΄ οὐχ ὑγιαίνειν δύο πρεσβύτα, ξυνθιασώτα τοῦ ληρεῖν καὶ παραπαίειν, εἰ τοῦτο γένοιθ΄ ὃ ποθεῖθ΄ ὑμεῖσ, οὔ φημ΄ ἂν λυσιτελεῖν σφῷν. εἰ γὰρ ὁ Πλοῦτος βλέψειε πάλιν διανείμειέν τ΄ ἴσον αὑτόν, οὔτε τέχνην ἂν τῶν ἀνθρώπων οὔτ΄ ἂν σοφίαν μελετῴη οὐδείσ· ἀμφοῖν δ΄ ὑμῖν τούτοιν ἀφανισθέντοιν ἐθελήσει τίς χαλκεύειν ἢ ναυπηγεῖν ἢ ῥάπτειν ἢ τροχοποιεῖν, ἢ σκυτοτομεῖν ἢ πλινθουργεῖν ἢ πλύνειν ἢ σκυλοδεψεῖν, ἢ γῆς ἀρότροις ῥήξας δάπεδον καρπὸν Δηοῦς θερίσασθαι, ἢν ἐξῇ ζῆν ἀργοῖς ὑμῖν πάντων ἀμελοῦσιν; Χρεμύλος λῆρον ληρεῖσ. ταῦτα γὰρ ἡμῖν πάνθ΄ ὅσα νῦν δὴ κατέλεξας οἱ θεράποντες μοχθήσουσιν. Πενία πόθεν οὖν ἕξεις θεράποντασ; Χρεμύλος ὠνησόμεθ΄ ἀργυρίου δήπου. Πενία τίς δ΄ ἔσται πρῶτον ὁ πωλῶν, ὅταν ἀργύριον κἀκεῖνος ἔχῃ; Χρεμύλος κερδαίνειν βουλόμενός τις ἔμπορος ἥκων ἐκ Θετταλίας παρὰ πλείστων ἀνδραποδιστῶν. Πενία ἀλλ΄ οὐδ΄ ἔσται πρῶτον ἁπάντων οὐδεὶς οὐδ΄ ἀνδραποδιστὴς κατὰ τὸν λόγον ὃν σὺ λέγεις δήπου. τίς γὰρ πλουτῶν ἐθελήσει κινδυνεύων περὶ τῆς ψυχῆς τῆς αὑτοῦ τοῦτο ποιῆσαι; ὥστ΄ αὐτὸς ἀροῦν ἐπαναγκασθεὶς καὶ σκάπτειν τἄλλα τε μοχθεῖν ὀδυνηρότερον τρίψεις βίοτον πολὺ τοῦ νῦν. Χρεμύλος ἐς κεφαλὴν σοί. Πενία ἔτι δ΄ οὐχ ἕξεις οὔτ΄ ἐν κλίνῃ καταδαρθεῖν, οὐ γὰρ ἔσονται, οὔτ΄ ἐν δάπισιν· τίς γὰρ ὑφαίνειν ἐθελήσει χρυσίου ὄντοσ; οὔτε μύροισιν μυρίσαι στακτοῖς ὁπόταν νύμφην ἀγάγησθον. οὔθ΄ ἱματίων βαπτῶν δαπάναις κοσμῆσαι ποικιλομόρφων. καίτοι τί πλέον πλουτεῖν ἐστιν τούτων πάντων ἀποροῦντασ; παρ΄ ἐμοῦ δ΄ ἔστιν ταῦτ΄ εὔπορα πάνθ΄ ὑμῖν ὧν δείσθον· ἐγὼ γὰρ τὸν χειροτέχνην ὥσπερ δέσποιν΄ ἐπαναγκάζουσα κάθημαι διὰ τὴν χρείαν καὶ τὴν πενίαν ζητεῖν ὁπόθεν βίον ἕξει. Χρεμύλος σὺ γὰρ ἂν πορίσαι τί δύναι΄ ἀγαθὸν φῴδων ἐκ βαλανείου καὶ παιδαρίων ὑποπεινώντων καὶ γραι·δίων κολοσυρτόν; φθειρῶν τ΄ ἀριθμὸν καὶ κωνώπων καὶ ψυλλῶν οὐδὲ λέγω σοι ὑπὸ τοῦ πλήθουσ, αἳ βομβοῦσαι περὶ τὴν κεφαλὴν ἀνιῶσιν, ἐπεγείρουσαι καὶ φράζουσαι, πεινήσεισ, ἀλλ΄ ἐπανίστω. πρὸς δέ γε τούτοις ἀνθ΄ ἱματίου μὲν ἔχειν ῥάκοσ· ἀντὶ δὲ κλίνης στιβάδα σχοίνων κόρεων μεστήν, ἣ τοὺς εὕδοντας ἐγείρει· καὶ φορμὸν ἔχειν ἀντὶ τάπητος σαπρόν· ἀντὶ δὲ προσκεφαλαίου λίθον ἐυμεγέθη πρὸς τῇ κεφαλῇ· σιτεῖσθαι δ΄ ἀντὶ μὲν ἄρτων μαλάχης πτόρθουσ, ἀντὶ δὲ μάζης φυλλεῖ΄ ἰσχνῶν ῥαφανίδων, ἀντὶ δὲ θράνους στάμνου κεφαλὴν κατεαγότοσ, ἀντὶ δὲ μάκτρας φιδάκνης πλευρὰν ἐρρωγυῖαν καὶ ταύτην. ἆρά γε πολλῶν ἀγαθῶν πᾶσιν τοῖς ἀνθρὠποις ἀποφαίνω σ΄ αἴτιον οὖσαν; Πενία σὺ μὲν οὐ τὸν ἐμὸν βίον εἴρηκασ, τὸν τῶν πτωχῶν δ΄ ὑπεκρούσω. Χρεμύλος οὐκοῦν δήπου τῆς Πτωχείας Πενίαν φαμὲν εἶναι ἀδελφήν. Πενία ὑμεῖς γ΄ οἵπερ καὶ Θρασυβούλῳ Διονύσιον εἶναι ὅμοιον. ἀλλ΄ οὐχ οὑμὸς τοῦτο πέπονθεν βίος οὐ μὰ Δί΄, οὐδέ γε μέλλει. πτωχοῦ μὲν γὰρ βίοσ, ὃν σὺ λέγεισ, ζῆν ἐστιν μηδὲν ἔχοντα· τοῦ δὲ πένητος ζῆν φειδόμενον καὶ τοῖς ἔργοις προς έχοντα, περιγίγνεσθαι δ΄ αὐτῷ μηδέν, μὴ μέντοι μηδ΄ ἐπιλείπειν. Χρεμύλος ὡς μακαρίτην ὦ Δάματερ τὸν βίον αὐτοῦ κατέλεξασ, εἰ φεισάμενος καὶ μοχθήσας καταλείψει μηδὲ ταφῆναι. Πενία σκώπτειν πειρᾷ καὶ κωμῳδεῖν τοῦ σπουδάζειν ἀμελήσασ, οὐ γιγνώσκων ὅτι τοῦ Πλούτου παρέχω βελτίονας ἄνδρας καὶ τὴν γνώμην καὶ τὴν ἰδέαν. παρὰ τῷ μὲν γὰρ ποδαγρῶντες καὶ γαστρώδεις καὶ παχύκνημοι καὶ πίονές εἰσιν ἀσελγῶσ, παρ΄ ἐμοὶ δ΄ ἰσχνοὶ καὶ σφηκώδεις καὶ τοῖς ἐχθροῖς ἀνιαροί. Χρεμύλος ἀπὸ τοῦ λιμοῦ γὰρ ἴσως αὐτοῖς τὸ σφηκῶδες σὺ πορίζεισ. Πενία περὶ σωφροσύνης ἤδη τοίνυν περανῶ σφῷν κἀναδιδάξω ὅτι κοσμιότης οἰκεῖ μετ΄ ἐμοῦ, τοῦ Πλούτου δ΄ ἐστὶι ὑβρίζειν. Χρεμύλος πάνυ γοῦν κλέπτειν κόσμιόν ἐστιν καὶ τοὺς τοίχους διορύττειν. Βλεψίδημος νὴ τὸν Δί΄, εἰ δεῖ λαθεῖν αὐτόν, πῶς οὐχὶ κόσμιόν ἐστι; Πενία σκέψαι τοίνυν ἐν ταῖς πόλεσιν τοὺς ῥήτορασ, ὡς ὁπόταν μὲν ὦσι πένητεσ, περὶ τὸν δῆμον καὶ τὴν πόλιν εἰσὶ δίκαιοι, πλουτήσαντες δ΄ ἀπὸ τῶν κοινῶν παραχρῆμ΄ ἄδικοι γεγένηνται, ἐπιβουλεύουσί τε τῷ πλήθει καὶ τῷ δήμῳ πολεμοῦσιν. Χρεμύλος ἀλλ΄ οὐ ψεύδει τούτων γ΄ οὐδέν, καίπερ σφόδρα βάσκανος οὖσα. ἀτὰρ οὐχ ἧττόν γ΄ οὐδὲν κλαύσει, μηδὲν ταύτῃ γε κομήσῃσ, ὁτιὴ ζητεῖς τοῦτ΄ ἀναπείθειν ἡμᾶσ, ὡς ἔστιν ἄμεινον Πενία Πλούτου. Πενία καὶ σύ γ΄ ἐλέγξαι μ΄ οὔπω δύνασαι περὶ τούτου, ἀλλὰ φλυαρεῖς καὶ πτερυγίζεισ. Χρεμύλος καὶ πῶς φεύγουσί σ΄ ἅπαντεσ; Πενία ὅτι βελτίους αὐτοὺς ποιῶ. σκέψασθαι δ΄ ἔστι μάλιστα ἀπὸ τῶν παίδων· τοὺς γὰρ πατέρας φεύγουσι φρονοῦντας ἄριστα αὐτοῖσ. οὕτω διαγιγνώσκειν χαλεπὸν πρᾶγμ΄ ἐστὶ δίκαιον. Χρεμύλος τὸν Δία φήσεις ἆρ΄ οὐκ ὀρθῶς διαγιγνώσκειν τὸ κράτιστον· κἀκεῖνος γὰρ τὸν Πλοῦτον ἔχει. Βλεψίδημος ταύτην δ΄ ἡμῖν ἀποπέμπει. Πενία ἀλλ΄ ὦ Κρονικαῖς λήμαις ὄντως λημῶντες τὰς φρένας ἄμφω, ὁ Ζεὺς δήπου πένεται, καὶ τοῦτ΄ ἤδη φανερῶς σε διδάξω. εἰ γὰρ ἐπλούτει, πῶς ἂν ποιῶν τὸν ̓ολυμπικὸν αὐτὸς ἀγῶνα ἵνα τοὺς ̔́ελληνας ἅπαντας ἀεὶ δι΄ ἔτους πέμπτου ξυναγείρει, ἀνεκήρυττεν τῶν ἀσκητῶν τοὺς νικῶντας στεφανώσας κοτίνου στεφάνῳ; καίτοι χρυσῷ μᾶλλον ἐχρῆν, εἴπερ ἐπλούτει. Χρεμύλος οὐκοῦν τούτῳ δήπου δηλοῖ τιμῶν τὸν Πλοῦτον ἐκεῖνοσ· φειδόμενος γὰρ καὶ βουλόμενος τούτου μηδὲν δαπανᾶσθαι, λήροις ἀναδῶν τοὺς νικῶντας τὸν Πλοῦτον ἐᾷ παρ΄ ἑαυτῷ. Πενία πολὺ τῆς Πενίας πρᾶγμ΄ αἴσχιον ζητεῖς αὐτῷ περιάψαι, εἰ πλούσιος ὢν ἀνελεύθερός ἐσθ΄ οὑτωσὶ καὶ φιλοκερδήσ. Χρεμύλος ἀλλὰ σέ γ΄ ὁ Ζεὺς ἐξολέσειεν κοτίνου στεφάνῳ στεφανώσασ. Πενία τὸ γὰρ ἀντιλέγειν τολμᾶν ὑμᾶς ὡς οὐ πάντ΄ ἔστ΄ ἀγάθ΄ ὑμῖν διὰ τὴν Πενίαν. Χρεμύλος παρὰ τῆς ̔εκάτης ἔξεστιν τοῦτο πυθέσθαι, εἴτε τὸ πλουτεῖν εἴτε τὸ πεινῆν βέλτιον. φησὶ γὰρ αὕτη τοὺς μὲν ἔχοντας καὶ πλουτοῦντας δεῖπνον κατὰ μῆν΄ ἀποπέμπειν, τοὺς δὲ πένητας τῶν ἀνθρώπων ἁρπάζειν πρὶν καταθεῖναι.  Χρεμύλος ἀλλὰ φθείρου καὶ μὴ γρύξῃς ἔτι μηδ΄ ὁτιοῦν. οὐ γὰρ πείσεισ, οὐδ΄ ἢν πείσῃσ. Πενία ὦ πόλις ̓́αργουσ, κλύεθ΄ οἷα λέγει. Χρεμύλος Παύσωνα κάλει τὸν ξύσσιτον. Πενία τί πάθω τλήμων; Χρεμύλος ἔρρ΄ ἐς κόρακας θᾶττον ἀφ΄ ἡμῶν. Πενία εἶμι δὲ ποῖ γῆσ; Χρεμύλος ἐς τὸν κύφων΄· ἀλλ΄ οὐ μέλλειν χρῆν σ΄, ἀλλ΄ ἀνύειν. Πενία ἦ μὴν ὑμεῖς γ΄ ἔτι μ΄ ἐνταυθοῖ μεταπέμψεσθον. Χρεμύλος τότε νοστήσεισ· νῦν δὲ φθείρου. κρεῖττον γάρ μοι πλουτεῖν ἐστίν, σὲ δ΄ ἐᾶν κλάειν μακρὰ τὴν κεφαλήν. Βλεψίδημος νὴ Δί΄ ἐγὼ γοῦν ἐθέλω πλουτῶν εὐωχεῖσθαι μετὰ τῶν παίδων τῆς τε γυναικόσ, καὶ λουσάμενος λιπαρὸς χωρῶν ἐκ βαλανείου τῶν χειροτεχνῶν καὶ τῆς Πενίας καταπαρδεῖν.   Χρεμύλος αὕτη μὲν ἡμῖν ἡπίτριπτος οἴχεται. ἐγὼ δὲ καὶ σύ γ΄ ὡς τάχιοτα τὸν θεὸν ἐγκατακλινοῦντ΄ ἄγωμεν εἰς ̓ασκληπιοῦ.  Βλεψίδημος καὶ μὴ διατρίβωμέν γε, μὴ πάλιν τις αὖ ἐλθὼν διακωλύσῃ τι τῶν προὔργου ποιεῖν.  Χρεμύλος παῖ Καρίων τὰ στρώματ΄ ἐκφέρειν σ΄ ἐχρῆν αὐτόν τ΄ ἄγειν τὸν Πλοῦτον, ὡς νομίζεται, καὶ τἄλλ΄ ὅσ΄ ἐστὶν ἔνδον ηὐτρεπισμένα. Χοροῦ    Καρίων ὦ πλεῖστα Θησείοις μεμυστιλημένοι γέροντες ἄνδρες ἐπ΄ ὀλιγίστοις ἀλφίτοισ, ὡς εὐτυχεῖθ΄, ὡς μακαρίως πεπράγατε, ἄλλοι θ΄ ὅσοις μέτεστι τοῦ χρηστοῦ τρόπου.  Χορός τί δ΄ ἔστιν ὦ βέλτιστε τῶν σαυτοῦ φίλων; φαίνει γὰρ ἥκειν ἄγγελος χρηστοῦ τινοσ.  Καρίων ὁ δεσπότης πέπραγεν εὐτυχέστατα, μᾶλλον δ΄ ὁ Πλοῦτος αὐτόσ· ἀντὶ γὰρ τυφλοῦ ἐξωμμάτωται καὶ λελάμπρυνται κόρασ, ̓ασκληπιοῦ παιῶνος εὐμενοῦς τυχών.  Χορός λέγεις μοι χαράν, λέγεις μοι βοάν.  Καρίων πάρεστι χαίρειν, ἤν τε βούλησθ΄ ἤν τε μή.  Χορός ἀναβοάσομαι τὸν εὔπαιδα καὶ μέγα βροτοῖσι φέγγος ̓ασκληπιόν.  Γυνή τίς ἡ βοή ποτ΄ ἐστίν; ἆρ΄ ἀγγέλλεται χρηστόν τι; τοῦτο γὰρ ποθοῦσ΄ ἐγὼ πάλαι ἔνδον κάθημαι περιμένουσα τουτονί.  Καρίων ταχέως ταχέως φέρ΄ οἶνον ὦ δέσποιν΄, ἵνα καὐτὴ πίῃσ· φιλεῖς δὲ δρῶσ΄ αὐτὸ σφόδρα· ὡς ἀγαθὰ συλλήβδην ἅπαντά σοι φέρω.  Γυνή καὶ ποῦ στιν;  Καρίων ἐν τοῖς λεγομένοις εἴσει τάχα.  Γυνή πέραινε τοίνυν ὅ τι λέγεις ἀνύσας ποτέ.  Καρίων ἄκουε τοίνυν, ὡς ἐγὼ τὰ πράγματα ἐκ τῶν ποδῶν ἐς τὴν κεφαλήν σοι πάντ΄ ἐρῶ.  Γυνή μὴ δῆτ΄ ἔμοιγ΄ ἐς τὴν κεφαλήν.  Καρίων μὴ τἀγαθὰ ἃ νῦν γεγένηται;  Γυνή μὴ μὲν οὖν τὰ πράγματα.  Καρίων ὡς γὰρ τάχιστ΄ ἀφικόμεθα πρὸς τὸν θεὸν ἄγοντες ἄνδρα τότε μὲν ἀθλιώτατον νῦν δ΄ εἴ τιν΄ ἄλλον μακάριον κεὐδαίμονα, πρῶτον μὲν αὐτὸν ἐπὶ θάλατταν ἤγομεν, ἔπειτ΄ ἐλοῦμεν.  Γυνή νὴ Δί΄ εὐδαίμων ἄρ΄ ἦν ἀνὴρ γέρων ψυχρᾷ θαλάττῃ λούμενοσ.  Καρίων ἔπειτα πρὸς τὸ τέμενος ᾖμεν τοῦ θεοῦ. ἐπεὶ δὲ βωμῷ πόπανα καὶ προθύματα καθωσιώθη πέλανος ̔ηφαίστου φλογί, κατεκλίναμεν τὸν Πλοῦτον, ὥσπερ εἰκὸς ἦν· ἡμῶν δ΄ ἕκαστος στιβάδα παρεκαττύετο.  Γυνή ἦσαν δέ τινες κἄλλοι δεόμενοι τοῦ θεοῦ;  Καρίων εἷς μέν γε Νεοκλείδησ, ὅς ἐστι μὲν τυφλόσ, κλέπτων δὲ τοὺς βλέποντας ὑπερηκόντικεν· ἕτεροί τε πολλοὶ παντοδαπὰ νοσήματα ἔχοντεσ· ὡς δὲ τοὺς λύχνους ἀποσβέσας ἡμῖν παρήγγειλεν καθεύδειν τοῦ θεοῦ ὁ πρόπολοσ, εἰπών, ἤν τις αἴσθηται ψόφου σιγᾶν, ἅπαντες κοσμίως κατεκείμεθα. κἀγὼ καθεύδειν οὐκ ἐδυνάμην, ἀλλά με ἀθάρης χύτρα τις ἐξέπληττε κειμένη ὀλίγον ἄπωθεν τῆς κεφαλῆς του γρᾳδίου, ἐφ΄ ἣν ἐπεθύμουν δαιμονίως ἐφερπύσαι. ἔπειτ΄ ἀναβλέψας ὁρῶ τὸν ἱερέα τοὺς φθοῖς ἀφαρπάζοντα καὶ τὰς ἰσχάδας ἀπὸ τῆς τραπέζης τῆς ἱερᾶσ· μετὰ τοῦτο δὲ περιῆλθε τοὺς βωμοὺς ἅπαντας ἐν κύκλῳ, εἴ που πόπανον εἴη τι καταλελειμμένον· ἔπειτα ταῦθ΄ ἥγιζεν ἐς σάκταν τινά. κἀγὼ νομίσας πολλὴν ὁσίαν τοῦ πράγματος ἐπὶ τὴν χύτραν τῆς ἀθάρης ἀνίσταμαι.  Γυνή ταλάντατ΄ ἀνδρῶν οὐκ ἐδεδοίκεις τὸν θεόν;  Καρίων νὴ τοὺς θεοὺς ἔγωγε μὴ φθάσειέ με ἐπὶ τὴν χύτραν ἐλθὼν ἔχων τὰ στέμματα· ὁ γὰρ ἱερεὺς αὐτοῦ με προὐδιδάξατο. τὸ γρᾴδιον δ΄ ὡς ᾔσθετο δή μου τὸν ψόφον, ἄρασ΄ ὑφῄρει· κᾆτα συρίξας ἐγὼ ὀδὰξ ἐλαβόμην ὡς παρείας ὢν ὄφισ. ἡ δ΄ εὐθέως τὴν χεῖρα πάλιν ἀνέσπασεν, κατέκειτο δ΄ αὑτὴν ἐντυλίξασ΄ ἡσυχῇ ὑπὸ τοῦ δέους βδέουσα δριμύτερον γαλῆσ. κἀγὼ τότ΄ ἤδη τῆς ἀθάρης πολλὴν ἔφλων· ἔπειτ΄ ἐπειδὴ μεστὸς ἦν, ἀνεπαλλόμην.  Γυνή ὁ δὲ θεὸς ὑμῖν οὐ προσῄειν;  Καρίων οὐδέπω. μετὰ τοῦτο δ΄ ἤδη καὶ γέλοιον δῆτά τι ἐποίησα. προσιόντος γὰρ αὐτοῦ μέγα πάνυ ἀπέπαρδον· ἡ γαστὴρ γὰρ ἐπεφύσητό μου.  Γυνή ἦ πού σε διὰ τοῦτ΄ εὐθὺς ἐβδελύττετο.  Καρίων οὔκ, ἀλλ΄ ̓ιασὼ μέν τις ἀκολουθοῦσ΄ ἅμα ὑπηρυθρίασε χἠ Πανάκει΄ ἀπεστράφη τὴν ῥῖν΄ ἐπιλαβοῦσ΄· οὐ λιβανωτὸν γὰρ βδέω.  Γυνή αὐτὸς δ΄ ἐκεῖνοσ;  Καρίων οὐ μὰ Δί΄ οὐδ΄ ἐφρόντισεν.  Γυνή λέγεις ἄγροικον ἄρα σύ γ΄ εἶναι τὸν θεόν.  Καρίων μὰ Δί΄ οὐκ ἔγωγ΄, ἀλλὰ σκατοφάγον.  Γυνή αἲ τάλαν.  Καρίων μετὰ ταῦτ΄ ἐγὼ μὲν εὐθὺς ἐνεκαλυψάμην δείσασ, ἐκεῖνος δ΄ ἐν κύκλῳ τὰ νοσήματα σκοπῶν περιῄει πάντα κοσμίως πάνυ. ἔπειτα παῖς αὐτῷ λίθινον θυείδιον παρέθηκε καὶ δοίδυκα καὶ κιβώτιον.  Γυνή λίθινον;  Καρίων μὰ Δί΄ οὐ δῆτ΄ οὐχὶ τό γε κιβώτιον.  Γυνή σὺ δὲ πῶς ἑώρας ὦ κάκιστ΄ ἀπολούμενε, ὃς ἐγκεκαλύφθαι φῄσ;  Καρίων διὰ τοῦ τριβωνίου· ὀπὰς γὰρ εἶχεν οὐκ ὀλίγας μὰ τὸν Δία. πρῶτον δὲ πάντων τῷ Νεοκλείδῃ φάρμακον καταπλαστὸν ἐνεχείρησε τρίβειν, ἐμβαλὼν σκορόδων κεφαλὰς τρεῖς Τηνίων. ἔπειτ΄ ἔφλα ἐν τῇ θυείᾳ συμπαραμιγνύων ὀπὸν καὶ σχῖνον· εἶτ΄ ὄξει διέμενος Σφηττίῳ κατέπλασεν αὐτοῦ τὰ βλέφαρ΄ ἐκστρέψασ, ἵνα ὀδυνῷτο μᾶλλον. ὁ δὲ κεκραγὼς καὶ βοῶν ἔφευγ΄ ἀνᾴξασ· ὁ δὲ θεὸς γελάσας ἔφη· ἐνταῦθα νῦν κάθησο καταπεπλασμένοσ, ἵν΄ ὑπομνύμενον παύσω σε τὰς ἐκκλησίασ.  Γυνή ὡς φιλόπολίς τίς ἐσθ΄ ὁ δαίμων καὶ σοφόσ.  Καρίων μετὰ τοῦτο τῷ Πλούτωνι παρεκαθέζετο, καὶ πρῶτα μὲν δὴ τῆς κεφαλῆς ἐφήψατο, ἔπειτα καθαρὸν ἡμιτύβιον λαβὼν τὰ βλέφαρα περιέψησεν· ἡ Πανάκεια δὲ κατεπέτασ΄ αὐτοῦ τὴν κεφαλὴν φοινικίδι καὶ πᾶν τὸ πρόσωπον· εἶθ΄ ὁ θεὸς ἐπόππυσεν. ἐξῃξάτην οὖν δύο δράκοντ΄ ἐκ τοῦ νεὼ ὑπερφυεῖς τὸ μέγεθοσ.  Γυνή ὦ φίλοι θεοί.  Καρίων τούτω δ΄ ὑπὸ τὴν φοινικίδ΄ ὑποδύνθ΄ ἡσυχῇ τὰ βλέφαρα περιέλειχον, ὥς γ΄ ἐμοὶ δοκεῖ· καὶ πρίν σε κοτύλας ἐκπιεῖν οἴνου δέκα, ὁ Πλοῦτος ὦ δέσποιν΄ ἀνειστήκει βλέπων· ἐγὼ δὲ τὼ χεῖρ΄ ἀνεκρότησ΄ ὑφ΄ ἡδονῆς τὸν δεσπότην τ΄ ἤγειρον. ὁ θεὸς δ΄ εὐθέως ἠφάνισεν αὑτὸν οἵ τ΄ ὄφεις ἐς τὸν νεών. οἱ δ΄ ἐγκατακείμενοι παρ΄ αὐτῷ πῶς δοκεῖς τὸν Πλοῦτον ἠσπάζοντο καὶ τὴν νύχθ΄ ὅλην ἐγρηγόρεσαν, ἕως διέλαμψεν ἡμέρα. ἐγὼ δ΄ ἐπῄνουν τὸν θεὸν πάνυ σφόδρα, ὅτι βλέπειν ἐποίησε τὸν Πλοῦτον ταχύ, τὸν δὲ Νεοκλείδην μᾶλλον ἐποίησεν τυφλόν.  Γυνή ὅσην ἔχεις τὴν δύναμιν ὦναξ δέσποτα. ἀτὰρ φράσον μοι, ποῦ΄ σθ΄ ὁ Πλοῦτοσ;  Καρίων ἔρχεται. ἀλλ΄ ἦν περὶ αὐτὸν ὄχλος ὑπερφυὴς ὅσοσ. οἱ γὰρ δίκαιοι πρότερον ὄντες καὶ βίον ἔχοντες ὀλίγον αὐτὸν ἠσπάζοντο καὶ ἐδεξιοῦνθ΄ ἅπαντες ὑπὸ τῆς ἡδονῆσ· ὅσοι δ΄ ἐπλούτουν οὐσίαν τ΄ εἶχον συχνὴν οὐκ ἐκ δικαίου τὸν βίον κεκτημένοι, ὀφρῦς ξυνῆγον ἐσκυθρώπαζόν θ΄ ἅμα. οἱ δ΄ ἠκολούθουν κατόπιν ἐστεφανωμένοι γελῶντες εὐφημοῦντεσ· ἐκτυπεῖτο δὲ ἐμβὰς γερόντων εὐρύθμοις προβήμασιν. ἀλλ΄ εἶ΄ ἁπαξάπαντες ἐξ ἑνὸς λόγου ὀρχεῖσθε καὶ σκιρτᾶτε καὶ χορεύετε· οὐδεὶς γὰρ ὑμῖν εἰσιοῦσιν ἀγγελεῖ, ὡς ἄλφιτ΄ οὐκ ἔνεστιν ἐν τῷ θυλάκῳ.  Γυνή νὴ τὴν ̔εκάτην κἀγὼ δ΄ ἀναδῆσαι βούλομαι εὐαγγέλιά σε κριβανωτῶν ὁρμαθῷ τοιαῦτ΄ ἀπαγγείλαντα.  Καρίων μή νυν μέλλ΄ ἔτι, ὡς ἅνδρες ἐγγύς εἰσιν ἤδη τῶν θυρῶν.  Γυνή φέρε νυν ἰοῦσ΄ εἴσω κομίσω καταχύσματα ὥσπερ νεωνήτοισιν ὀφθαλμοῖς ἐγώ.  Καρίων ἐγὼ δ΄ ἀπαντῆσαί γ΄ ἐκείνοις βούλομαι. Κομμάτιον Χοροῦ   Πλοῦτος καὶ προσκυνῶ γε πρῶτα μὲν τὸν ἥλιον, ἔπειτα σεμνῆς Παλλάδος κλεινὸν πέδον χώραν τε πᾶσαν Κέκροπος ἥ μ΄ ἐδέξατο. αἰσχύνομαι δὲ τὰς ἐμαυτοῦ συμφοράσ, οἵοις ἄρ΄ ἀνθρώποις ξυνὼν ἐλάνθανον, τοὺς ἀξίους δὲ τῆς ἐμῆς ὁμιλίας ἔφευγον, εἰδὼς οὐδέν· ὦ τλήμων ἐγώ, ὡς οὔτ΄ ἐκεῖν΄ ἄρ΄ οὔτε ταῦτ΄ ὀρθῶς ἔδρων· ἀλλ΄ αὐτὰ πάντα πάλιν ἀναστρέψας ἐγὼ δείξω τὸ λοιπὸν πᾶσιν ἀνθρώποις ὅτι ἄκων ἐμαυτὸν τοῖς πονηροῖς ἐπεδίδουν.  Χρεμύλος βάλλ΄ ἐς κόρακασ· ὡς χαλεπόν εἰσιν οἱ φίλοι οἱ φαινόμενοι παραχρῆμ΄ ὅταν πράττῃ τις εὖ. νύττουσι γὰρ καὶ φλῶσι τἀντικνήμια, ἐνδεικνύμενος ἔκαστος εὔνοιάν τινα. ἐμὲ γὰρ τίς οὐ προσεῖπε; ποῖος οὐκ ὄχλος περιεστεφάνωσεν ἐν ἀγορᾷ πρεσβυτικόσ;  Γυνή ὦ φίλτατ΄ ἀνδρῶν καὶ σὺ καὶ σὺ χαίρετε. φέρε νυν, νόμος γάρ ἐστι, τὰ καταχύσματα ταυτὶ καταχέω σου λαβοῦσα.  Πλοῦτος μηδαμῶσ. ἐμοῦ γὰρ εἰσιόντος ἐς τὴν οἰκίαν πρώτιστα καὶ βλέψαντος οὐδὲν ἐκφέρειν πρεπῶδές ἐστιν, ἀλλὰ μᾶλλον ἐσφέρειν.  Γυνή εἶτ΄ οὐχὶ δέξει δῆτα τὰ καταχύσματα;  Πλοῦτος ἔνδον γε παρὰ τὴν ἑστίαν, ὥσπερ νόμοσ· ἔπειτα καὶ τὸν φόρτον ἐκφύγοιμεν ἄν. οὐ γὰρ πρεπῶδές ἐστι τῷ διδασκάλῳ ἰσχάδια καὶ τρωγάλια τοῖς θεωμένοις προβαλόντ΄ ἐπὶ τούτοις εἶτ΄ ἀναγκάζειν γελᾶν.  Γυνή εὖ πάνυ λέγεισ· ὡς Δεξίνικός γ΄ οὑτοσὶ ἀνίσταθ΄ ὡς ἁρπασόμενος τὰς ἰσχάδασ. Χοροῦ   Καρίων ὡς ἡδὺ πράττειν ὦνδρές ἐστ΄ εὐδαιμόνωσ, καὶ ταῦτα μηδὲν ἐξενεγκόντ΄ οἴκοθεν. ἡμῖν γὰρ ἀγαθῶν σωρὸς ἐς τὴν οἰκίαν ἐπεσπέπαικεν οὐδὲν ἠδικηκόσιν. οὕτω τὸ πλουτεῖν ἐστιν ἡδὺ πρᾶγμα δή. ἡ μὲν σιπύη μεστή ΄στι λευκῶν ἀλφίτων, οἱ δ΄ ἀμφορῆς οἴνου μέλανος ἀνθοσμίου. ἅπαντα δ΄ ἡμῖν ἀργυρίου καὶ χρυσίου τὰ σκευάρια πλήρη ΄στίν, ὥστε θαυμάσαι. τὸ φρέαρ δ΄ ἐλαίου μεστόν· αἱ δὲ λήκυθοι μύρου γέμουσι, τὸ δ΄ ὑπερῷον ἰσχάδων. ὀξὶς δὲ πᾶσα καὶ λοπάδιον καὶ χύτρα χαλκῆ γέγονε· τοὺς δὲ πινακίσκους τοὺς σαπροὺς τοὺς ἰχθυηροὺς ἀργυροῦς πάρεσθ΄ ὁρᾶν. ὁ δ΄ ἰπνὸς γέγον΄ ἡμῖν ἐξαπίνης ἐλεφάντινοσ. στατῆρσι δ΄ οἱ θεράποντες ἀρτιάζομεν χρυσοῖσ· ἀποψώμεσθα δ΄ οὐ λίθοις ἔτι, ἀλλὰ σκοροδίοις ὑπὸ τρυφῆς ἑκάστοτε. καὶ νῦν ὁ δεσπότης μὲν ἔνδον βουθυτεῖ ὗν καὶ τράγον καὶ κριὸν ἐστεφανωμένοσ· ἐμὲ δ΄ ἐξέπεμψεν ὁ καπνόσ. οὐχ οἷός τε γὰρ ἔνδον μένειν ἦν. ἔδακνε γὰρ τὰ βλέφαρά μου.  Δίκαιος ἕπου μετ΄ ἐμοῦ παιδάριον, ἵνα πρὸς τὸν θεὸν ἴωμεν.  Καρίων ἔα τίς ἔσθ΄ ὁ προσιὼν οὑτοσί;  Δίκαιος ἀνὴρ πρότερον μὲν ἄθλιοσ, νῦν δ΄ εὐτυχήσ.  Καρίων δῆλον ὅτι τῶν χρηστῶν τισ, ὡς ἔοικασ, εἶ.  Δίκαιος μάλιστ΄.  Καρίων ἔπειτα τοῦ δέει;  Δίκαιος πρὸς τὸν θεὸν ἥκω· μεγάλων γάρ μοὐστὶν ἀγαθῶν αἴτιοσ. ἐγὼ γὰρ ἱκανὴν οὐσίαν παρὰ τοῦ πατρὸς λαβὼν ἐπήρκουν τοῖς δεομένοις τῶν φίλων, εἶναι νομίζων χρήσιμον πρὸς τὸν βίον.  Καρίων ἦ πού σε ταχέως ἐπέλιπεν τὰ χρήματα.  Δίκαιος κομιδῇ μὲν οὖν.  Καρίων οὐκοῦν μετὰ ταῦτ΄ ἦσθ΄ ἄθλιοσ.  Δίκαιος κομιδῇ μὲν οὖν. κἀγὼ μὲν ᾤμην οὓς τέως εὐηργέτησα δεομένους ἕξειν φίλους ὄντως βεβαίουσ, εἰ δεηθείην ποτέ· οἱ δ΄ ἐξετρέποντο κοὐκ ἐδόκουν ὁρᾶν μ΄ ἔτι.  Καρίων καὶ κατεγέλων δ΄ εὖ οἶδ΄ ὅτι.  Δίκαιος κομιδῇ μὲν οὖν· αὐχμὸς γὰρ ὢν τῶν σκευαρίων μ΄ ἀπώλεσεν.  Καρίων ἀλλ΄ οὐχὶ νῦν.  Δίκαιος ἀνθ΄ ὧν ἐγὼ πρὸς τὸν θεὸν προσευξόμενος ἥκω δικαίως ἐνθάδε.  Καρίων τὸ τριβώνιον δὲ τί δύναται πρὸς τῶν θεῶν, ὃ φέρει μετὰ σοῦ τὸ παιδάριον τουτί; φράσον.  Δίκαιος καὶ τοῦτ΄ ἀναθήσων ἔρχομαι πρὸς τὸν θεόν.  Καρίων μῶν οὖν ἐμυήθης δῆτ΄ ἐν αὐτῷ τὰ μεγάλα;  Δίκαιος οὐκ ἀλλ΄ ἐνερρίγωσ΄ ἔτη τριακαίδεκα.  Καρίων τὰ δ΄ ἐμβάδια;  Δίκαιος καὶ ταῦτα συνεχειμάζετο.  Καρίων καὶ ταῦτ΄ ἀναθήσων ἔφερες οὖν;  Δίκαιος νὴ τὸν Δία.  Καρίων χαρίεντά γ΄ ἥκεις δῶρα τῷ θεῷ φέρων.  Συκοφάντης οἴμοι κακοδαίμων, ὡς ἀπόλωλα δείλαιοσ, καὶ κακοδαίμων καὶ τετράκις καὶ πεντάκις καὶ δωδεκάκις καὶ μυριάκισ· ἰοὺ ἰού. οὕτω πολυφόρῳ συγκέκραμαι δαίμονι.  Καρίων ̓́απολλον ἀποτρόπαιε καὶ θεοὶ φίλοι, τί ποτ΄ ἐστὶν ὅ τι πέπονθεν ἅνθρωπος κακόν;  Συκοφάντης οὐ γὰρ σχέτλια πέπονθα νυνὶ πράγματα, ἀπολωλεκὼς ἅπαντα τἀκ τῆς οἰκίας διὰ τὸν θεὸν τοῦτον, τὸν ἐσόμενον τυφλὸν πάλιν αὖθισ, ἤνπερ μὴ ΄λλίπωσιν αἱ δίκαι;  Δίκαιος ἐγὼ σχεδὸν τὸ πρᾶγμα γιγνώσκειν δοκῶ. προσέρχεται γάρ τις κακῶς πράττων ἀνήρ, ἔοικε δ΄ εἶναι τοῦ πονηροῦ κόμματοσ.  Καρίων νὴ Δία καλῶς τοίνυν ποιῶν ἀπόλλυται.  Συκοφάντης ποῦ ποῦ ΄σθ΄ ὁ μόνος ἅπαντας ἡμᾶς πλουσίους ὑποσχόμενος οὗτος ποιήσειν εὐθέωσ, εἰ πάλιν ἀναβλέψειεν ἐξ ἀρχῆσ; ὁ δὲ πολὺ μᾶλλον ἐνίους ἐστὶν ἐξολωλεκώσ.  Καρίων καὶ τίνα δέδρακε δῆτα τοῦτ΄;  Συκοφάντης ἐμὲ τουτονί.  Καρίων ἦ τῶν πονηρῶν ἦσθα καὶ τοιχωούχων;  Συκοφάντης μὰ Δί΄ οὐ μὲν οὖν ἔσθ΄ ὑγιὲς ὑμῶν οὐδενόσ, κοὐκ ἔσθ΄ ὅπως οὐκ ἔχετέ μου τὰ χρήματα.  Καρίων ὡς σοβαρὸς ὦ Δάματερ εἰσελήλυθεν ὁ συκοφάντησ. δῆλον ὅτι βουλιμιᾷ.  Συκοφάντης σὺ μὲν εἰς ἀγορὰν ἰὼν ταχέως οὐκ ἂν φθάνοισ· ἐπὶ τοῦ τροχοῦ γὰρ δεῖ σ΄ ἐκεῖ στρεβλούμενον εἰπεῖν ἃ πεπανούργηκασ.  Καρίων οἰμώξἄρα σύ.  Δίκαιος νὴ τὸν Δία τὸν σωτῆρα πολλοῦ γ΄ ἄξιος ἅπασι τοῖς ̔́ελλησιν ὁ θεός ἐσθ΄ ὅτι τοὺς συκοφάντας ἐξολεῖ κακοὺς κακῶσ.  Συκοφάντης οἴμοι τάλασ· μῶν καὶ σὺ μετέχων καταγελᾷσ; ἐπεὶ πόθεν θοἰμάτιον εἴληφας τοδί; ἐχθὲς δ΄ ἔχοντ΄ εἶδόν σ΄ ἐγὼ τριβώνιον.  Δίκαιος οὐδὲν προτιμῶ σου. φορῶ γὰρ πριάμενος τὸν δακτύλιον τονδὶ παρ΄ Εὐδάμου δραχμῆσ.  Καρίων  ἀλλ΄ οὐκ ἔνεστι συκοφάντου δήγματοσ.  Συκοφάντης ἆρ΄ οὐχ ὕβρις ταῦτ΄ ἐστὶ πολλή; σκώπτετον, ὅ τι δὲ ποιεῖτον ἐνθάδ΄ οὐκ εἰρήκατον. οὐκ ἐπ΄ ἀγαθῷ γὰρ ἐνθάδ΄ ἐστὸν οὐδενί.  Δίκαιος μὰ τὸν Δί΄ οὔκουν τῷ γε σῷ, σάφ΄ ἴσθ΄ ὅτι.  Συκοφάντης ἀπὸ τῶν ἐμῶν γὰρ ναὶ μὰ Δία δειπνήσετον.  Καρίων ὡς δὴ ΄π΄ ἀληθείᾳ σὺ μετὰ τοῦ μάρτυρος διαρραγείης μηδενός γ΄ ἐμπλήμενοσ.  Συκοφάντης ἀρνεῖσθον; ἔνδον ἐστὶν ὦ μιαρωτάτω πολὺ χρῆμα τεμαχῶν καὶ κρεῶν ὠπτημένων. ὓ ὗ ὓ ὗ ὓ ὗ ὓ ὗ ὓ ὗ ὓ ὗ.  Καρίων κακόδαιμον ὀσφραίνει τι;  Δίκαιος τοῦ ψύχους γ΄ ἴσως ἐπεὶ τοιοῦτόν γ΄ ἀμπέχεται τριβώνιον.  Συκοφάντης ταῦτ΄ οὖν ἀνασχέτ΄ ἐστὶν ὦ Ζεῦ καὶ θεοί, τούτους ὑβρίζειν εἰς ἔμ΄; οἴμ΄ ὡς ἄχθομαι ὅτι χρηστὸς ὢν καὶ φιλόπολις πάσχω κακῶσ.  Δίκαιος σὺ φιλόπολις καὶ χρηστόσ;  Συκοφάντης ὡς οὐδείς γ΄ ἀνήρ.  Δίκαιος καὶ μὴν ἐπερωτηθεὶς ἀπόκριναί μοι.  Συκοφάντης τὸ τί;  Δίκαιος γεωργὸς εἶ;  Συκοφάντης μελαγχολᾶν μ΄ οὕτως οἴει;  Δίκαιος ἀλλ΄ ἔμποροσ;  Συκοφάντης ναί, σκήπτομαί γ΄, ὅταν τύχω.  Δίκαιος τί δαί; τέχνην τιν΄ ἔμαθεσ;  Συκοφάντης οὐ μὰ τὸν Δία.  Δίκαιος πῶς οὖν διέζης ἢ πόθεν μηδὲν ποιῶν;  Συκοφάντης τῶν τῆς πόλεώς εἰμ΄ ἐπιμελητὴς πραγμάτων καὶ τῶν ἰδίων πάντων.  Δίκαιος σύ; τί μαθών;  Συκοφάντης βούλομαι.  Δίκαιος πῶς οὖν ἂν εἴης χρηστὸς ὦ τοιχωρύχε, εἴ σοι προσῆκον μηδὲν εἶτ΄ ἀπεχθάνει;  Συκοφάντης οὐ γὰρ προσήκει τὴν ἐμαυτοῦ μοι πόλιν εὐεργετεῖν ὦ κέπφε καθ΄ ὅσον ἂν σθένω;  Δίκαιος εὐεργετεῖν οὖν ἐστι τὸ πολυπραγμονεῖν;  Συκοφάντης τὸ μὲν οὖν βοηθεῖν τοῖς νόμοις τοῖς κειμένοις καὶ μὴ ΄πιτρέπειν ἐάν τις ἐξαμαρτάνῃ.  Δίκαιος οὔκουν δικαστὰς ἐξεπίτηδες ἡ πόλις ἄρχειν καθίστησιν;  Συκοφάντης κατηγορεῖ δὲ τίσ;  Δίκαιος ὁ βουλόμενοσ.  Συκοφάντης οὐκοῦν ἐκεῖνός εἰμ΄ ἐγώ, ὥστ΄ εἰς ἔμ΄ ἥκει τῆς πόλεως τὰ πράγματα.  Δίκαιος νὴ Δία πονηρόν γ΄ ἆρα προστάτην ἔχει. ἐκεῖνο δ΄ οὐ βούλοι΄ ἄν, ἡσυχίαν ἔχων ζῆν ἀργόσ;  Συκοφάντης ἀλλὰ προβατίου βίον λέγεισ, εἰ μὴ φανεῖται διατριβή τις τῷ βίῳ.  Δίκαιος οὐδ΄ ἂν μεταμάθοισ;  Συκοφάντης οὐδ΄ ἂν εἰ δοίης γέ μοι τὸν Πλοῦτον αὐτὸν καὶ τὸ Βάττου σίλφιον.  Δίκαιος κατάθου ταχέως θοἰμάτιον.  Καρίων οὗτοσ, σοὶ λέγει.  Δίκαιος ἔπειθ΄ ὑπόλυσαι.  Καρίων ταῦτα πάντα σοὶ λέγει.  Συκοφάντης καὶ μὴν προσελθέτω πρὸς ἔμ΄ ὑμῶν ἐνθαδὶ ὁ βουλόμενοσ.  Καρίων οὐκοῦν ἐκεῖνός εἰμ΄ ἐγώ.  Συκοφάντης οἴμοι τάλας ἀποδύομαι μεθ΄ ἡμέραν.  Καρίων σὺ γὰρ ἀξιοῖς τἀλλότρια πράττων ἐσθίειν.  Συκοφάντης ὁρᾷς ἃ ποιεῖσ; ταῦτ΄ ἐγὼ μαρτύρομαι.  Δίκαιος ἀλλ΄ οἴχεται φεύγων ὃν ἦγες μάρτυρα.  Συκοφάντης οἴμοι περιείλημμαι μόνοσ.  Καρίων νυνὶ βοᾷσ;  Συκοφάντης οἴμοι μάλ΄ αὖθισ.  Καρίων δὸς σύ μοι τὸ τριβώνιον, ἵν΄ ἀμφιέσω τὸν συκοφάντην τουτονί.  Δίκαιος μὴ δῆθ΄· ἱερὸν γάρ ἐστι τοῦ Πλούτου πάλαι.  Καρίων ἔπειτα ποῦ κάλλιον ἀνατεθήσεται ἢ περὶ πονηρὸν ἄνδρα καὶ τοιχωρύχον; Πλοῦτον δὲ κοσμεῖν ἱματίοις σεμνοῖς πρέπει.  Δίκαιος τοῖς δ΄ ἐμβαδίοις τί χρήσεταί τισ; εἰπέ μοι.  Καρίων καὶ ταῦτα πρὸς τὸ μέτωπον αὐτίκα δὴ μάλα ὥσπερ κοτίνῳ προσπατταλεύσω τουτῳί.  Συκοφάντης ἄπειμι· γιγνώσκω γὰρ ἥττων ὢν πολὺ ὑμῶν· ἐὰν δὲ σύζυγον λάβω τινὰ καὶ σύκινον, τοῦτον τὸν ἰσχυρὸν θεὸν ἐγὼ ποιήσω τήμερον δοῦναι δίκην, ὁτιὴ καταλύει περιφανῶς εἶς ὢν μόνος τὴν δημοκρατίαν, οὔτε τὴν βουλὴν πιθὼν τὴν τῶν πολιτῶν οὔτε τὴν ἐκκλησίαν.  Δίκαιος καὶ μὴν ἐπειδὴ τὴν πανοπλίαν τὴν ἐμὴν ἔχων βαδίζεισ, ἐς τὸ βαλανεῖον τρέχε· ἔπειτ΄ ἐκεῖ κορυφαῖος ἑστηκὼς θέρου. κἀγὼ γὰρ εἶχον τὴν στάσιν ταύτην ποτέ.  Καρίων ἀλλ΄ ὁ βαλανεὺς ἕλξει θύραζ΄ αὐτὸν λαβὼν τῶν ὀρχιπέδων· ἰδὼν γὰρ αὐτὸν γνώσεται ὅτι ἔστ΄ ἐκείνου τοῦ πονηροῦ κόμματοσ. νὼ δ΄ εἰσίωμεν, ἵνα προσεύξῃ τὸν θεόν. Χοροῦ   Γραῦς ἆρ΄ ὦ φίλοι γέροντες ἐπὶ τὴν οἰκίαν ἀφίγμεθ΄ ὄντως τοῦ νέου τούτου θεοῦ, ἢ τῆς ὁδοῦ τὸ παράπαν ἡμαρτήκαμεν;  Χορός ἀλλ΄ ἴσθ΄ ἐπ΄ αὐτὰς τὰς θύρας ἀφιγμένη ὦ μειρακίσκη· πυνθάνει γὰρ ὡρικῶσ.  Γραῦς φέρε νυν ἐγὼ τῶν ἔνδοθεν καλέσω τινά.  Χρεμύλος μὴ δῆτ΄· ἐγὼ γὰρ αὐτὸς ἐξελήλυθα. ἀλλ΄ ὅ τι μάλιστ΄ ἐλήλυθας λέγειν σ΄ ἐχρῆν.  Γραῦς πέπονθα δεινὰ καὶ παράνομ΄ ὦ φίλτατε· ἀφ΄ οὗ γὰρ ὁ θεὸς οὗτος ἤρξατο βλέπειν, ἀβίωτον εἶναί μοι πεποίηκε τὸν βίον.  Χρεμύλος τί δ΄ ἔστιν; ἦ που καὶ σὺ συκοφάντρια εν ταῖς γυναιξὶν ἦσθα;  Γραῦς μὰ Δί΄ ἐγὼ μὲν οὔ.  Χρεμύλος ἀλλ΄ οὐ λαχοῦσ΄ ἔπινες ἐν τῷ γράμματι;  Γραῦς σκώπτεισ· ἐγὼ δὲ κατακέκνισμαι δειλάκρα.  Χρεμύλος οὔκουν ἐρεῖς ἀνύσασα τὸν κνισμὸν τίνα;  Γραῦς ἄκουέ νυν. ἦν μοί τι μειράκιον φίλον, πενιχρὸν μέν, ἄλλως δ΄ εὐπρόσωπον καὶ καλὸν καὶ χρηστόν· εἰ γάρ του δεηθείην ἐγώ, ἅπαντ΄ ἐποίει κοσμίως μοι καὶ καλῶσ· ἐγὼ δ΄ ἐκείνῳ πάντα ταῦθ΄ ὑπηρέτουν.  Χρεμύλος τί δ΄ ἦν ὅ τι σου μάλιστ΄ ἐδεῖθ΄ ἑκάστοτε;  Γραῦς οὐ πολλά· καὶ γὰρ ἐκνομίως μ΄ ᾐσχύνετο. ἀλλ΄ ἀργυρίου δραχμὰς ἂν ᾔτησ΄ εἴκοσιν εἰς ἱμάτιον, ὀκτὼ δ΄ ἂν εἰς ὑποδήματα· καὶ ταῖς ἀδελφαῖς ἀγοράσαι χιτώνιον ἐκέλευσεν ἂν τῇ μητρί θ΄ ἱματίδιον· πυρῶν τ΄ ἂν ἐδεήθη μεδίμνων τεττάρων.  Χρεμύλος οὐ πολλὰ τοίνυν μὰ τὸν ̓απόλλω ταῦτά γε εἴρηκασ, ἀλλὰ δῆλον ὅτι σ΄ ᾐχύνετο.  Γραῦς καὶ ταῦτα τοίνυν οὐχ ἕνεκα μισητίας αἰτεῖν μ΄ ἔφασκεν, ἀλλὰ φιλίας οὕνεκα, ἵνα τοὐμὸν ἱμάτιον φορῶν μεμνῇτό μου.  Χρεμύλος λέγεις ἐρῶντ΄ ἄνθρωπον ἐκνομιώτατα.  Γραῦς ἀλλ΄ οὐχὶ νῦν ὁ βδελυρὸς ἔτι τὸν νοῦν ἔχει τὸν αὐτόν, ἀλλὰ πολὺ μεθέστηκεν πάνυ. ἐμοῦ γὰρ αὐτῷ τὸν πλακοῦντα τουτονὶ καὶ τἄλλα τἀπὶ τοῦ πίνακος τραγήματα ἐπόντα πεμψάσης ὑπειπούσης θ΄ ὅτι εἰς ἑσπέραν ἥξοιμι  Χρεμύλος τί σ΄ ἔδρασ΄; εἰπέ μοι.  Γραῦς ἄμητα προσαπέπεμψεν ἡμῖν τουτονί, ἐφ΄ ᾧ τ΄ ἐκεῖσε μηδέποτέ μ΄ ἐλθεῖν ἔτι, καὶ πρὸς ἐπὶ τούτοις εἶπεν ἀποπέμπων ὅτι  πάλαι ποτ΄ ἦσαν ἄλκιμοι Μιλήσιοι.  Χρεμύλος δῆλον ὅτι τοὺς τρόπους τις οὐ μοχθηρὸς ἦν, ἔπειτα πλουτῶν οὐκέθ΄ ἥδεται φακῇ· πρὸ τοῦ δ΄ ὑπὸ τῆς πενίας ἅπανθ΄ ὑπήσθιεν.  Γραῦς καὶ μὴν πρὸ τοῦ γ΄ ὁσημέραι νὴ τὼ θεὼ ἐπὶ τὴν θύραν ἐβάδιζεν ἀεὶ τὴν ἐμήν.  Χρεμύλος ἐπ΄ ἐκφοράν;  Γραῦς μὰ Δί΄ ἀλλὰ τῆς φωνῆς μόνον ἐρῶν ἀκοῦσαι.  Χρεμύλος τοῦ λαβεῖν μὲν οὖν χάριν.  Γραῦς καὶ νὴ Δί΄ εἰ λυπουμένην γ΄ αἴσθοιτό με, νηττάριον ἂν καὶ φάττιον ὑπεκορίζετο.  Χρεμύλος ἔπειτ΄ ἴσως ᾔτει σ΄ ἂν εἰς ὑποδήματα.  Γραῦς μυστηρίοις δὲ τοῖς μεγάλοις ὀχουμένην ἐπὶ τῆς ἁμάξης ὅτι προσέβλεψέν μέ τισ, ἐτυπτόμην διὰ τοῦθ΄ ὅλην τὴν ἡμέραν. οὕτω σφόδρα ζηλότυπος ὁ νεανίσκος ἦν.  Χρεμύλος μόνος γὰρ ἥδεθ΄, ὡς ἔοικεν, ἐσθίων.  Γραῦς καὶ τάς γε χεῖρας παγκάλας ἔχειν μ΄ ἔθη.  Χρεμύλος ὁπότε προτείνοιέν γε δραχμὰς εἴκοσιν.  Γραῦς ὄζειν τε τῆς χρόας ἔφασκεν ἡδύ μου.  Χρεμύλος εἰ Θάσιον ἐνέχεισ, εἰκότως γε νὴ Δία.  Γραῦς τὸ βλέμμα θ΄ ὡς ἔχοιμι μαλακὸν καὶ καλόν.  Χρεμύλος οὐ σκαιὸς ἦν ἄνθρωποσ, ἀλλ΄ ἠπίστατο γραὸς καπρώσης τἀφόδια κατεσθίειν.  Γραῦς ταῦτ΄ οὖν ὁ θεὸς ὦ φίλ΄ ἄνερ οὐκ ὀρθῶς ποιεῖ, φάσκων βοηθεῖν τοῖς ἀδικουμένοις ἀεί.  Χρεμύλος τί γὰρ ποιήσει; φράζε, καὶ πεπράξεται.  Γραῦς ἀναγκάσαι δίκαιόν ἐστι νὴ Δία τὸν εὖ παθόνθ΄ ὑπ΄ ἐμοῦ πάλιν μ΄ ἀντευποιεῖν, ἢ μηδ΄ ὁτιοῦν ἀγαθὸν δίκαιόν ἐστ΄ ἔχειν.  Χρεμύλος οὔκουν καθ΄ ἑκάστην ἀπεδίδου τὴν νύκτα σοι;  Γραῦς ἀλλ΄ οὐδέποτέ με ζῶσαν ἀπολείψειν ἔφη.  Χρεμύλος ὀρθῶς γε· νῦν δέ γ΄ οὐκέτι ζῆν σ΄ οἴεται.  Γραῦς ὑπὸ τοῦ γὰρ ἄλγους κατατέτηκ΄ ὦ φίλτατε.  Χρεμύλος οὐκ ἀλλὰ κατασέσηπασ, ὥς γ΄ ἐμοὶ δοκεῖσ.  Γραῦς διὰ δακτυλίου μὲν οὖν ἔμεγ΄ ἂν διελκύσαισ.  Χρεμύλος εἰ τυγχάνοι γ΄ ὁ δακτύλιος ὢν τηλία.  Γραῦς καὶ μὴν τὸ μειράκιον τοδὶ προσέρχεται, οὗπερ πάλαι κατηγοροῦσα τυγχάνω· ἔοικε δ΄ ἐπὶ κῶμον βαδίζειν.  Χρεμύλος φαίνεται. στέφανόν γέ τοι καὶ δᾷδ΄ ἔχων πορεύεται.  Νεανίας ἀσπάζομαί σε.  Γραῦς τί φησιν;  Νεανίας ἀρχαία φίλη, πολιὰ γεγένησαι ταχύ γε νὴ τὸν οὐρανόν.  Γραῦς τάλαιν΄ ἐγὼ τῆς ὕβρεος ἧς ὑβρίζομαι.  Χρεμύλος ἔοικε διὰ πολλοῦ χρόνου σ΄ ἑορακέναι.  Γραῦς ποίου χρόνου ταλάνταθ΄, ὃς παρ΄ ἐμοὶ χθὲς ἦν;  Χρεμύλος τοὐναντίον πέπονθε τοῖς πολλοῖς ἄρα· μεθύων γάρ, ὡς ἔικεν, ὀξύτερον βλέπει.  Γραῦς οὔκ, ἀλλ΄ ἀκόλαστός ἐστιν ἀεὶ τοὺς τρόπουσ.  Νεανίας ὦ Ποντοπόσειδον καὶ θεοὶ πρεσβυτικοί, ἐν τῷ προσώπῳ τῶν ῥυτίδων ὅσας ἔχει.  Γραῦς ἆ ἆ, τὴν δᾷδα μή μοι πρόσφερ΄.  Χρεμύλος εὖ μέντοι λέγει. ἐὰν γὰρ αὐτὴν εἷς μόνος σπινθὴρ λάβῃ ὥσπερ παλαιὰν εἰρεσιώνην καύσεται.  Νεανίας βούλει διὰ χρόνου πρός με παῖσαι;  Γραῦς ποῖ τάλαν;  Νεανίας αὐτοῦ, λαβοῦσα κάρνα.  Γραῦς παιδιὰν τίνα;  Νεανίας πόσους ἔχεις ὀδόντασ.  Χρεμύλος ἀλλὰ γνώσομαι κἄγωγ΄· ἔχει γὰρ τρεῖς ἴσως ἢ τέτταρασ.  Νεανίας ἀπότεισον· ἕνα γὰρ γόμφιον μόνον φορεῖ.  Γραῦς ταλάντατ΄ ἀνδρῶν οὐχ ὑγιαίνειν μοι δοκεῖσ, πλυνόν με ποιῶν ἐν τοσούτοις ἀνδράσιν.  Νεανίας ὄναιο μέντἄν, εἴ τις ἐκπλύνειέ σε.  Χρεμύλος οὐ δῆτ΄, ἐπεὶ νῦν μὲν καπηλικῶς ἔχει, εἰ δ΄ ἐκπλυνεῖται τοῦτο τὸ ψιμύθιον, ὄψει κατάδηλα τοῦ προσώπου τὰ ῥάκη.  Γραῦς γέρων ἀνὴρ ὢν οὐχ ὑγιαίνειν μοι δοκεῖσ.  Νεανίας πειρᾷ μὲν οὖν ἴσως σε καὶ τῶν τιτθίων ἐφάπτεταί σου λανθάνειν δοκῶν ἐμέ.  Γραῦς μὰ τὴν ̓αφροδίτην οὐκ ἐμοῦ γ΄ ὦ βδελυρὲ σύ.  Χρεμύλος μὰ τὴν ̔εκάτην οὐ δῆτα· μαινοίμην γὰρ ἄν. ἀλλ΄ ὦ νεανίσκ΄ οὐκ ἐῶ τὴν μείρακα μισεῖν σε ταύτην.  Νεανίας ἀλλ΄ ἔγωγ΄ ὑπερφιλῶ.  Χρεμύλος καὶ μὴν κατηγορεῖ γέ σου.  Νεανίας τί κατηγορεῖ;  Χρεμύλος εἶναί σ΄ ὑβριστήν φησι καὶ λέγειν ὅτι   πάλαι ποτ΄ ἦσαν ἄλκιμοι Μιλήσιοι.  Νεανίας ἐγὼ περὶ ταύτης οὐ μαχοῦμαί σοι.  Χρεμύλος τὸ τί;  Νεανίας αἰσχυνόμενος τὴν ἡλικίαν τὴν σήν, ἐπεὶ οὐκ ἄν ποτ΄ ἄλλῳ τοῦτ΄ ἐπέτρεψ΄ ἐγὼ ποιεῖν· νῦν δ΄ ἄπιθι χαίρων συλλαβὼν τὴν μείρακα.  Χρεμύλος οἶδ΄ οἶδα τὸν νοῦν· οὐκέτ΄ ἀξιοῖς ἴσως εἶναι μετ΄ αὐτῆσ.  Γραῦς ὁ δ΄ ἐπιτρέψων ἐστὶ τίσ;  Νεανίας οὐκ ἂν διαλεχθείην διεσπλεκωμένῃ ὑπὸ μυρίων ἐτῶν γε καὶ τρισχιλίων.  Χρεμύλος ὅμως δ΄ ἐπειδὴ καὶ τὸν οἶνον ἠξίους πίνειν, συνεκποτέ΄ ἐστί σοι καὶ τὴν τρύγα.  Νεανίας ἀλλ΄ ἔστι κομιδῇ τρὺξ παλαιὰ καὶ σαπρά.  Χρεμύλος οὐκοῦν τρύγοιπος ταῦτα πάντ΄ ἰάσεται.  Νεανίας ἀλλ΄ εἴσιθ΄ εἴσω· τῷ θεῷ γὰρ βούλομαι ἐλθὼν ἀναθεῖναι τοὺς στεφάνους τούσδ΄ οὓς ἔχω.  Γραῦς ἐγὼ δέ γ΄ αὐτῷ καὶ φράσαι τι βούλομαι.  Νεανίας ἐγὼ δέ γ΄ οὐκ εἴσειμι.  Χρεμύλος θάρρει, μὴ φοβοῦ. οὐ γὰρ βιάσεται.  Νεανίας πάνυ καλῶς τοίνυν λέγεισ. ἱκανὸν γὰρ αὐτὴν πρότερον ὑπεπίττουν χρόνον.  Γραῦς βάδιζ΄· ἐγὼ δέ σου κατόπιν εἰσέρχομαι.  Χρεμύλος ὡς εὐτόνως ὦ Ζεῦ βασιλεῦ τὸ γρᾴδιον ὥσπερ λεπὰς τῷ μειρακίῳ προσείχετο. Χοροῦ   Καρίων τίς ἔσθ΄ ὁ κόπτων τὴν θύραν; τουτὶ τί ἦν; οὐδεὶς ἔοικεν· ἀλλὰ δῆτα τὸ θύριον φθεγγόμενον ἄλλως κλαυσιᾷ.  ̔ερμῆς σέ τοι λέγω, ὁ Καρίων, ἀνάμεινον.  Καρίων οὗτος εἰπέ μοι, σὺ τὴν θύραν ἔκοπτες οὑτωσὶ σφόδρα;  ̔ερμῆς μὰ Δί΄ ἀλλ΄ ἔμελλον· εἶτ΄ ἀνέῳξάς με φθάσασ. ἀλλ΄ ἐκκάλει τὸν δεσπότην τρέχων ταχύ, ἒπειτα τὴν γυναῖκα καὶ τὰ παιδία, ἔπειτα τοὺς θεράποντασ, εἶτα τὴν κύνα, ἔπειτα σαυτόν, εἶτα τὴν ὗν.  Καρίων εἰπέ μοι, τί δ΄ ἔστιν;  ̔ερμῆς ὁ Ζεὺς ὦ πόνηρε βούλεται ἐς ταὐτὸν ὑμᾶς συγκυκήσας τρύβλιον ἁπαξάπαντας ἐς τὸ βάραθρον ἐμβαλεῖν.  Καρίων ἡ γλῶττα τῷ κήρυκι τούτων τέμνεται. ἀτὰρ διὰ τί δὴ ταῦτ΄ ἐπιβουλεύει ποιεῖν ἡμᾶσ;  ̔ερμῆς ὁτιὴ δεινότατα πάντων πραγμάτων εἴργασθ΄. ἀφ΄ οὗ γὰρ ἤρξατ΄ ἐξ ἀρχῆς βλέπειν ὁ Πλοῦτοσ, οὐδεὶς οὐ λιβανωτόν, οὐ δάφνην, οὐ ψαιστόν, οὐχ ἱερεῖον, οὐκ ἄλλ΄ οὐδὲ ἓν ἡμῖν ἔτι θύει τοῖς θεοῖσ.  Καρίων μὰ Δί΄ οὐδέ γε θύσει. κακῶς γὰρ ἐπεμελεῖσθ΄ ἡμῶν τότε.  ̔ερμῆς καὶ τῶν μὲν ἄλλων μοι θεῶν ἧττον μέλει, ἐγὼ δ΄ ἀπόλωλα κἀπιτέτριμμαι.  Καρίων σωφρονεῖσ.  ̔ερμῆς πρότερον γὰρ εἶχον μὲν παρὰ ταῖς καπηλίσιν πάντ΄ ἀγάθ΄ ἕωθεν εὐθύσ, οἰνοῦτταν μέλι ἰσχάδασ, ὅσ΄ εἰκός ἐστιν ̔ερμῆν ἐσθίειν· νυνὶ δὲ πεινῶν ἀναβάδην ἀναπαύομαι.  Καρίων οὔκουν δικαίωσ, ὅστις ἐποίεις ζημίαν ἐνίοτε τοιαῦτ΄ ἀγάθ΄ ἔχων;  ̔ερμῆς οἴμοι τάλασ, οἴμοι πλακοῦντος τοῦ ν΄ τετράδι πεπεμμένου.  Καρίων ποθεῖς τὸν οὐ παρόντα καὶ μάτην καλεῖσ.  ̔ερμῆς οἴμοι δὲ κωλῆς ἣν ἐγὼ κατήσθιον.  Καρίων ἀσκωλίαζ΄ ἐνταῦθα πρὸς τὴν αἰθρίαν.  ̔ερμῆς σπλάγχνων τε θερμῶν ὧν ἐγὼ κατήσθιον.  Καρίων ὀδύνη σε περὶ τὰ σπλάγχν΄ ἔοικέ τι στρέφειν.  ̔ερμῆς οἴμοι δὲ κύλικος ἴσον ἴσῳ κεκραμένησ.  Καρίων ταύτην ἐπιπιὼν ἀποτρέχων οὐκ ἂν φθάνοισ.  ̔ερμῆς ἆρ΄ ὠφελήσαις ἄν τι τὸν σαυτοῦ φίλον;  Καρίων εἴ του δέει γ΄ ὧν δυνατός εἰμί σ΄ ὠφελεῖν.  ̔ερμῆς εἴ μοι πορίσας ἄρτον τιν΄ εὖ πεπεμμένον δοίης καταφαγεῖν καὶ κρέας νεανικὸν ὧν θύεθ΄ ὑμεῖς ἔνδον.  Καρίων ἀλλ΄ οὐκ ἐκφορά.  ̔ερμῆς καὶ μὴν ὁπότε τι σκευάριον τοῦ δεσπότου ὑφέλοι΄, ἐγώ σε λανθάνειν ἐποίουν ἀεί.  Καρίων ἐφ΄ ᾧ τε μετέχειν καὐτὸς ὦ τοιχωρύχε. ἧκεν γὰρ ἄν σοι ναστὸς εὖ πεπεμμένοσ.  ̔ερμῆς ἔπειτα τοῦτόν γ΄ αὐτὸς ἂν κατήσθιεσ.  Καρίων οὐ γὰρ μετεῖχες τὰς ἴσας πληγὰς ἐμοί, ὁπότε τι ληφθείην πανουργήσας ἐγώ.  ̔ερμῆς μὴ μνησικακήσῃσ, εἰ σὺ Φυλὴν κατέλαβεσ. ἀλλὰ ξύνοικον πρὸς θεῶν δέξασθέ με.  Καρίων ἔπειτ΄ ἀπολιπὼν τοὺς θεοὺς ἐνθάδε μενεῖσ;  ̔ερμῆς τὰ γὰρ παρ΄ ὑμῖν ἐστι βελτίω πολύ.  Καρίων τί δέ; ταὐτομολεῖν ἀστεῖον εἶναί σοι δοκεῖ;  ̔ερμῆς πατρὶς γάρ ἐστι πᾶσ΄ ἵν΄ ἂν πράττῃ τις εὖ.  Καρίων τί δῆτ΄ ἂν εἴης ὄφελος ἡμῖν ἐνθάδ΄ ὤν;  ̔ερμῆς παρὰ τὴν θύραν στροφαῖον ἱδρύσασθέ με.  Καρίων στροφαῖον; ἀλλ΄ οὐκ ἔργον ἔστ΄ οὐδὲν στροφῶν.  ̔ερμῆς ἀλλ΄ ἐμπολαῖον.  Καρίων ἀλλὰ πλουτοῦμεν· τί οὖν ̔ερμῆν παλιγκάπηλον ἡμᾶς δεῖ τρέφειν;  ̔ερμῆς ἀλλὰ δόλιον τοίνυν.  Καρίων δόλιον; ἥκιστά γε· οὐ γὰρ δόλου νῦν ἔργον, ἀλλ΄ ἁπλῶν τρόπων.  ̔ερμῆς ἀλλ΄ ἡγεμόνιον.  Καρίων ἀλλ΄ ὁ θεὸς ἤδη βλέπει, ὥσθ΄ ἡγεμόνος οὐδὲν δεησόμεσθ΄ ἔτι.  ̔ερμῆς ἐναγώνιος τοίνυν ἔσομαι. τί δῆτ΄ ἐρεῖσ; Πλούτῳ γάρ ἐστι τοῦτο συμφορώτατον ποιεῖν ἀγῶνας μουσικοὺς καὶ γυμνικούσ.  Καρίων ὡς ἀγαθόν ἐστ΄ ἐπωνυμίας πολλὰς ἔχειν· οὗτος γὰρ ἐξηύρηκεν αὑτῷ βιότιον. οὐκ ἐτὸς ἅπαντες οἱ δικάζοντες θαμὰ σπεύδουσιν ἐν πολλοῖς γεγράφθαι γράμμασιν.  ̔ερμῆς οὐκοῦν ἐπὶ τούτοις εἰσίω;  Καρίων καὶ πλῦνέ γε αὐτὸς προσελθὼν πρὸς τὸ φρέαρ τὰς κοιλίασ, ἵν΄ εὐθέως διακονικὸς εἶναι δοκῇσ. <Χοροῦ>   ̔ιερεύς τίς ἂν φράσειε ποῦ ΄στι Χρεμύλος μοι σαφῶσ;  Χρεμύλος τί δ΄ ἔστιν ὦ βέλτιστε;  ̔ιερεύς τί γὰρ ἀλλ΄ ἢ κακῶσ; ἀφ΄ οὗ γὰρ ὁ Πλοῦτος οὗτος ἤρξατο βλέπειν, ἀπόλωλ΄ ὑπὸ λιμοῦ. καταφαγεῖν γὰρ οὐκ ἔχω, καὶ ταῦτα τοῦ σωτῆρος ἱερεὺς ὢν Διόσ.  Χρεμύλος ἡ δ΄ αἰτία τίς ἐστιν ὦ πρὸς τῶν θεῶν;  ̔ιερεύς θύειν ἔτ΄ οὐδεὶς ἀξιοῖ.  Χρεμύλος τίνος οὕνεκα;  ̔ιερεύς ὅτι πάντες εἰσὶ πλούσιοι· καίτοι τότε, ὅτ΄ εἶχον οὐδέν, ὁ μὲν ἂν ἥκων ἔμπορος ἔθυσεν ἱερεῖόν τι σωθείσ, ὁ δέ τις ἂν δίκην ἀποφυγών, ὁ δ΄ ἂν ἐκαλλιερεῖτό τις κἀμέ γ΄ ἐκάλει τὸν ἱερέα· νῦν δ΄ οὐδὲ εἷς θύει τὸ παράπαν οὐδὲν οὐδ΄ εἰσέρχεται, πλὴν ἀποπατησόμενοί γε πλεῖν ἢ μύριοι.  Χρεμύλος οὔκουν τὰ νομιζόμενα σὺ τούτων λαμβάνεισ;  ̔ιερεύς τὸν οὖν Δία τὸν σωτῆρα καὐτός μοι δοκῶ χαίρειν ἐάσας ἐνθάδ΄ αὐτοῦ καταμένειν.  Χρεμύλος θάρρει· καλῶς ἔσται γάρ, ἢν θεὸς θέλῃ. ὁ Ζεὺς ὁ σωτὴρ γὰρ πάρεστιν ἐνθάδε, αὐτόματος ἥκων.  ̔ιερεύς πάντ΄ ἀγαθὰ τοίνυν λέγεισ.  Χρεμύλος ἱδρυσόμεθ΄ οὖν αὐτίκα μάλ΄, ἀλλὰ περίμενε τὸν Πλοῦτον, οὗπερ πρότερον ἦν ἱδρυμένος τὸν ὀπισθόδομον ἀεὶ φυλάττων τῆς θεοῦ. ἀλλ΄ ἐκδότω τις δεῦρο δᾷδας ἡμμένασ, ἵν΄ ἔχων προηγῇ τῷ θεῷ σύ.  ̔ιερεύς πάνυ μὲν οὖν δρᾶν ταῦτα χρή.  Χρεμύλος τὸν Πλοῦτον ἔξω τις κάλει.  Γραῦς ἐγὼ δὲ τί ποιῶ;  Χρεμύλος τὰς χύτρασ, αἷς τὸν θεὸν ἱδρυσόμεθα, λαβοῦσ΄ ἐπὶ τῆς κεφαλῆς φέρε σεμνῶσ· ἔχουσα δ΄ ἦλθες αὐτὴ ποικίλα.  Γραῦς ὧν δ΄ οὕνεκ΄ ἦλθον;  Χρεμύλος πάντα σοι πεπράξεται. ἥξει γὰρ ὁ νεανίσκος ὡς σ΄ εἰς ἑσπέραν.  Γραῦς ἀλλ΄ εἴ γε μέντοι νὴ Δί΄ ἐγγυᾷ σύ μοι ἥξειν ἐκεῖνον ὡς ἔμ΄, οἴσω τὰς χύτρασ.  Χρεμύλος καὶ μὴν πολὺ τῶν ἄλλων χυτρῶν τἀναντία αὗται ποιοῦσι· ταῖς μὲν ἄλλαις γὰρ χύτραις ἡ γραῦς ἔπεστ΄ ἀνωτάτω, ταύτης δὲ νῦν τῆς γραὸς ἐπιπολῆς ἔπεισιν αἱ χύτραι.    Χορός οὐκ ἔτι τοίνυν εἰκὸς μέλλειν οὐδ΄ ἡμᾶσ, ἀλλ΄ ἀναχωρεῖν ἐς τοὔπισθεν· δεῖ γὰρ κατόπιν τούτων ᾄδοντας ἕπεσθαι.