  Ἀντιφάνης ο κωμωδιοποιόσ, ἑταῖρε Τιμόκρατεσ, ὡς ἀνεγίνωσκέ τινα τῷ βασιλεῖ ̓αλεξάνδρῳ τῶν ἑαυτοῦ κωμῳδιῶν, ὁ δ΄ δῆλος ἦν οὐ πάνυ τι ἀποδεχόμενοσ,  δεῖ γάρ, ἔφησεν, ὦ βασιλεῦ, τὸν ταῦτα ἀποδεχόμενον ἀπὸ συμβόλων τε πολλάκις δεδειπνηκέναι καὶ περὶ ἑταίρας πλεονάκις καὶ εἰληφέναι καὶ δεδωκέναι πληγάσ, ὥς φησι Λυκόφρων ὁ Χαλκιδεὺς ἐν τοῖς περὶ Κωμῳδίασ. ἡμεῖς οὖν τὸν περὶ ἐρωτικῶν λόγον ἐνταῦθα μέλλοντες κατατάττειν ἐγένοντο γὰρ καὶ περὶ γαμετῶν καὶ ἑταιρῶν πολλάκις λόγοι εἰδόσιν ἐκτιθέμενοι τὴν ἱστορίαν τῶν Μουσῶν τὴν ̓ερατὼ ἐπικαλεσάμενοι εἰς  μνήμην ἡμῖν ἰέναι τὸν ἐρωτικὸν ἐκεῖνον κατάλογον, ἐντεῦθεν τὴν καταρχὴν ποιησόμεθα·  εἰ δ΄ ἄγε νῦν, ̓ερατώ, πάρ θ΄ ἵστασο καί μοι ἔνισπε,  τίνες λόγοι περὶ αὐτοῦ τοῦ ἔρωτος καὶ τῶν ἐρωτικῶν ἐλέχθησαν. καὶ γὰρ τὰς γαμετὰς ὁ καλὸς ἡμῶν ἑστιάτωρ  ἐπαινῶν ̔́ερμιππον ἔφη ἐν τοῖς περὶ Νομοθετῶν ἱστορεῖν ὅτι ἐν Λακεδαίμονι εἰς οἴκημά τι σκοτεινὸν πᾶσαι ἐνεκλείοντο αἱ κόραι, συνεγκλειομένων καὶ τῶν ἀγάμων νεανίσκων καὶ ἕκαστος ἧς ἐπιλάβοιτο, ταύτην ἀπῆγεν ἄπροικον. διὸ καὶ Λύσανδρον ἐζημίωσαν ὅτι καταλιπὼν τὴν προτέραν ἑτέραν ἐβουλεύετο περικαλλεστέραν ἀγαγέσθαι. Κλέαρχος δ΄ ὁ Σολεὺς ἐν τοῖς περὶ Παροιμιῶν ἐν Λακεδαίμονι, φησί, τοὺς ἀγάμους αἱ γυναῖκες ἐν ἑορτῇ τινι περὶ τὸν βωμὸν ἕλκουσαι ῥαπίζουσιν,  ἵνα τὴν ἐκ τοῦ πράγματος ὕβριν φεύγοντες φιλοστοργῶσί τε καὶ ἐν ὥρᾳ προσίωσι τοῖς γάμοισ. ἐν δὲ ̓αθήναις πρῶτος Κέκροψ μίαν ἑνὶ ἔζευξεν, ἀνέδην τὸ πρότερον οὐσῶν τῶν συνόδων καὶ κοινογαμίων ὄντων. διὸ καὶ ἔδοξέ τισιν διφυὴς νομισθῆναι, οὐκ εἰδότων τῶν πρότερον διὰ τὸ πλῆθος  τὸν πατέρα. ἐκ τούτων οὖν τις ὁρμώμενος μέμψαιτ΄ ἂν τοὺς περιτιθέντας Σωκράτει δύο γαμετὰς γυναῖκασ, Ξανθίππην καὶ τὴν ̓αριστείδου Μυρτώ, οὐ τοῦ δικαίου καλουμένου οἱ χρόνοι γὰρ  οὐ συγχωροῦσιν ἀλλὰ τοῦ τρίτου ἀπ΄ ἐκείνου, εἰσὶ δὲ Καλλισθένησ, Δημήτριος ὁ Φαληρεύσ, Σάτυρος ὁ περιπατητικόσ, ̓αριστόξενοσ, οἷς τὸ ἐνδόσιμον ̓αριστοτέλης ἔδωκεν ἱστορῶν τοῦτο τῷ περὶ Εὐγενείασ· εἰ μὴ ἄρα συγκεχωρημένον κατὰ ψήφισμα τοῦτο ἐγένετο τότε διὰ σπάνιν ἀνθρώπων, ὥστ΄ ἐξεῖναι καὶ δύο ἔχειν γυναῖκας τὸν βουλόμενον, ὅθεν καὶ - τοὺς τῆς κωμῳδίας ποιητὰς ἀποσιωπῆσαι τοῦτο, πολλάκις τοῦ Σωκράτους μνημονεύοντασ, παρέθετο δὲ περὶ τῶν γυναικῶν  ψήφισμα · ̔ιερώνυμος ὁ ̔ρόδιοσ, ὅπερ σοι διαπέμψομαι εὐπορήσας τοῦ βιβλίου, ἀντεῖπε δὲ τοῖς λέγουσι περὶ τῶν Σωκράτους γυναικῶν Παναίτιος ὁ ̔ρόδιοσ.  παρὰ δὲ Πέρσαις ἀνέχεται ἡ βασίλεια τοῦ πλήθους τῶν παλλακίδων διὰ τὸ ὡς δεσπότην ἄρχειν τῆς γαμετῆς τὸν βασιλέα, ἔτι δὲ καὶ διὰ τὸ τὴν βασιλίδα, ὥς φησιν Δίνων ἐν τοῖς Περσικοῖσ, ὑπὸ τῶν παλλακίδων θρησκεύεσθαι προσκυνοῦσι  γοῦν αὐτήν. καὶ ὁ Πρίαμος δὲ πολλαῖς χρῆται γυναιξὶ καὶ ἡ ̔εκάβη οὐ δυσχεραίνει, λέγει γοῦν ὁ Πρίαμοσ·   ἐννεακαίδεκα μέν μοι ἰῆς ἐκ νηδύος ἦσαν,  τοὺς δ΄ ἄλλους μοι ἔτικτον ἐνὶ μεγάροισι γυναῖκεσ,  παρὰ δὲ τοῖς ̔́ελλησιν οὐκ ἀνέχεται ἡ τοῦ Φοίνικος μήτηρ τὴν τοῦ ̓αμύντορος παλλακίδα. Μήδεια δὲ καίπερ εἰδυῖα τὸ ἔθος ὅτι ἐστὶ βαρβαρικὸν οὐ φέρει οὐδὲ αὐτὴ τὸν Γλαύκης γάμον, ἤδη εἰς τὰ ἀμείνω καὶ ̔ελληνικὰ ἐκδεδιῃτημένη. καὶ ἡ Κλυταιμήστρα δὲ περιπαθὴς γενομένη τὴν Κασσάνδραν σὺν αὐτῷ τῷ ̓αγαμέμνονι ἀποκτείνει, ἣν εἰς τὴν ̔ελλάδα ὁ κρείων ἐπηγάγετο, ἐν ἔθει γενόμενος βαρβαρικῶν γάμων.  θαυμάσαι δ΄ ἂν  τισ, φησὶν ̓αριστοτέλησ, ὅτι οὐδαμοῦ τῆς ̓ιλιάδος ̔́ομηρος ἐποίησε Μενελάῳ συγκοιμωμένην παλλακίδα, πᾶσι δοὺς γυναῖκασ. κοιμῶνται γοῦν παρ΄ αὐτῷ καὶ οἱ γέροντες μετὰ γυναικῶν, Νέστωρ καὶ Φοῖνιξ. οὐ γὰρ ἦσαν οὗτοι ἐκλελυμένοι τοῖς σώμασιν ἐν τοῖς τῆς νεότητος χρόνοις ἢ διὰ μέθης ἢ δἰ ἀφροδισίων ἢ καὶ διὰ τῆς ἐν ταῖς ἀδηφαγίαις ἀπεψίασ, ὥστε εἰκότως ἔρρωντο τῷ γήρᾳ. ἔοικεν οὖν ὁ Σπαρτιάτης αἰδεῖσθαι γαμετὴν οὖσαν τὴν  ̔ελένην, ὑπὲρ ἧς καὶ τὴν στρατείαν ἤθροισεν  διόπερ φυλάττεται τὴν πρὸς ἄλλην κοινωνίαν. ὁ δ΄ ̓αγαμέμνων ὡς πολυγύναιος ὑπὸ Θερσίτου λοιδορεῖται·  πλεῖαί τοι χαλκοῦ κλισίαι, πολλαὶ δὲ γυναῖκες  εἰσὶν ἐνὶ κλισίῃς ἐξαίρετοι, ἅς τοι ̓αχαιοὶ  πρωτίστῳ δίδομεν. ἀλλ΄ οὐκ εἰκόσ, φησὶν ὁ ̓αριστοτέλησ, εἰς χρῆσιν εἶναι τὸ πλῆθος τῶν γυναικῶν, ἀλλ΄ εἰς γέρασ· ἐπεὶ οὐδὲ τὸν πολὺν οἶνον εἰς τὸ μεθύειν παρεσκευάσατο.  ὁ δὲ ̔ ̔ηρακλῆς πλείστας δόξας ἐσχηκέναι γυναῖκας ἦν γὰρ φιλογύνης ἀνὰ μέρος αὐτὰς εἶχεν,  ὡς ἂν στρατευόμενος καὶ κατὰ διάφορα γιγνόμενος χωρία· ἐξ ὧν καὶ τὸ τῶν τέκνων αὐτῷ πλῆθος ἐγένετο. ἐν ἑπτὰ μέντοι γε ἡμέραις πεντήκοντα διεπαρθένευσε Θεστίου κόρασ, ὡς ̔ηρόδωρος ἱστορεῖ. πολυγύναιος δ΄ ἐγένετο καὶ Αἰγεύσ· πρώτην μὲν γὰρ ἔγημε τὴν ̔́οπλητος θυγατέρα, μεθ΄ ἣν τῶν Χαλκώδοντος μίαν. παραδοὺς δ΄ ἀμφοτέρας φίλοις συνῆν πολλαῖς χωρὶς γάμων, ἔπειτα τὴν Πιτθέως ἔλαβεν Αἴθραν, μεθ΄ ἣν Μήδειαν.  Θησεὺς δὲ ̔ελένην ἁρπάσας ἑξῆς καὶ ̓αριάδνην  ἥρπασεν. ̓́ιστρος γοῦν ἐν τῇ τεσσαρεσκαιδεκάτῃ τῶν ̓αττικῶν καταλέγων τὰς τοῦ Θησέως γενομένας γυναῖκάς φησιν τὰς μὲν αὐτῶν ἐξ ἔρωτος γεγενῆσθαι, τὰς δ΄ ἐξ ἁρπαγῆσ, ἄλλας δ΄ ἐκ νομίμων γάμων ἐξ ἁρπαγῆς μὲν ̔ελένην, ̓αριάδνην, ̔ιππολύτην, καὶ τὰς Κερκύονος καὶ Σίνιδος θυγατέρασ, νομίμως δ΄ αὐτὸν γῆμαι Μελίβοιαν τὴν Αἴαντος μητέρα. ̔ησίοδος δέ φησιν καὶ ̔́ιππην  καὶ Αἴγλην, δι΄ ἣν καὶ τοὺς πρὸς ̓αριάδνην ὅρκους παρέβη, ὥς φησι Κέρκωψ. Φερεκύδης δὲ προστίθησι  καὶ Φερέβοιαν. πρὸ δὲ τῆς ̔ελένης καὶ ἐκ Τροιζῆνος ἥρπασεν ̓αναξώ. μετὰ δὲ τὴν ̔ιππολύτην Φαίδραν ἔσχεν.  Φίλιππος δ΄ ὁ Μακεδὼν οὐκ ἐπήγετο μὲν εἰς τοὺς πολέμους γυναῖκασ, ὥσπερ Δαρεῖος ὁ ὑπ΄ ̓αλεξάνδρου καταλυθείσ, ὃς περὶ τῶν ὅλων πολεμῶν τριακοσίας ἑξήκοντα περιήγετο παλλακάσ, ὡς ἱστορεῖ Δικαίαρχος ἐν τρίτῳ περὶ τοῦ τῆς ̔ελλάδος Βίου·· ὁ δὲ Φίλιππος αἰεὶ κατὰ πόλεμον ἐγάμει. ἐν ἔτεσι γοῦν εἴκοσι καὶ δυσὶν οἷς ἐβασίλευεν, ὥς φησι Σάτυρος ἐν τῷ περὶ τοῦ Βίου αὐτοῦ,  Αὐδάταν ̓ιλλυρίδα γήμας ἔσχεν ἐξ αὐτῆς θυγατέρα Κύνναν ἔγημεν δὲ καὶ Φίλαν ἀδελφὴν Δέρδα καὶ Μαχάτα. οἰκειώσασθαι δὲ θέλων καὶ τὸ Θετταλῶν  ἔθνος ἐπαιδοποιήσατο ἐκ δύο Θετταλίδων γυναικῶν, ὧν ἡ μὲν ἦν Φεραία Νικησίπολισ, ἥτις αὐτῷ ἐγέννησε Θετταλονίκην, ἡ δὲ Λαρισαία Φίλιννα, ἐξ ἧς ̓αρριδαῖον ἐτέκνωσε. προσεκτήσατο δὲ καὶ τὴν Μολοττῶν βασιλείαν γήμας ̓ολυμπιάδα, ἐξ  ἧς ἔσχεν ̓αλέξανδρον καὶ Κλεοπάτραν. καὶ τὴν Θρᾴκην δὲ ὅτε εἷλεν, ἧκε πρὸς αὐτὸν Κοθήλας ὁ τῶν Θρᾳκῶν βασιλεὺς ἄγων Μήδαν τὴν θυγατέρα καὶ δῶρα πολλά. γήμας δὲ καὶ ταύτην ἐπεισήγαγεν τῇ ̓ολυμπιάδι. ἐπὶ πάσαις δ΄ ἔγημε Κλεοπάτραν ἐρασθεὶς τὴν ̔ιπποστράτου μὲν ἀδελφήν, ̓αττάλου δὲ ἀδελφιδῆν καὶ ταύτην ἐπεισάγων τῇ ̓ολυμπιάδι ἅπαντα τὸν βίον τὸν ἑαυτοῦ συνέχεεν. εὐθέως γὰρ ἐν αὐτοῖς τοῖς γάμοις ὁ μὲν ̓́ατταλος · νῦν μέντοι γνήσιοι, ἔφη, καὶ οὐ νόθοι βασιλεῖς γεννηθήσονται.΄ καὶ ὁ ̓αλέξανδρος ἀκούσας ἔβαλεν ᾗ μετὰ χεῖρας εἶχεν κύλικι τὸν ̓́ατταλον, ἔπειτα  κἀκεῖνος αὐτὸν τῷ ποτηρίῳ. καὶ μετὰ ταῦτα ̓ολυμπιὰς μὲν εἰς Μολοττοὺς ἔφυγεν, ̓αλέξανδρος δ΄ εἰς ̓ιλλυριούσ, καὶ ἡ Κλεοπάτρα δ΄ ἐγέννησε τῷ Φιλίππῳ θυγατέρα τὴν κληθεῖσαν Εὐρώπην. φιλογύνης δ΄ ἦν καὶ Εὐριπίδης ὁ ποιητήσ. ̔ιερώνυμος γοῦν ἐν ̔ιστορικοῖς ̔υπομνήμασίν φησιν οὕτωσ·  εἰπόντος Σοφοκλεῖ τινος ὅτι μισογύνης ἐστὶν Εὐριπίδησ, ἔν γε ταῖς τραγῳδίαισ, ἔφη ὁ Σοφοκλῆσ· ἐπεὶ ἔν γε τῇ κλίνῃ φιλογύνησ.  αἱ δὲ γαμεταὶ ἡμῶν γυναῖκες οὔκ εἰσι τοιαῦται  οἵας Εὔβουλός φησιν ἐν Στεφανοπώλισιν·   μὰ Δί΄ οὐχὶ περιπεπλασμέναι ψιμυθίοις  οὐδ΄ ὥσπερ ὑμεῖς συκαμίνῳ τὰς γνάθους  κεχριμέναι. κἂν ἐξίητε τοῦ θέρουσ,  ἀπὸ τῶν μὲν ὀφθαλμῶν ὑδρορρόαι δύο  ῥέουσι μέλανοσ, ἐκ δὲ τῶν γνάθων ἱδρὼς  ἐπὶ τὸν τράχηλον ἄλοκα μιλτώδη ποιεῖ,  ἐπὶ τῷ προσώπῳ δ΄ αἱ τρίχες φορούμεναι   εἴξασι πολιαῖσ, ἀνάπλεῳ ψιμυθίου. ̓αναξίλας δ΄ ἐν Νεοττίδι φησίν  ὅστις ἀνθρώπων ἑταίραν ἠγάπησε πώποτε, ,  οὗτος οὐ γένος δύναιτ΄. ἂν παρανομώτερον φράσαι. τὶς γὰρ ἢ δράκαιν΄ ἄμικτος ἢ Χίμαιρα πυρπνόος  ἢ Χάρυβδις ἢ τρίκρανος Σκύλλα, ποντία κύων,  Σφίγξ, ̔́υδρα, λέαιν΄, ἔχιδνα, πτηνὰ θ΄ ̔αρπυιῶν γένη,  εἰς ὑπερβολὴν ἀφῖκται τοῦ καταπτύστου γένουσ;   οὐκ ἔνεσθ΄ · αὗται δ΄ ἁπάντων ὑπερέχουσι τῶν κακῶν.  ἔστι δὲ σκοπεῖν ἀπ΄ ἀρχῆς πρῶτα μὲν τὴν Πλαγγόνα,  ἥτις ὥσπερ ἡ Χίμαιρα πυρπολεῖ τοὺς βαρβάρους  εἷς μόνος δ΄ ἱππεύς τις αὐτῆς τὸν βίον παρείλετο·  πάντα τὰ σκεύη γὰρ ἕλκων ᾤχετ΄ ἐκ τῆς οἰκίασ,  οἱ Σινώπῃ δ΄ αὖ συνόντες οὐχ ̔́υδρᾳ σύνεισι νῦν;  γραῦς μὲν αὐτή, παραπέφυκε δ΄ ἡ Γνάθαινα πλησίον,   ὥστ΄ ἀπαλλαγεῖσι ταύτης ἔστι διπλάσιον κακόν,   ἡ δὲ Νάννιον τί νυνὶ διαφέρειν Σκύλλης δοκεῖ;  οὐ δύ΄ ἀποπνίξασ1΄ ἑταίρους τὸν τρίτον θηρεύεται  ἔτι λαβεῖν, ἀλλ΄ ἐξέπαισε πορθμὶς ἐλατίνῳ πλάτῃ·  δὲ Φρύνη τὴν Χάρυβδιν οὐχὶ πόρρω που ποιεῖ,  τόν τε ναύκληρον λαβοῦσα καταπέπωκ΄ αὐτῷ σκάφει. ἡ Θεανὼ δ΄ οὐχὶ Σειρήν ἐστιν ἀποτετιλμένη;  βλέμμα καὶ φωνὴ γυναικόσ, τὰ σκέλη δὲ κοψίχου.   Σφίγγα Θηβαίαν δὲ πάσας ἔστι τὰς πόρνας καλεῖν, αἳ λαλοῦσ1΄ ἁπλῶς μὲν οὐδέν, ἀλλ΄ ἐν αἰνιγμοῖς τισιν, ὡς ἐρῶσι καὶ φιλοῦσι καὶ σύνεισιν ἡδέωσ.  εἶτα  τετράπους μοι γένοιτο, φησί, σκίμπους ἢ θρόνοσ,  εἶτα δὴ  τρίπους τισ, εἶτα, φησί,  παιδίσκη δίπουσ.  εἶθ΄ ὁ μὲν γνοὺς ταῦτ΄ ἀπῆλθεν εὐθὺς ὥσπερ Οἰδίπουσ,   οὐδ΄ ἰδεῖν δόξας ἐκείνην, σῴζεται δ΄ ἄκων μόνοσ,  οἱ δ΄ ἐρᾶσθαι προσδοκῶντες εὐθὺς εἰσιν ἠρμένοι   καὶ φέρονθ΄ ὑψοῦ πρὸς αἴθραν. συντεμόντι δ΄ οὐδὲ ἓν  ἔσθ΄ ἑταίρας ὅσα περ ἔστιν θηρί΄ ἐξωλέστερον. τοιαῦτα πολλὰ τοῦ Λαρηνσίου λέγοντος ὁ Λεωνίδης ψέγων τὸ τῆς γαμετῆς ὄνομα τὰ ἐκ τῶν Μάντεων ΄ ̓αλέξιδος προηνέγκατο ταυτὶ τῶν ἐπῶν  ὦ δυστυχεῖς ἡμεῖς γαμέται πεπρακότες  τὴν τοῦ βίου παρρησίαν καὶ τὴν τρυφήν,   γυναιξὶ δοῦλοι ζῶμεν ἀντ΄ ἐλευθέρων.  ἔπειτ΄ ἔχειν προῖκ΄, οὐχὶ τιμὴν πάσχομεν;   πικράν γε καὶ μεστὴν γυναικείας χολῆσ,  ἡ τῶν γὰρ ἀνδρῶν ἐστι πρὸς ἐκείνην μέλι.  οἱ μέν γε συγγνώμην ἔχουσ1΄ ἀδικούμενοι,  αὗται δ΄ ἀδικοῦσαι καὶ προσεγκαλοῦσ1΄ ἔτι  ὧν οὐκ ἐχρῆν ἄρχουσιν, ὧν δ΄ ἄρχειν ἐχρῆν  ἀμελοῦσιν, ἐπιορκοῦσιν, οὐδὲ ἓν κακὸν  ἔχουσι καὶ κάμνειν λέγουσ1΄ ἑκάστοτε.  Ξέναρχος δ΄ ἐν ̔́υπνῳ φησὶν   εἶτ΄ εἰσὶν οἱ τέττιγες οὐκ εὐδαίμονεσ,  ὧν ταῖς γυναιξὶν οὐδ΄ ὁτιοῦν φωνῆς ἔνι;  Φιλέταιρος Κορινθιαστῇ·  ὡς τακερόν, ὦ Ζεῦ, καὶ μαλακὸν τὸ βλέμμ΄ ἔχει,   οὐκ ἐτὸς ̔εταίρας ἱερόν ἐστι πανταχοῦ,  ἀλλ΄ οὐχὶ γαμετῆς οὐδαμοῦ τῆς ̔ελλάδοσ. ̓́αμφις δ΄ ἐν ̓αθάμαντι·   εἶτ΄ οὐ γυναικός ἐστιν εὐνοικώτερον  γαμετῆς ἑταίρα; πολύ γε καὶ μάλ΄ εἰκότωσ.   ἡ μὲν νόμῳ γὰρ καταφρονοῦσ1΄ ἔνδον μένει,  ἡ δ΄ οἶδεν ὅτι ἢ τοῖς τρόποις ὠνητέος  ἄνθρωπός ἐστιν ἢ πρὸς ἄλλον ἀπιτέον.   Εὔβουλος δ΄ ἐν Χρυσίλλᾳ `  κακὸς κακῶς ἀπόλοιθ΄ ὅστις γυναῖκα δεύτερος  ἔγημε· τὸν γὰρ πρῶτον οὐκ ἐρῶ κακῶσ,  ὁ μὲν γὰρ ἦν ἄπειροσ, οἶμαι, τοῦ κακοῦ,  ὁ δ΄ οἷον ἦν γυνὴ κακὸν πεπυσμένοσ. καὶ προελθών φησιν  ὦ Ζεῦ πολυτίμητ΄, εἶτ΄ ἐγὼ κακῶς ποτε·   ἐρῶ γυναῖκασ; νὴ Δί΄ ἀπολοίμην ἄρα,  πάντων ἄριστον κτημάτων, εἰ δ΄ ἐγένετο  κακὴ γυνὴ Μήδεια, Πηνελόπη δὲ γε  μέγα πρᾶγμ΄. ἐρεῖ τις ὡς Κλυταιμνήστρα κακὴ  ̓́αλκηστιν ἀντέθηκα χρηστήν. ἀλλ΄ ἴσως  Φαίδραν ἐρεῖ κακῶς τισ· ἀλλὰ νὴ Δία  χρηστή τις ἦν μέντοιτίσ; οἴμοι δείλαιοσ,  ταχέως γέ μ΄ αἱ χρησταὶ γυναῖκες ἐπέλιπον,  τῶν δ΄ αὖ πονηρῶν ἔτι λέγειν πολλὰς ἔχω.  ̓αριστοφῶν δ΄ ἐν Καλλωνίδῃ·   κακὸς κακῶς ἀπόλοιθ΄ ὁ γήμας δεύτερος  θνητῶν, ὁ μὲν γὰρ πρῶτος οὐδὲν ἠδίκει·  οὔπω γὰρ εἰδὼς οὗτος οἷον ἦν κακὸν  ἐλάμβανεν γυναῖχ΄  ὁ δ΄ ὕστερον λαβὼν  εἰς προὖπτον εἰδὼς αὑτὸν ἐνέβαλεν κακόν. καὶ ̓αντιφάνης ἐν Φιλοπάτορι·   γεγάμηκε δήπου. β. τί σὺ λέγεισ; ἀληθινῶς  γεγάμηκεν, ὃν ἐγὼ ζῶντα περιπατοῦντά τε  κατέλιπον;  Μένανδρος δ΄ ἐν ̓αρρηφόρῳ ἢ Αὐλητρίδι·   οὐ γαμεῖσ, ἂν νοῦν ἔχῃσ, τοῦτον καταλείπων τὸν βίον. γεγάμηκα γὰρ  αὐτόσ·· διὰ τοῦτό σοι παραινῶ μὴ γαμεῖν.  β. δεδογμένον τὸ πρᾶγμ΄ ἀνερρίφθω κύβοσ.  α. πέραινε, σωθείης δέ· νῦν ἀληθινὸν  εἰς πέλαγος αὑτὸν ἐμβαλεῖς γὰρ πραγμάτων,  οὐ Λιβυκὸν οὐδ΄ Αἰγαῖον, οὗ τῶν τριάκοντ΄ οὐκ ἀπόλλυται τρία  πλοιάρια· γήμας δ΄ οὐδὲ εἷς σέσωσθ΄ ὅλωσ. ἐν δὲ ̓εμπιμπραμένῃ ·   ἐξώλης ἀπόλοιθ΄ ὅστις ποτὲ   ὁ πρῶτος ἦν γήμασ, ἔπειθ΄ ὁ δεύτεροσ, εἶθ΄ ὁ τρίτοσ, εἶθ΄ ὁ τέταρτοσ, εἶθ΄ ὁ Μεταγένησ.  Καρκίνος δ΄ ὁ τραγικὸς ἐν Σεμέλῃ, ἧς ἀρχὴ ὦ νύκτεσ, φησὶν  ὦ Ζεῦ, τί χρὴ γυναῖκας ἐξειπεῖν κακόν;  ἀρκοῦν ἂν εἴη κἂν γυναῖκ΄ εἴπῃς μόνον. οὐκ αἰσθάνονται δ΄ οὐδ΄ οἱ παρ΄ ἠλικίαν νέας ἀγόμενοι γυναῖκας εἰς προὖπτον κακὸν αὑτοὺς ἐμβάλλοντεσ, καίτοι τοῦ Μεγαρικοῦ ποιητοῦ παραινέσαντος αὐτοῖσ·   οὔ τοι σύμφορόν ἐστι γυνὴ νέα ἀνδρὶ γέροντι·  οὐ γὰρ πηδαλίῳ πείθεται ὡς ἄκατοσ,  οὐδ΄ ἄγκυραι ἔχουσιν ἀπορρήξασα δὲ δεσμὰ  πολλάκις ἐκ νυκτῶν ἄλλον ἔχει λιμένα.  καὶ Θεόφιλος δὲ ἐν Νεοπτολέμῳ ἔφη·  οὐ σύμφορον νέα ΄ στὶ πρεσβύτῃ γυνή.  ὥσπερ γὰρ ἄκατος οὐδὲ μικρὸν πείθεται  ἑνὶ πηδαλίῳ, τὸ πεῖσμ΄· ἀπορρήξασα δὲ  ἐκ νυκτὸς ἕτερον λιμέν΄ ἔχουσ1΄ ἐξευρέθη.  οὐδένα δὲ ὑμῶν ἀγνοεῖν οἴομαι, ἄνδρες φίλοι, ὅτι καὶ οἱ μέγιστοι πόλεμοι διὰ γυναῖκας ἐγένοντο. ὁ ̓ιλιακὸς δι΄ ̔ελένην, ὁ λοιμὸς διὰ Χρυσηίδα, ̓αχιλλέως μῆνις διὰ Βρισηίδα· καὶ ὁ ἱερὸς δὲ καλούμενος πόλεμος δι΄ ἑτέραν γαμετήν, φησὶν Δοῦρις ἐν δευτέρᾳ ̓ιστοριῶν, Θηβαίαν γένοσ, ὄνομα  Θεανώ, ἁρπασθεῖσαν ὑπὸ Φωκέως τινόσ, δεκαετὴς δὲ καὶ οὗτος γενόμενος τῷ δεκάτῳ ἔτει Φιλίππου συμμαχήσαντος πέρας ἔσχεν τότε γὰρ εἷλον οἱ Θηβαῖοι τὴν Φωκίδα, καὶ ὁ Κρισαικὸς δὲ πόλεμος  ὀνομαζόμενοσ, ὥς φησι Καλλισθένης ἐν τῷ περὶ τοῦ ̔ιεροῦ Πολέμου, ὅτε Κιρραῖοι πρὸς Φωκεῖς ἐπολέμησαν, δεκαέτης ἦν, ἁρπασάντων Κιρραίων τὴν Πελάγοντος τοῦ Φωκέως θυγατέρα Μεγιστὼ καὶ τὰς ̓αργείων θυγατέρας ἐπανιούσας ἐκ τοῦ Πυθικοῦ ἱεροῦ, δεκάτῳ δὲ ἔτει ἑάλω καὶ ἡ Κίρρα, ἀνετράπησαν δὲ καὶ ὅλοι οἶκοι διὰ γυναῖκασ· ὁ Φιλίππου τοῦ ̓αλεξάνδρου πατρὸς διὰ τὸν Κλεοπάτρας γάμον, ὁ ̔ ̔ηρακλέους διὰ τὴν ̓ιόλης ἐπιγαμίαν τῆς Εὐρύτου θυγατρόσ, ὁ Θησέως διὰ τὴν  Φαίδρας τῆς Μίνωοσ, ὁ ̓αθάμαντος διὰ τὸν Θεμιστοῦς τῆς ̔υψέωσ, ὁ ̓ιάσονος διὰ τὸν Γλαύκης τῆς Κρέοντοσ, ὁ ̓αγαμέμνονος διὰ Κασσάνδραν, καὶ ἡ ἐπ΄ Αἴγυπτον δὲ Καμβύσου στρατεία, ὥς φησι Κτησίασ, διὰ γυναῖκα ἐγένετο. ὁ γὰρ Καμβύσης πυνθανόμενος τὰς Αἰγυπτίας γυναῖκας ἐν ταῖς συνουσίαις διαφέρειν τῶν ἄλλων ἔπεμψεν πρὸς ̓́αμασιν τὸν Αἰγυπτίων βασιλέα, μίαν αἰτῶν πρὸς γάμον τῶν θυγατέρων, ὁ δὲ τῶν μὲν ἑαυτοῦ οὐκ  ἔδωκεν, ὑπονοήσας μὴ γυναικὸς ἕξειν αὐτὴν τιμὴν  ἀλλὰ παλλακίδοσ· ἔπεμψε δὲ τὴν ̓απρίου θυγατέρα Νειτῆτιν. ὁ δὲ ̓απρίας ἐκπεπτώκει τῆς Αἰγυπτίων βασιλείας διὰ τὴν γενομένην ἧτταν πρὸς Κυρηναίους καὶ ἀνῄρητο ὑπὸ ̓αμάσιδοσ. ἡσθεὶς οὖν ὁ Καμβύσης τῇ Νειτήτιδι καὶ σφόδρα ἐρεθισθεὶς ἐκμανθάνει παρ΄ αὐτῆς τὰ πάντα καὶ δεηθείσης ἐκδικῆσαι τοῦ ̓απρίου τὸν φόνον πείθεται πολεμῆσαι Αἰγυπτίοισ. Δίνων δ΄ ἐν τοῖς  Περσικοῖς καὶ Λυκέας ὁ Ναυκρατίτης ἐν τρίτῃ Αἰγυπτιακῶν τὴν Νειτῆτιν Κύρῳ πεμφθῆναί φασιν ὑπὸ ̓αμάσιδοσ· ἐξ ἧς γεννηθῆναι τὸν Καμβύσην, ὃν ἐκδικοῦντα τῇ μητρὶ ἐπ΄ Αἴγυπτον ποιήσασθαι στρατείαν. Δοῦρις δ΄ ὁ Σάμιος καὶ πρῶτον· γενέσθαι πόλεμόν φησι δύο γυναικῶν τὸν ̓ολυμπιάδος καὶ Εὐρυδίκησ· ἐν ᾧ τὴν μὲν βακχικώτερον μετὰ τυμπάνων προελθεῖν, τὴν δ΄ Εὐρυδίκην Μακεδονικῶς καθωπλισμένην, ἀσκηθεῖσαν τὰ πολεμικὰ παρά Κύννῃ τῇ ̓ιλλυρίδι.  ἐπὶ τούτοις τοῖς λόγοις ἔδοξε τοῖς παροῦσι τῶν φιλοσόφων περὶ τοῦ ἔρωτος καὶ αὐτούς τι εἰπεῖν καὶ περὶ κάλλουσ, καὶ ἐλέχθησαν λόγοι φιλόσοφοι πάμπολλοι· ἐν οἷς τινες καὶ ἐμνημόνευσαν τοῦ σκηνικοῦ φιλοσόφου Εὐριπίδου ᾀσμάτων, ὧν ἦν καὶ τάδε·   παίδευμα δ΄ ̓́ερως σοφίασ, ἀρετῆς  πλεῖστον ὑπάρχει,  καὶ προσομιλεῖν οὗτος ὁ δαίμων  πάντων ἥδιστος ἔφυ θνητοῖσ.  καὶ γὰρ ἄλυπον τέρψιν τιν΄ ἔχων  εἰσἐλπίδ΄ ἄγει. τοῖς δ΄ ἀτελέστοις   τῶν τοῦδε πόνων μήτε συνείην  χωρὶς τ΄ ἀγρίων ναίοιμι τρόπων,  τὸ δ΄ ἐρᾶν προλέγω τοῖσι νέοισιν  μή ποτε φεύγειν,  χρῆσθαι δ΄ ὀρθῶς ὅταν ἔλθῃ.  καὶ κατὰ τὸν Πίνδαρον δὲ ἄλλος τις ἔφη·   εἴη καὶ ἐρᾶν καὶ ἔρωτι χαρίζεσθαι κατὰ καιρόν. ἕτερος δέ τις προσέθηκε τῶν Εὐριπίδου τάδε·  σὺ δ΄, ὦ τύραννε θεῶν τε κἀνθρώπων ̓́ερωσ,  ἢ μὴ δίδασκε τὰ καλὰ φαίνεσθαι καλὰ  ἢ τοῖς ἐρῶσιν ὧν σὺ δημιουργὸς εἶ   μοχθοῦσι μόχθους εὐτυχῶς συνεκπόνει.  καὶ ταῦτα μὲν δρῶν τίμιος θνητοῖς ἔσῃ,  μὴ δρῶν δ΄ ὑπ΄ αὐτοῦ τοῦ διδάσκεσθαι φιλεῖν  ἀφαιρεθήσῃ χάριτας αἷς τιμῶσί σε.  Ποντιανὸς δὲ Ζήνωνα ἔφη τὸν Κιτιέα ὑπολαμβάνειν τὸν ̓́ερωτα θεὸν εἶναι φιλίας καὶ ὁμονοίασ,ϡ ἔτι δὲ καὶ ἐλευθερίας παρασκευαστικόν, ἄλλου δὲ οὐδενόσ. διὸ καὶ ἐν τῇ Πολιτείᾳ ἔφη τὸν ̓́ερωτα  θεὸν εἶναι συνεργὸν ὑπάρχοντα πρὸς τὴν τῆς  πόλεως σωτηρίαν. ὅτι δὲ καὶ οἱ τούτου πρεσβύτεροι κατὰ φιλοσοφίαν σεμνόν τινα τὸν ̓́ερωτα καὶ παντὸς αἰσχροῦ κεχωρισμένον ᾔδεσαν δῆλον ἐκ τοῦ κατὰ τὰ γυμνάσια αὐτὸν συνιδρῦσθαι ̔ερμῇ καὶ ̔ηρακλεῖ, τῷ μὲν λόγου, τῷ δ΄ ἀλκῆς προεστῶτι ὧν ἑνωθέντων φιλία τε καὶ ὁμόνοια γεννᾶται, δι΄ ὧν ἡ καλλίστη ἐλευθερία τοῖς ταῦτα - μετιοῦσιν συναύξεται· ̓αθηναῖοι δὲ τοσοῦτον ἀπέσχον τοῦ συνουσίας τινὸς διαλαβεῖν προεστάναι  τὸν ̓́ερωτα ὥστε τῆς ΄ ̓ακαδημίας ἐκδήλως τῇ ̓αθηνᾷ καθιερωμένης αὐτόθι τὸν ̓́ερωτα ἱδρυσάμενοι συνθύουσιν αὐτῷ. Θεσπιεῖς τε τὰ ̓ερωτίδια τιμῶσιν καθάπερ ̓αθήναια ̓αθηναῖοι καὶ ̓ολύμπια ̓ηλεῖοι ̔ρόδιοί τε τὰ ̔αλίεια. καὶ ἐν ταῖς δημοτελέσι δὲ σπονδαῖς ὡς ἐπίπαν ὁ ̓́ερως τιμᾶται. Λακεδαιμόνιοι δὲ πρὸ τῶν παρατάξεων ̓́ερωτι προθύονται, ὡς ἐν τῇ τῶν παραταττομένων φιλίᾳ κειμένης τῆς σωτηρίας τε καὶ νίκησ, καὶ  Κρῆτες δ΄ ἐν ταῖς παρατάξεσι τοὺς καλλίστους τῶν πολιτῶν κοσμήσαντες διὰ τούτων θύουσι τῷ ̓́ερωτι, ὡς Σωσικράτης ἱστορεῖ. ὁ δὲ παρὰ Θηβαίοις ἱερὸς λόχος καλούμενος συνέστηκεν ἐξ ἐραστῶν καὶ ἐρωμένων, τὴν τοῦ θεοῦ σεμνότητα ἐμφαίνων, ἀσπαζομένων θάνατον ἔνδοξον ἀντ΄  αἰσχροῦ καὶ ἐπονειδίστου βίου. Σάμιοι δέ, ὥς φησιν ̓ερξίας ἐν Κολοφωνιακοῖσ, γυμνάσιον ἀναθέντες  τῷ ̓́ερωτι τὴν διὰ τοῦτον ἀγομένην ἑορτὴν ̓ελευθέρια προσηγόρευσαν δι΄ ὃν θεὸν καὶ ̓αθηναῖοι ἐλευθερίας ἔτυχον, καὶ οἱ Πεισιστρατίδαι ἐκπεσόντες ἐπεχείρησαν διαβάλλειν πρῶτοι τὰς περὶ τὸν θεὸν τοῦτον πράξεισ. τούτων λεχθέντων ὁ Πλούταρχος ἀπεμνημόνευσε τῶν ἐκ Φαίδρου ̓αλέξιδοσ·  πορευομένῳ δ΄ ἐκ Πειραιῶς ὑπὸ τῶν κακῶν  καὶ τῆς ἀπορίας φιλοσοφεῖν ἐπῆλθέ μοι.   καί μοι δοκοῦσιν ἀγνοεῖν οἱ ζωγράφοι τὸν ̓́ερωτα, συντομώτατον δ΄ εἰπεῖν, ὅσοι  τοῦ δαίμονος τούτου ποιοῦσιν εἰκόνασ,  ἐστὶν γὰρ οὔτε θῆλυς οὔτ΄ ἄρσην, πάλιν  οὔτε θεὸς οὔτ΄ ἄνθρωποσ, οὔτ΄ ἀβέλτερος  οὔτ΄ αὖθις ἔμφρων, ἀλλὰ συνενηνεγμένος  πανταχόθεν, ἑνὶ τύπῳ τε πόλλ΄ εἴδη φέρων,  ἡ τόλμα μὲν γὰρ ἀνδρόσ, ἀνδρός δειλία γυναικόσ, ἡ δ΄ ἄνοια μανίασ, ὁ δὲ λόγος  φρονοῦντοσ, ἡ σφοδρότης δὲ θηρόσ, ὁ δὲ πόνος   ἀδάμαντοσ, ἡ φιλοτιμία δὲ δαίμονοσ. καὶ ταῦτ΄ ἐγώ, μὰ τὴν ̓αθηνᾶν καὶ θεούσ,  οὐκοἶδ΄ ὅ τι ἐστίν, ἀλλ΄ ὅμως ἔχει γέ τι  τοιοῦτον, ἐγγὺς τ΄ εἰμὶ τοῦ νοήματοσ.  Εὔβουλος δ΄ ἢ ̓αραρὼς ἐν Καμπυλίωνι·  τίς  ἦν ὁ γράψας πρῶτος ἀνθρώπων ἄρα  ἢ κηροπλαστήσας ̓́ερωθ΄ ὑπόπτερον;  ὡς οὐδὲν ᾔδει πλὴν χελιδόνας γράφειν,  ἀλλ΄ ἦν ἄπειρος τῶν τρόπων τῶν τοῦ θεοῦ,   ἐστὶν γὰρ οὔτε κοῦφος οὔτε ῥᾴδιος  ἀπαλλαγῆναι τῷ φέροντι τὴν νόσον,  βαρὺς δὲ κομιδῇ. πῶς ἂν οὖν ἔχοι πτερὰ  τοιοῦτο πρᾶγμα; λῆροσ, εἰ κἄφησέ τισ. ̓́αλεξις δ΄ ἐν ̓αποκοπτομένῳ·   λέγεται γὰρ λόγος  ὑπὸ τῶν σοφιστῶν μὴ πέτεσθαι τὸν θεὸν  τὸν ̓́ερωτα, τοὺς δ΄ ἐρῶντασ· αἰτίαν δ΄ ἔχειν  ἐκεῖνον ἄλλωσ, ἠγνοηκότας τοὺς   γραφεῖς ἔχοντα πτέρυγας αὐτὸν ζωγραφεῖν.  Θεόφραστος δ΄ ἐν τῷ ̓ερωτικῷ Χαιρήμονά φησι τὸν τραγικὸν λέγειν ὡς τὸν οἶνον τῶν χρωμένων τοῖς τρόποις κεράννυσθαι, οὕτως καὶ τὸν ̓́ερωτα ὃς μετριάζων μέν ἐστιν εὔχαρισ, ἐπιτεινόμενος δὲ καὶ διαταράττων χαλεπώτατος  διόπερ  ὁ ποιητὴς οὗτος οὐ κακῶς αὐτοῦ τὰς δυνάμεις διαιρῶν φησι  δίδυμα γὰρ τόξα αὐτὸν ἐντείνεσθαι χαρίτων, τὸ μὲν ἐπ΄ εὐαίωνι τύχᾳ, τὸ δ΄ ἐπὶ συγχύσει βιοτᾶσ.  ὁ δ΄ αὐτὸς οὗτος ποιητὴς καὶ περὶ τῶν ἐρώντων ἐν τῷ ἐπιγραφομένῳ Τραυματίᾳ φησὶν οὕτωσ· τίς  οὐχί φησι τοὺς ἐρῶντας ζῆν πόνοισ;   οὓς δεῖ γε πρῶτον μὲν στρατευτικωτάτους  εἶναι πονεῖν τε δυναμένους τοῖς σώμασιν  μάλιστα προσεδρεύειν τ΄ ἀρίστους τῷ πόθῳ,  ποιητικούσ, ἰταμούσ, προθύμουσ, εὐπόρους  ἐν τοῖς ἀπόροισ, βλέποντας ἀθλιωτάτουσ.  Θεόφιλος δ΄ ἐν τῷ Φιλαύλῳ·  τίς  φησὶ τοὺς ἐρῶντας οὐχὶ νοῦν ἔχειν;  ἦ ποὺ τίς ἐστι τοὺς τρόπους ἀβέλτεροσ.  εἰ γὰρ ἀφέλοι τις τοῦ βίου τὰς ἡδονάσ,  καταλείπετ΄ οὐδὲν ἄλλο πλὴν τεθνηκέναι.  ἐγὼ μὲν οὖν καὐτὸς κιθαριστρίας ἐρῶν,  παιδὸς κόρησ, οὐ νοῦν ἔχω πρὸς τῶν θεῶν;  κάλλει καλῆσ, μεγέθει μεγάλησ, τέχνῃ σοφῆσ·  ἥν ἐστ΄ ἰδεῖν ἥδιον ἢ τὸ θεωρικὸν   ἔχουσιν ὑμῖν διαπονεῖν ἑκάστοτε.  ̓αριστοφῶν δὲ ἐν Πυθαγοριστῇ·   εἶτ΄ οὐ δικαίως ἔστ΄ ἀπεψηφισμένος  ὑπὸ τῶν θεῶν τῶν δώδεκ΄ εἰκότως τ΄ ̓́ερωσ;  ἐτάραττε κἀκείνους γὰρ ἐμβάλλων στάσεις  ὅτ΄ ἦν μετ΄ αὐτῶν. ὡς δὲ λίαν ἦν θρασὺς  καὶ σοβαρόσ, ἀποκόψαντες αὐτοῦ. τὰ πτερὰ  ἵνα μὴ πέτηται πρὸς τὸν οὐρανὸν πάλιν,  δεῦρ΄ αὐτὸν ἐφυγάδευσαν ὡς ἡμᾶς κάτω,  τὰς δὲ πτέρυγας ἃς εἶχε τῇ Νίκῃ φορεῖν   ἔδοσαν, περιφανὲς σκῦλον ἀπὸ τῶν πολεμίων  περὶ δὲ τοῦ ἐρᾶν ̓́αμφις ἐν Διθυράμβῳ φησίν·  τί φῄσ; σὺ ταυτὶ προσδοκᾷς πείσειν ἐμὲ  ὡς ἔστ΄ ἐραστὴς ὅστις ὡραῖον φιλῶν·  τρόπων ἐραστής ἐστι, τὴν ὄψιν παρείσ;  ἄφρων γ΄ ἀληθῶσ. οὔτε τοῦτο πείθομαι  οὔθ΄ ὡς πένης ἄνθρωπος ἐνοχλῶν πολλάκις  τοῖς εὐποροῦσιν οὐ λαβεῖν τι βούλεται. ̓́αλεξις ̔ελένῃ·   ὡς ὅστις αὐτῆς τῆς ἀκμῆς τῶν σωμάτων  ἐρᾷ, τὸν ἄλλον δ΄ οὐδὲ γινώσκει λόγον,  τῆς ἡδονῆς ἐστ΄, οὐχὶ τῶν φίλων φίλοσ,  ἀδικεῖ τε τὸν ̓́ερωτ΄ ἐμφανῶς θνητὸς θεόν, ἄπιστον αὐτὸν πᾶσι τοῖς καλοῖς ποιῶν.  τούτων τῶν ̓αλέξιδος ἀπομνημονεύσας ὁ Μυρτίλος κᾆτα ἀποβλέψας εἰς τοὺς τὰ τῆς στοᾶς αἱρουμένους  τὰ ̔ερμείου τοῦ Κουριέως ἐκ τῶν ̓ιάμβων προειπών·   ἀκούσατ΄, ὦ Στύακεσ, ἔμποροι λήρου,   λόγων ὑποκριτῆρεσ, οἳ μόνοι πάντα τἀν τοῖς πίναξι πρίν τι τῷ σοφῷ δοῦναι,  αὐτοὶ καταρροφεῖτε κᾆθ΄ ἁλίσκεσθε  ἐναντία πράσσοντες οἷς τραγῳδεῖτε,  παιδοπῖπαι ὄντες καὶ τοῦτο μόνον ἐζηλωκότες τὸν ἀρχηγὸν ὑμῶν τῆς σοφίας Ζήνωνα τὸν Φοίνικα, ὃς οὐδέποτε γυναικὶ ἐχρήσατο, παιδικοῖς δ΄ αἰεί, ὡς ̓αντίγονος ὁ Καρύστιος ἱστορεῖ ἐν τῷ περὶ τοῦ Βίου αὐτοῦ. θρυλεῖτε· γὰρ ὅτι δεῖ μὴ τῶν σωμάτων ἀλλὰ τῆς ψυχῆς ἐρᾶν οἵτινες μέχρι ὀκτὼ καὶ εἴκοσι ἐτῶν δεῖν λέγοντες συνέχειν τοὺς ἐρωμένους , καί μοι δοκεῖ ̓αρίστων ὁ Κεῖος ὁ περιπατητικὸς οὐ κακῶς εἰρηκέναι ἐν τῷ δευτέρῳ περὶ τῶν ̓ερωτικῶν ̔ομοίων πρός τινα ̓αττικόν, ὁ μέγαν τινὰ κατὰ τὴν ἡλικίαν ἐπιδεικνύντα ὡς καλόν, ᾧ Δῶρος ἦν ὄνομα  τὴν πρὸς Δόλωνά μοι, φησί, δοκῶ παρ΄ ̓οδυσσέως ἀπάντησιν ἐπὶ σὲ μεταφέρειν,  ἦ ῥὰ νύ τοι μεγάλων Δώρων ἐπεμαίετο θυμός   ̔ηγήσανδρος δ΄ ἐν τοῖς ̔υπομνήμασι τῶν ἡδυσμάτων φησὶν ἐρᾶν πάντασ, οὐ τῶν κρεῶν οὐδὲ τῶν  ἰχθύων ἀπογενομένων γοῦν τούτων οὐδεὶς ἡδέως ἔτι προσφέρεται τὸ κρέας οὐδὲ τὸν ἰχθὺν οὐδ΄ ἐπιθυμεῖ τῶν ὠμῶν καὶ τῶν ἀνηδύντων. καὶ γὰρ τὸ παλαιὸν παίδων ἤρων, ὡς καὶ ὁ ̓αρίστων ἔφη, ὅθεν καὶ καλεῖσθαι τοὺς ἐρωμένους συνέβη παιδικά. πρὸς ἀλήθειαν γάρ, καθάπερ φησὶ Κλέαρχος ἐν τῷ πρώτῳ τῶν ̓ερωτικῶν, Λυκοφρονίδην εἰρηκέναι φησὶν,   οὔτε παιδὸς ἄρρενος οὔτε παρθένων τῶν χρυσοφόρων οὐδὲ γυναικῶν βαθυκόλπων  καλὸν τὸ πρόσωπον, ἂν μὴ κόσμιον πεφύκῃ   ἡ γὰρ αἰδὼς ἄνθος ἐπισπείρει. καὶ ὁ ̓αριστοτέλης δὲ ἔφη τοὺς ἐραστὰς εἰς οὐδὲν ἄλλο τοῦ σώματος τῶν ἐρωμένων ἀποβλέπειν ἢ τοὺς ὀφθαλμούσ, ἐν οἷς τὴν αἰδῶ κατοικεῖν. Σοφοκλῆς δέ που περὶ τοῦ κάλλους τοῦ Πέλοπος διαλεγομένην ποιήσας τὴν ̔ιπποδάμειάν φησιν  τοίαν Πέλοψ ἴυγγα θηρατηρίαν   ἔρωτοσ, ἀστραπὴν τιν΄ ὀμμάτων ἔχει  ᾗ θάλπεται μὲν αὐτόσ, ἐξοπτᾷ δ΄ ἐμέ,  ἴσον μετρῶν ὀφθαλμόν, ὥστε τέκτονος  παρὰ στάθμην ἰόντος ὀρθοῦται κανών.  Λικύμνιος δ΄ ὁ Χῖος τὸν ̔́υπνον φήσας ἐρᾶν τοῦ ̓ενδυμίωνος οὐδὲ καθεύδοντος αὐτοῦ κατακαλύπτει τοὺς ὀφθαλμούσ, ἀλλὰ ἀναπεπταμένων τῶν βλεφάρων κοιμίζει τὸν ἐρώμενον, ὅπως διὰ παντὸς ἀπολαύῃ τῆς τοῦ θεωρεῖν ἡδονῆσ. λέγει δ΄ οὕτωσ· Ι   ὕπνος δὲ χαίρων ὀμμάτων αὐγαῖς ἀναπεπταμένοις  ὄσσοις ἐκοίμιζεν κοῦρον.  καὶ ἡ Σαπφὼ δὲ πρὸς τὸν ὑπερβαλλόντως θαυμαζόμενον τὴν μορφὴν καὶ καλὸν εἶναι νομιζόμενόν φησιν   στᾶθι κἄντα, φίλοσ,  καὶ τὰν ἐπ΄ ὄσσοις ἀμπέτασον χάριν. ὁ δ΄ ̓ανακρέων τί φησίν;  ὦ παῖ παρθένιον βλέπων,  δίζημαί σε, σὺ δ΄ οὐκ ἄεισ,  οὐκ εἰδὼς ὅτι τῆς ἐμῆς  ψυχῆς ἡνιοχεύεισ. ὁ δὲ μεγαλοφωνότατος Πίνδαροσ·   τὰς δὲ Θεοξένου φησίν ἀκτῖνας ποτ΄ ὄσσων μαρμαρυζοίσας δρακεὶς  ὃς μὴ πόθῳ κυμαίνεται, ἐξ ἀδάμαντος  ἢ σιδάρου κεχάλκευται μέλαιναν καρδίαν  ψυχρᾷ φλογί. ὁ δὲ τοῦ Κυθηρίου Φιλοξένου Κύκλωψ ἐρῶν τῆς  Γαλατείας καὶ ἐπαινῶν αὐτῆς τὸ κάλλοσ, προμαντευόμενος τὴν τύφλωσιν πάντα μᾶλλον αὐτῆς ἐπαινεῖ ἢ τῶν ὀφθαλμῶν μνημονεύει, λέγων ὧδε·  ὦ καλλιπρόσωπε,  χρυσεοβόστρυχε Γαλάτεια, χαριτόφωνε, κάλλος  ἐρώτων.  τυφλὸς ὁ ἔπαινος καὶ κατ΄ οὐδὲν ὅμοιος τῷ ̓ιβυκείῳ ἐκείνῳ·   Εὐρύαλε, γλαυκέων Χαρίτων θάλοσ,  ὁ καλλικόμων μελέδημα, σὲ μὲν Κύπρις  ἃ τ΄ ἀγανοβλέφαρος Πειθὼ ῥοδέοισιν ἐν ἄνθεσι θρέψαν. Φρύνιχός τε ἐπὶ τοῦ Τρωίλου ἔφη  λάμπειν ἐπὶ πορφυραῖς παρῇσι φῶς ἔρωτοσ.  ὑμεῖς δὲ ξυρουμένους τὰ γένεια περιφέρετε τοὺς ἐρωμένουσ· τοῦ ξύρεσθαι τὸν πώγωνα κατ΄  ̓αλέξανδρον εὑρημένου, ὥς φησιν ὑμῶν ὁ Χρύσιππος ἐν τῷ τετάρτῳ περὶ τοῦ Καλοῦ καὶ τῆς ̔ηδονῆσ. οὐκ ἀκαίρως δ΄, ὡς ἐμαυτὸν πείθω, μεμνήσομαι τῆς λέξεωσ· χαίρω γὰρ πάνυ τῷ ἀνδρὶ διά τε τὴν πολυμαθίαν καὶ τὴν τοῦ ἤθους ἐπιείκειαν. λέγει δὲ οὕτως ὁ φιλόσοφοσ· τὸ ξύρεσθαι τὸν πώγωνα κατ΄ ̓αλέξανδρον προῆκται, τῶν πρώτων οὐ χρωμένων αὐτῷ. καὶ γὰρ Τιμόθεος ὁ αὐλητὴς πώγωνα μέγαν ἔχων ηὔλει, καὶ ἐν ΄ ̓αθήναις  διατηροῦσιν οὐ σφόδρα ἀρχαῖον τὸν πρῶτον περικειράμενον  παρωνύμιον ἔχειν Κόρσην.  διὸ καὶ ̓́αλεξις ἔφη που·  ἂν πιττοκοπούμενὸν τιν΄ ἢ ξυρούμενον  ὁρᾷσ, δυοῖν τούτων ἔχει τι θάτερον  ἢ γὰρ στρατεύειν ἐπινοεῖν μοι φαίνεται  καὶ πάντα τῷ πώγωνι δρᾶν ἐναντία,  ἢ πλουσιακὸν τούτῳ τι προσπίπτει κακόν,  τί γὰρ αἱ τρίχες λυποῦσιν ἡμᾶσ, πρὸς θεῶν;  δι΄ ἃς ἀνὴρ ἕκαστος ἡμῶν φαίνεται,   εἰ μή τι ταύταις ἀντιπράττεσθ΄  ὑπονοεῖσ.   Διογένης δὲ ἰδών τινα οὕτως ἔχοντα τὸ γένειον ἔφησεν · μή τι ἔχεις ἐγκαλεῖν τῇ φύσει ὅτι ἄνδρα σὲ ἐποίησε καὶ οὐ γυναῖκα; ΄ ἕτερον δέ τινα ἐπὶ ἵππου ἰδὼν παραπλησίως ἔχοντα καὶ μεμυρισμένον καὶ τούτοις ἀκολούθως ἠμφιεσμένον, πρότερον μὲν ἔφησε ζητεῖν τί ἐστιν ὁ ἱππόπορνοσ, νῦν δ΄ εὑρηκέναι. ἐν ̔ρόδῳ δὲ νόμου ὄντος μὴ ξύρεσθαι οὐδ΄ ὁ ἐπιληψόμενος οὐδείς ἐστιν διὰ τὸ πάντας   ξύρεσθαι. ἐν Βυζαντίῳ δὲ ζημίας ἐπικειμένης τῷ ἔχοντι κουρεῖ ξυρὸν οὐδὲν ἧττον πάντες χρῶνται αὐτῷ.  καὶ ταῦτα μὲν ὁ θαυμάσιος εἴρηκε Χρύσιπποσ. ὁ δὲ σοφὸς ἐκεῖνος Ζήνων, ὥς φησιν ̓αντίγονος ὁ Καρύστιοσ, προμαντευόμενος ὑμῶν, ὡς τὸ εἰκόσ, περὶ τοῦ βίου καὶ τῆς προσποιητοῦ ἐπιτηδεύσεως ἔφη ὡς οἱ παρακούσαντες αὐτοῦ τῶν λόγων καὶ μὴ συνέντες ἔσονται ῥυπαροὶ καὶ ἀνελεύθεροι, καθάπερ οἱ τῆς ̓αριστίππου παρενεχθέντες αἱρέσεως ἄσωτοι καὶ θρασεῖσ. καὶ δὴ τοιοῦτοι ὑμῶν  εἰσιν οἱ πλεῖστοι, συνεσπασμένοι καὶ κακοπινεῖς οὐ μόνον τοῖς ἤθεσιν ἀλλὰ καὶ ἕξει. βουλόμενοι γὰρ ἐνδύεσθαι τὴν αὐτάρκειαν καὶ τὴν εὐτέλειαν εὑρίσκεσθε ἐπὶ ταῖς τῆς φιλαργυρίας θύραις ῥυπαρῶς ζῶντες καὶ τριβωνάρια περιβαλλόμενοι μικρὰ καὶ ἥλων ἐμπιπλάντες τὰ καττύματα καὶ κιναίδους καλοῦντες τοὺς ἢ μύρου προσβάλλοντας ἢ μικρῷ μαλακωτέραν ἠμφιεσμένους ἐσθῆτα. οὐ δεῖ οὖν οὕτως ἐσταλμένους περὶ ἀργύριον ἐπτοῆσθαι καὶ  ἐρωμένους περιάγεσθαι ξυρουμένους τὴν ὑπήνην καὶ τὸν ὄρρον τοὺς ἀκολουθοῦντας  ἐν τῷ Λυκείῳ μετὰ σοφιστῶν, νὴ Δία,  λεπτῶν, ἀσίτων, σκυτίνων, ὁ κατὰ τὸν ̓αντιφάνην.  ἐπαινῶ δὲ καὶ αὐτὸς τὸ κάλλοσ, καὶ γὰρ ἐν ταῖς Εὐανδρίαις τοὺς καλλίστους ἐγκρίνουσι καὶ τούτους πρωτοφορεῖν· ἐπιτρέπουσιν, ἐν ̓́ηλιδι δὲ καὶ κρίσις γίνεται κάλλουσ, καὶ τῷ πρώτῳ τὰ τῆς θεοῦ φέρειν τεύχη δίδοται, τῷ δὲ δευτέρῳ τὸν βοῦν  ἄγειν, ὁ δὲ τρίτος τὰς θυηλὰς ἐπιτίθησιν. ̔ ̔ηρακλείδης δ΄ ὁ Λέμβος ἱστορεῖ ὅτι κατὰ τὴν Σπάρτην θαυμάζεται παντὸς μᾶλλον ὁ κάλλιστος καὶ γυνὴ ἡ καλλίστη, καλλίστας γεννώσης τῆς Σπάρτης τὰς γυναῖκασ. διὸ καὶ φασὶν περὶ ̓αρχιδάμου τοῦ βασιλέωσ, γυναικὸς αὐτῷ καλῆς φαινομένησ, ἑτέρας δὲ αἰσχρᾶς καὶ πλουσίασ, ὡς ἀπέκλινεν ἐπὶ τὴν πλουσίαν, ζημιῶσαι τοὺς ἐφόρους αὐτόν, ἐπιλέγοντας  ὅτι  βασιλίσκους ἀντὶ βασιλέων τᾷ Σπάρτᾳ γεννᾶν προαιρεῖται. Εὐριπίδης τε ἔφη·  πρῶτον μὲν εἶδος ἄξιον τυραννίδοσ·  καὶ οἱ παρ΄ ̔ομήρῳ δὲ δημογέροντες θαυμάζοντες τῆς ̔ελένης τὸ κάλλος φασίν   ου΄ νέμεσις Τρῶας καὶ ἐυκνήμιδας ̓αχαιοὺς  τοιῇδ΄ ἀμφὶ γυναικὶ πολὺν χρόνον ἄλγεα πάσχειν  αἰνῶς ἀθανάτῃσι θεῇς εἰς ὦπα ἔοικεν.  ἐκπέπληκται γοῦν καὶ αὐτὸς ὁ Πρίαμος ἐπὶ τῷ κάλλει τῆς γυναικόσ, καίτοι ἐν δεινοῖς ὑπάρχων.  θαυμάζει γοῦν ἐπὶ κάλλει τὸν ̓αγαμέμνονα τοιαῦτα ἐκφωνῶν·   καλὸν δ΄ οὕτω ἐγὼν οὔ πω ἴδον ὀφθαλμοῖσιν  οὐδ΄ οὕτω γεραρόν· βασιλῆι δὲ ἀνδρὶ ἔοικεν. καθίστων δὲ καὶ πολλοὶ τοὺς καλλίστους βασιλέασ, ὡς μέχρι νῦν οἱ ̓αθάνατοι καλούμενοι Αἰθίοπεσ, ὥς φησι Βίων ἐν Αἰθιοπικοῖσ. ὡς ἔοικε γάρ, τὸ κάλλος βασιλείας οἰκεῖόν ἐστιν. θεαὶ περὶ κάλλους  ἤρισαν πρὸς ἀλλήλασ, καὶ διὰ κάλλος οἱ θεοὶ ἀνηρείψαντο Διὶ οἰνοχόον τὸν Γανυμήδη   κάλλεος εἵνεκα οἷο, ἵν΄ ἀθανάτοισι μετείῃ. αἱ θεαὶ δὲ τίνας ἀναρπάζουσιν;  οὐ τοὺς καλλίστουσ; οἷς καὶ σύνεισιν ̓ηὼς μὲν Κεφάλῳ καὶ Κλείτῳ καὶ Τιθωνῷ, Δημήτηρ ̓ιασίωνι, ̓αφροδίτη ̓αγχίσῃ καὶ ̓αδώνιδι. διὰ κάλλος δὲ καὶ ὁ μέγιστος τῶν θεῶν διὰ κεράμων χρυσὸς ἔρχεται, ταῦρος γίνεται, ἀετὸς πτεροῦται πολλάκισ, ὥσπερ  καὶ ἐπ΄ Αἰγίνῃ. Σωκράτης δ΄ ὁ φιλόσοφος ὁ πάντων καταφρονῶν. τοῦ ̓αλκιβιάδου κάλλους οὐχ   ἥττων ἐστίν; ὡς καὶ ὁ σεμνότατος ̓αριστοτέλης τοῦ Φασηλίτου μαθητοῦ, ἡμεῖς δ΄ οὐχὶ καὶ τῶν ἀψύχων τὰ κάλλιστα προκρίνομεν; ἐπαινεῖται καὶ τῶν Σπαρτιατῶν τὸ ἔθος τὸ γυμνοῦν τὰς παρθένους τοῖς ξένοισ. ἐν Χίῳ δὲ τῇ νήσῳ καὶ βαδίζειν ἥδιστόν ἐστιν ἐπὶ τὰ γυμνάσια καὶ τοὺς δρόμους καὶ ὁρᾶν προσπαλαίοντας τοὺς νέους ταῖς κόραισ. καὶ ὁ Κύνουλκος  ταυτὶ καὶ τολμᾶς σὺ λέγειν, οὐ  ῥοδοδάκτυλος οὖσα  κατὰ τὸν Κρατῖνον, ἀλλὰ βολίτινον ἔχων θάτερον σκέλοσ, ἐκείνου τοῦ ὁμωνύμου σοι ποιητοῦ τὴν κνήμην  φορῶν ὃς ἐν τοῖς καπηλείοις καὶ τοῖς πανδοκείοις αἰεὶ διαιτᾷ, καίτοι ̓ισοκράτους τοῦ ῥήτορος ἐν τῷ ̓αρεοπαγιτικῷ εἰρηκότοσ· ἐν καπηλείῳ δὲ φαγεῖν ἢ πιεῖν οὐδεὶς οὐδ΄ ἂν οἰκέτης ἐτόλμησεν.  σεμνύνεσθαι γὰρ ἐμελέτων, οὐ βωμολοχεύεσθαι. ̔υπερείδης δὲ ἐν τῷ κατὰ Πατροκλέουσ, εἰ γνήσιος ὁ λόγοσ, τοὺς ̓αρεοπαγίτας φησὶν ἀριστήσαντά τινα ἐν καπηλείῳ κωλῦσαι ἀνιέναι εἰς ̓́αρειον  πάγον.  σὺ δέ, ὦ σοφιστά, ἐν τοῖς καπηλείοις συναναφύρῃ οὐ μετὰ ἑταίρων ἀλλὰ μετὰ ἑταιρῶν, μαστροπευούσας περὶ σαυτὸν οὐκ ὀλίγας ἔχων καὶ περιφέρων αἰεὶ τοιαυτὶ βιβλία ̓αριστοφάνους καὶ ̓απολλοδώρου καὶ ̓αμμωνίου καὶ ̓αντιφάνουσ, ἔτι δὲ Γοργίου τοῦ ̓αθηναίου, πάντων τούτων συγγεγραφότων περὶ τῶν ̓αθήνησι ̔εταιρίδων. ὢ τῆς καλῆς σου πολυμαθίασ, ὡς κατ΄ οὐδὲν ἐμιμήσω  Θεόμανδρον τὸν Κυρηναῖον, ὅν φησι Θεόφραστος ἐν τῷ περὶ Εὐδαιμονίας περιιόντα ἐπαγγέλλεσθαι διδάσκειν εὐτυχίαν ἐρωτοδιδάσκαλε· οὐδὲν ἄρα διαφέρεις ̓αμάσιος τοῦ ΄ ̓ηλείου, ὃν Θεόφραστος ἐν τῷ ̓ερωτικῷ περὶ τοὺς ἔρωτας δεινὸν γεγονέναι λέγει οὐκ ἂν ἁμάρτοι δὲ τίς σε καὶ πορνογράφον καλῶν, ὡς ̓αριστείδην καὶ Παυσίαν ἔτι τε Νικοφάνη τοὺς ζωγράφουσ, μνημονεύει δὲ αὐτῶν ὡς ταῦτα καλῶς γραφόντων Πολέμων ἐν τῷ περὶ τῶν ἐν Σικυῶνι Πινάκων, ὢ τῆς καλῆς πολυμαθίασ, ἄνδρες φίλοι, τῆς τοῦ γραμματικοῦ τοῦδε,  ὃς οὐδ΄ ἐγκαλύπτεται, ἀλλ΄ ἀναφανδὸν τὰ Εὐβούλου αἰεὶ ἐκ Κερκώπων λέγει· >   Κόρινθον ἦλθον. ἡδέως ἐνταῦθά πως  λάχανόν τι τρώγων · ̓́ωκιμον διεφθάρην  κἀνταῦθα κατελήρησα τὴν ἐξωμίδα. καλός γε ὁ τῶν Κορινθίων σοφιστήσ, ὁ τοῖς μαθηταῖς διηγούμενος ὅτι ̓́ωκιμον ἑταίρας ὄνομα. καὶ ἄλλα δὲ πολλά, ὦναιδέσ, δράματα ἀπὸ ἑταιρῶν ἔσχε τὰς ἐπιγραφάσ, Θάλαττα Διοκλέουσ, Φερεκράτους Κοριαννώ, Εὐνίκου ἢ Φιλυλλίου ̓́αντεια, Μενάνδρου δὲ Θαὶς καὶ Φάνιον, ̓αλέξιδος ̓οπώρα, Εὐβούλου Κλεψύδρα. οὕτω δ΄ ἐκλήθη αὕτη ἡ  ἑταίρα, ἐπειδὴ πρὸς κλεψύδραν συνουσίαζεν ἕως κενωθείη, ὡς ̓ασκληπιάδης εἴρηκεν ὁ τοῦ ̓αρείου ἐν τῷ περὶ Δημητρίου τοῦ Φαληρέως συγγράμματι, τὸ κύριον αὐτῆς ὄνομα φάσκων εἶναι Μητίχην. ἐστὶν δ΄ ἑταίρα, ὡς ̓αντιφάνης φησὶν ἐν ̓αγροίκῳ,  τῷ τρέφοντι συμφορά  εὐφραίνεται γὰρ κακὸν ἔχων οἴκοι μέγα.  διόπερ καὶ θρηνῶν τις αὑτὸν παράγεται ὑπὸ Τιμολέουσ; ἐν Νεαίρᾳ·   ἀλλ΄ ἔγωγ΄ ὁ δυστυχὴς  Φρύνης ἐρασθεὶς ἡνίκ΄ ἔτι τὴν κάππαριν  συνέλεγεν οὔπω τ΄ εἶχεν ὅσαπερ νῦν ἔχει  πάμπολλ΄ ἀναλίσκων ἐφ΄ ἑκάστῳ τῆς θύρας  ἀπεκλειόμην.  καὶ ἐν τῷ ἐπιγραφομένῳ δ΄ ̓ορεσταυτοκλείδης ὁ αὐτὸς Τιμοκλῆς φησι·   περὶ δὲ τὸν πανάθλιον  εὕδουσι γρᾶεσ, Νάννιον, Πλαγγών, Λύκα,   Γνάθαινα, Φρύνη, Πυθιονίκη, Μυρρίνη,  Χρυσίσ, Κοναλίσ, ̔ιερόκλεια, Λοπάδιον.  τούτων τῶν ἑταιρῶν καὶ ̓́αμφις μνημονεύει ἐν Κουρίδι λέγων·   τυφλὸς ὁ Πλοῦτος εἶναί μοι δοκεῖ, ·  ὅστις γε παρὰ ταύτην μὲν οὐκ εἰσέρχεται,  παρὰ δὲ Σινώπῃ καὶ Λύκᾳ καὶ Ναννίῳ  ἑτέραις τε τοιαύταισι παγίσι τοῦ βίου  ἔνδον κάθητ΄ ἀπόπληκτος οὐδ΄ ἐξέρχεται.  ̓́αλεξις δ΄ ἐν τῷ ἐπιγραφομένῳ δράματι ̓ισοστάσιον τὴν ἑταιρικὴν παρασκευὴν καὶ τὰς δι΄ ἐπιτεχνήσεως κομμώσεις τῶν ἑταιρῶν οὕτως ἐκτίθεται·   πρῶτα μὲν γὰρ πρὸς τὸ κέρδος καὶ τὸ συλᾶν τοὺς  πέλας  πάντα τἄλλ΄ αὐταῖς πάρεργα γίνεται, ῥάπτουσι δὲ  πᾶσιν ἐπιβουλάσ. ἐπειδὰν δ΄ εὐπορήσωσίν ποτε,   ἀνέλαβον καινὰς ἑταίρασ, πρωτοπείρους τῆς τέχνησ.  εὐθὺς ἀναπλάττουσι ταύτασ, ὥστε μήτε τοὺς τρόπους μήτε τὰς ὄψεις ὁμοίας διατελεῖν οὔσας ἔτι.   τυγχάνει μικρά τις οὖσα· φελλὸς ἐν ταῖς βαυκίσιν  ἐγκεκάττυται. μακρά τισ· διάβαθρον λεπτὸν φορεῖ τήν τε κεφαλὴν ἐπὶ τὸν ὦμον καταβαλοῦσ1΄ ἐξέρχεται· τοῦτο τοῦ μήκους ἀφεῖλεν. οὐκ ἔχει τις ἰσχία· ὑπενέδυσ1΄  ἐρραμμέν΄ αὐτήν, ὥστε τὴν εὐπυγίαν  ἀναβοᾶν τοὺς εἰσιδόντασ. κοιλίαν ἁδρὰν ἔχει·  στηθί΄ ἔστ΄ αὐταῖσι τούτων ὧν ἔχουσ1΄ οἱ κωμικοί·  ὀρθὰ προσθεῖσαι τοιαῦτα τοὐνδυτὸν τῆς κοιλίας   ὡσπερεὶ κοντοῖσι τούτοις εἰς τὸ πρόσθ΄ ἀπήγαγον.  τὰς ὀφρῦς πυρρὰς ἔχει τισ· ζωγραφοῦσιν ἀσβόλῳ.  συμβέβηκ΄ εἶναι μέλαιναν· κατέπλασε ψιμυθίῳ.  λευκόχρως λίαν τίς ἐστιν παιδέρωτ΄ ἐντρίβεται.  καλὸν ἔχει τοῦ σώματός τι· τοῦτο γυμνὸν δείκνυται.  εὐφυεῖς ὀδόντας ἔσχεν ἐξ ἀνάγκης δεῖ γελᾶν,   ἵνα θεωρῶσ1΄ οἱ παρόντες τὸ στόμ΄ ὡς κομψὸν φορεῖ.   ἂν δὲ μὴ χαίρῃ γελῶσα, διατελεῖ τὴν ἡμέραν  ἔνδον, ὥσπερ τοῖς μαγείροις ἃ παράκειθ΄ ἑκάστοτε, ἡνίκ΄ ἂν πωλῶσιν αἰγῶν κρανία, ξυλήφιον  μυρρίνης ἔχουσα λεπτὸν ὀρθὸν ἐν τοῖς χείλεσιν  ὥστε τῷ χρόνῳ σέσηρεν, ἄν τε βούλητ΄ ἄν τε μή  ,  ὄψεις διὰ τούτων σκευοποιοῦσι τῶν τεχνῶν.  διὸ συμβουλεύω σοι,  Θετταλὲ ποικιλόδιφρε,  τὰς ἐπὶ τῶν οἰκημάτων ἀσπάζεσθαι καὶ μὴ καταναλίσκειν εἰς οὐδὲν δέον τὰ τῶν υἱῶν κέρματα,  ὄντως γὰρ  ἄριστα χωλὸς οἰφεῖσ,  τοῦ κρηπιδοποιοῦ πατρός σου πολλά σε σωφρονίσαντος καὶ διδάξαντος σκύτη βλέπειν. ἢ οὐκ οἶδας κατὰ τὴν Εὐβούλου Παννυχίδα· τὰς φιλῳδοὺς κερμάτων παλευτρίασ,   πώλους Κύπριδος ἐξησκημένασ,   γυμνὰς ἐφεξῆς ἐπὶ κέρως τεταγμένασ, ἐν λεπτοπήνοις ὕφεσιν ἑστώσασ, οἵας   ̓ηριδανὸς ἁγνοῖς ὕδασι κηπεύει κόρασ·  παρ΄ ὧν βεβαίως ἀσφαλῶς τ΄· ἔξεστί σοι   μικροῦ πρίασθαι κέρματος τὴν ἡδονήν. καὶ ἐν Ναννίῳ εἰ Εὐβούλου τὸ δρᾶμα καὶ μὴ Φιλίππου, φησὶν  ὅστις λέχη γὰρ σκότια νυμφεύει λάθρᾳ,  πῶς οὐχὶ πάντων ἐστὶν ἀθλιώτατοσ;  ἐξὸν θεωρήσαντι πρὸς τὸν ἥλιον  γυμνὰς ἐφεξῆς ἐπὶ κέρως τεταγμένασ,  ἐν λεπτοπήνοις ὕφεσιν ἑστώσασ, οἵας  ̓ηριδανὸς ἁγνοῖς ὕδασι κηπεύει κόρασ,  μικροῦ πρίασθαι κέρματος τὴν ἡδονήν,   καὶ μὴ λαθραίαν Κύπριν, αἰσχίστην νόσων  πασῶν, διώκειν, ὕβρεος οὐ πόθου χάριν.  ̔ελλάδος ἔγωγε τῆς ταλαιπώρου στένω,  ἣ Κυδίαν ναύαρχον ἐξεπέμψατο. ἐπιτιμᾷ δὲ καὶ Ξέναρχος ἐν Πεντάθλῳ τοῖς παραπλησίως σοι βιοῦσιν καὶ ἐσπουδακόσι περὶ τὰς μεγαλομίσθους ἑταίρας καὶ τὰς ἐλευθέρας τῶν γυναικῶν ταυτὶ λέγων   δεινά, δεινὰ κοὐκ ἀνασχετὰ  ἐν τῇ πόλει πράττουσιν οἱ νεώτεροι,   ὅπου γὰρ οὐσῶν μειράκων μάλ΄ εὐπρεπῶν   ἐπὶ τοῖσι πορνείοισιν, ἃς ἔξεσθ΄ ὁρᾶν  εἰληθερούσασ, στέρν΄ ἀπημφιεσμένασ,  γυμνὰς ἐφεξῆς τ΄ ἐπὶ κέρως τεταγμένασ·  ὧν ἔστιν ἐκλεξάμενον ᾗ τις ἥδεται,  λεπτῇ, παχείᾳ, στρογγύλῃ, μακρᾷ, ῥικνῇ,  νέᾳ, παλαιᾷ, μεσοκόπῳ, πεπαιτέρᾳ,  μὴ κλίμακα· στησάμενον· εἰσβῆναι λάθρᾳ,  μηδὲ δι΄ ὀπῆς κάτωθεν εἰσδῦναι στέγης   μηδ΄ ἐν ἀχύροισιν εἰσενεχθῆναι τέχνῃ.  αὐταὶ βιάζονται γὰρ εἰσέλκουσί τε  τοὺς μὲν γέροντας ὄντας ἐπικαλούμεναι  πατρίδια, τοὺς δ΄ ἀπφάρια, τοὺς νεωτέρουσ,  καὶ τῶνδ΄ ἑκάστην ἔστιν ἀδεῶσ, εὐτελῶσ,  μεθ΄ ἡμέραν, πρὸς ἑσπέραν, πάντας τρόπουσ·  ἃς δ΄ οὔτ΄ ἰδεῖν ἔστ΄, οὔθ΄ ὁρῶντ΄ ἰδεῖν σαφῶσ,  αἰεὶ δὲ τετρεμαίνοντα καὶ φοβούμενον..,  δεδιότα, ἐν τῇ χειρὶ τὴν ψυχὴν ἔχοντα.   ἃς πῶς ποτ΄, ὦ δέσποινα ποντία Κύπρι,   βινεῖν δύνανται, τῶν Δρακοντείων νόμων  ὁπόταν ἀναμνησθῶσι προσκινούμενοι;  καὶ Φιλήμων δὲ ἐν ̓αδελφοῖς προσιστορῶν ὅτι πρῶτος Σόλων διὰ τὴν τῶν νέων ἀκμὴν ἔστησεν ἐπὶ οἰκημάτων γύναια πριάμενοσ, καθὰ καὶ Νίκανδρος ὁ Κολοφώνιος ἱστορεῖ ἐν τρίτῳ· Κολοφωνιακῶν φάσκων αὐτὸν καὶ πανδήμου ̓αφροδίτης ἱερὸν πρῶτον ἱδρύσασθαι ἀφ΄ ὧν ἠργυρίσαντο αἱ προστᾶσαι τῶν οἰκημάτων, ἀλλ΄ ὅ γε Φιλήμων οὕτως φησί  σὺ δ΄ εἰς ἅπαντας εὗρες ἀνθρώπους νόμον  ·  σὲ γὰρ λέγουσιν τοῦτ΄ ἰδεῖν πρῶτον, Σόλων,   δημοτικόν,  ὦ Ζεῦ, πρᾶγμα καὶ σωτήριον ̔  καί μοι λέγειν τοῦτ΄ ἐστὶν ἁρμοστόν, Σόλων ̓ , μεστὴν ὁρῶντα τὴν πόλιν νεωτέρων  τούτους τ΄ ἔχοντας τὴν ἀναγκαίαν φύσιν  ἁμαρτάνοντάς τ΄ εἰς ὃ μὴ προσῆκον ἦν,  στῆσαι πριάμενὸν τοι γυναῖκας κατὰ τόπους  κοινὰς ἅπασι καὶ κατεσκευασμένασ. ·  ἑστᾶσι γυμναί, μὴ ΄ ξαπατηθῇσ· πάνθ΄ ὅρα.   οὐκ εὖ σεαυτοῦ τυγχάνεις ἔχων  ἔχεις λυποῦν τι.  πωσ; ἀλλ΄ ἡ θύρα ΄ στ΄ ἀνεῳγμένη.  εἷς ὀβολόσ· εἰσπήδησον· οὐκ ἔστ΄ οὐδὲ εἷς  ἀκκισμὸς οὐδὲ λῆροσ, οὐδ΄ ὑφήρπασεν   ἀλλ΄ εὐθὺς ὡς βούλει σὺ χὢν βούλει τρόπον,  ἐξῆλθεσ· οἰμώζειν λέγ΄, ἀλλοτρία ΄ στί σοι.  καὶ ̓ασπασία δὲ ἡ Σωκρατικὴ ἐνεπορεύετο πλήθη καλῶν γυναικῶν, καὶ ἐπλήθυνεν ἀπὸ τῶν ταύτης ἑταιρίδων ἡ ̔ελλάσ, ὡς καὶ ὁ χαρίεις ̓αριστοφάνης παρασημαίνεται, λέγων τὸν Πελοποννησιακὸν πόλεμον  ὅτι Περικλῆς διὰ τὸν ̓ασπασίας ἔρωτα καὶ τὰς ἁρπασθείσας ἀπ΄ αὐτῆς θεραπαίνας ὑπὸ Μεγαρέων ἀνερρίπισεν τὸ δεινόν·  πόρνην δὲ Σιμαίθαν ἰόντες Μεγάραδε  νεανίαι κλέπτουσι μεθυσοκότταβοι  κᾆθ΄ οἱ Μεγαρῆς ὀδύναις πεφυσιγγωμένοι  ἀντεξέκλεψαν ̓ασπασίας πόρνασδύο·  κἀκεῖθεν ἁρχὴ τοῦ πολέμου κατερράγη   ̔́ελλησι πᾶσιν ἐκ τριῶν λαικαστριῶν. τῶν οὖν μεγαλομίσθων ἑταιρῶν ἀποτρέπω σε, γραμματικώτατε, διότι  τὰς μὲν ἄλλας ἔστιν αὐλούσας ἰδεῖν  αὐλητρίδας πάσας ̓απόλλωνος νόμον,    Διὸς νόμον  αὗται δὲ μόνον αὐλοῦσιν ̔ιέρακος νόμον,  ̓επικράτης φησὶν ἐν ̓αντιλαίδι, ἐν ᾧ δράματι καὶ περὶ τῆς πολυθρυλήτου Λαίδος τάδε λέγει·   αὕτη δὲ Λαὶς ἀργός ἐστι καὶ πότισ,  τὸ καθ΄ ἡμέραν ὁρῶσα πίνειν κἀσθίειν  μόνον, πεπονθέναι δὲ ταὐτά μοι δοκεῖ   τοῖς ἀετοῖσ· οὗτοι γὰρ ὅταν ὦσιν νέοι ἐκ τῶν ὀρῶν πρόβατ΄ ἐσθίουσι καὶ λαγὼς  μετέωρ΄ ἀναρπάζοντες ὑπὸ τῆς ἰσχύοσ·  ὅταν δὲ γηράσκωσιν ἤδη, τότε θεῶν  ἐπὶ τοὺς νεὼς ἵζουσι πεινῶντες κακῶσ·  κἄπειτα τοῦτ΄ εἶναι νομίζεται τέρασ.  καὶ Λαῒς οὖν ὀρθῶς νομίζοιτ΄ ἂν τέρασ,  αὕτη γὰρ ὁπότ΄ ἦν μὲν νεοττὸς καὶ νέα,  ὑπὸ τῶν στατήρων ἦν ἀπηγριωμένη,  εἶδες δ΄ ἂν αὐτῆς Φαρνάβαζον θᾶττον ἂν   ἐπεὶ δὲ δολιχὸν τοῖς ἔτεσιν ἤδη τρέχει  τὰς ἁρμονίας τε διαχαλᾷ τοῦ σώματοσ,  ἰδεῖν μὲν αὐτὴν ῥᾷόν ἐστιν ἢ πτύσαι·  ἐξέρχεταί τε πανταχόσ1΄ ἤδη πετομένη,  δέχεται δὲ καὶ στατῆρα καὶ τριώβολον,  προσίεται δὲ καὶ γέροντα καὶ νέον.  οὕτω δὲ τιθασὸς γέγονεν ὥστ΄, ὦ φίλτατε,  τἀργύριον ἐκ τῆς χειρὸς ἤδη λαμβάνει.  μνημονεύει δὲ τῆς Λαίδος καὶ ̓αναξανδρίδης ἐν  Γεροντομανίᾳ καὶ ἄλλας ἑταίρας αὐτῇ συγκαταλέγει διὰ τούτων·   τὴν ἐκ Κορίνθου Λαΐδ΄ οἶσθα; β. πῶς γὰρ οὔ;  τὴν ἡμετέρειόν.  Α. ἦν ἐκείνῃ τις φίλη  ̓́αντεια. β. καὶ τοῦθ΄ ἡμέτερον ἦν παίγνιον.  α. νὴ τὸν Δί΄, ἤνθει τότε Λαγίσκ΄, ἤνθει τότε  καὶ Θεολύτη μάλ΄ εὐπρόσωπος καὶ καλή,  ὑπέφαιν΄ ἐσομένη δ΄ ̓́ωκιμον λαμπρὸν πάνυ. ταῦτά σοι παραινεῖν ἔχω, ἑταῖρε Μυρτίλε. καὶ κατὰ τὴν Φιλεταίρου Κυνηγίδα·   παῦσαι, γέρων ὢν, τοὺς τρόπουσ, οὐκ οἶσθ΄ ὅτι  οὔκ ἐστιν ἥδιστον ἀποθανεῖν βινοῦνθ΄ ἅμα,  ὥσπερ λέγουσιν ἀποθανεῖν Φορμίσιον; ἢ ἥδιστόν ἐστί σοι, ὡς ἐν Μαραθωνίοις φησὶ Τιμοκλῆσ·   ὅσον τὸ μεταξὺ μετὰ κορίσκης ἢ μετὰ  χαμαιτύπης τὴν νύκτα κοιμᾶσθαι. βαβαί,  ἡ στιφρότησ, τὸ χρῶμα, πνεῦμα, δαίμονεσ,  τὸ μὴ σφόδρ΄ εἶναι πάνθ΄ ἕτοιμα, δεῖν δέ τι   ἀγωνιᾶσαι καὶ ῥαπισθῆναί τε καὶ  πληγὰς λαβεῖν ἁπαλαῖσι χερσὶν ἡδύ γε  νὴ τὸν Δία τὸν μέγιστον.   ἔτι πολλὰ τοῦ Κυνούλκου θέλοντος λέγειν καὶ  τοὐλπιανοῦ ἐπιρραπίσαι βουληθέντος αὐτὸν εἰς τιμὴν τοῦ Μυρτίλου, φθάσας ὁ Μυρτίλος ̔ διήχθρευεν γὰρ τῷ Σύρᾠ ἔφη·   οὐχ ὧδ΄ ἐμόγησαν  ἐλπίδες ὥστ΄ ἐχθρῶν συμμαχίαν καλέσαι,  φησὶν ὁ Καλλίμαχοσ. οὐ γὰρ αὐτάρκεις ἡμεῖς ἀμύνασθαι, ὦ Κύνουλκε;  ὡς σκαιὸς εἶ κἄγροικος αἰσχροεπῶν ἔα,   ἐπ΄ ἀριστέρ΄ ἐν τῷ στόματι τὴν γλῶσσαν φορεῖσ,  κατὰ τὴν ̓εφίππου Φιλύραν. δοκεῖς γάρ μοι ἐκείνων εἷς εἶναι  οὓς ἐδίδαξαν ἀριστερὰ γράμματα Μοῦσαι, ὥς τις ἔφη τῶν παρῳδῶν.  ἐγὼ γάρ, ὦ ἄνδρες σύσσιτοι, οὐ κατὰ τὰς Μεταγένους Αὔρας ἢ τὸν ̓αρισταγόρου Μαμμάκυθον   ὑμῖν ὀρχηστρίδας εἶπον ἑταίρας  ὡραίας πρότερον, νῦν δ΄ οὐχ ὑμῖν ἀγορεύω  ἄρτι χνοαζούσας αὐλητρίδασ, αἵ τε τάχιστα  ἀνδρῶν φορτηγῶν ὑπὸ γούνατα μισθοῦ ἔλυσαν,  ἀλλὰ περὶ τῶν ὄντως ἑταιρῶν τὸν λόγον πεποίημαι, τουτέστιν τῶν φιλίαν ἄδολον συντηρεῖν δυναμένων,  ἃς ὁ Κύνουλκος τολμᾷ λοιδορεῖν, μόνας τῶν ἄλλων γυναικῶν τῷ τῆς φιλίας ὀνόματι προσηγορευμένασ, ἢ ἀπὸ τῆς παρὰ τοῖς ̓αθηναίοις καλουμένης ̔εταίρας τῆς ̓αφροδίτησ, περὶ ἧς φησιν ὁ ̓αθηναῖος ̓απολλόδωρος ἐν τοῖς περὶ Θεῶν οὕτωσ·  ἑταίραν δὲ τὴν ̓αφροδίτην τὴν τοὺς ἑταίρους καὶ τὰς ἑταίρας συνάγουσαν τοῦτο δ΄ ἐστὶν φίλασ.  καλοῦσι γοῦν καὶ αἱ ἐλεύθεραι γυναῖκες ἔτι καὶ νῦν καὶ αἱ παρθένοι τὰς συνήθεις καὶ φίλας ἑταίρασ, ὡς ἡ Σαπφώ·   τάδε νῦν ἑταίραις  ταῖς ἐμαῖσι τερπνὰ καλῶς ἀείσω. καὶ ἔτι·   Λατὼ καὶ Νιόβα μάλα μὲν φίλαι ἦσαν ἑταῖραι.  καλοῦσι δὲ καὶ τὰς μισθαρνούσας ἑταίρας καὶ τὸ ἐπὶ συνουσίαις μισθαρνεῖν ἑταιρεῖν, οὐκ ἔτι πρὸς τὸ ἔτυμον ἀναφέροντεσ, ἀλλὰ πρὸς τὸ εὐσχημονέστερον, καθὸ δὴ καὶ Μένανδρος ἐν Παρακαταθήκῃ ἀπὸ τῶν ἑταιρῶν τοὺς ἑταίρους διαστέλλων φησί·   πεποιήκατ΄ ἔργον οὐχ ἑταίρων γάρ,  φίλαι, μὰ Δί΄ ἀλλ΄ ἑταίρων ΄ ταὐτὰ δ΄ ὄντα γράμματα  τὴν προσαγόρευσιν οὐ σφόδρ΄ εὔσχημον ποιεῖ.  χ περὶ δὲ τῶν ἑταιρῶν ̓́εφιππος ἐν ̓εμπολῇ τάδε φησὶν  ἔπειτὰ γ΄ εἰσίοντ΄, ἐὰν λυπούμενος  τύχῃ τις ἡμῶν, ἐκολάκευσεν ἡδέωσ·  ἐφίλησεν οὐχὶ συμπιέσασα τὸ στόμα  ὥσπερ πολέμιον, ἀλλὰ τοῖσι στρουθίοις   χανοῦσ1΄ ὁμοίωσ, ἧσε, παρεμυθήσατο  ἐποίησὲ θ΄ ἱλαρὸν εὐθέως τ΄ ἀφεῖλε πᾶν  αὐτοῦ τὸ λυποῦν κἀπέδειξεν ἵλεων.  Εὔβουλος δ΄ ἐν Καμπυλίωνι κοσμίαν ἑταίραν παράγων φησὶν  ὡς δ΄ ἐδείπνει κοσμίωσ,  οὐχ ὥσπερ ἄλλαι τῶν πράσων ποιούμεναι  τολύπας ἔσαττον τὰς γνάθους καὶ τῶν κρεῶν   ἀπέβρυκον αἰσχρῶσ, ἀλλ΄ ἑκάστου μικρὸν ἂν  ἀπεγεύεθ΄ ὥσπερ παρθένος Μιλησία. ̓αντιφάνης ̔υδρίᾳ·  οὗτος δ΄ ὃν λέγω  ἐν γειτόνων αὐτῷ κατοικούσης τινὸς ἰδὼν ἑταίρας εἰς ἔρωτ΄ ἀφίκετο,  ἀστῆσ, ἐρήμου δ΄ ἐπιτρόπου καὶ συγγενῶν,  ἦθός τι χρυσοῦν πρὸς ἀρετὴν κεκτημένησ,  ὄντως ἑταίρασ, αἱ μὲν ἄλλαι τοὔνομα  βλάπτουσι τοῖς τρόποις γὰρ ὄντως ὂν καλόν.   ̓αναξίλας Νεοττίδι·   ἐὰν δέ τις μετρίως ἔχουσα χρημάτων  τοῖς δεομένοις τινων ὑπουργῇ πρὸς χάριν,  ἐκ τῆς ἑταιρίας ἑταίρα τοὔνομα  προσηγορεύθη. καὶ σὺ νῦν οὐχ ὡς λέγεις  πόρνησ, ἑταίρας ΄ εἰς ἔρωτα τυγχάνεις  ἐληλυθώσ· ἆρ΄ ὡς ἀληθῶς ἐστι γοῦν  ἁπλῆ τισ; β. ἀστεία μὲν οὖν, νὴ τὸν Δία. ̔ο δὲ ὑμέτερος φιλοσοφομειρακίσκος τοιοῦτος οἷον ̓́αλεξις ἢ ̓αντιφάνης ἐν ̔́υπνῳ παράγει·   διὰ ταῦθ΄ ὁ πόρνος οὗτος οὐδὲ τῶν πράσων  ἑκάστοτ΄  ἐπεδείπνει μεθ΄ ἡμῶν τοῦτο δ΄ ἦν  ἵνα μή τι λυπήσειε τὸν ἐραστὴν φιλῶν.  καλῶς δὲ περὶ τῶν τοιούτων ̓́εφιππος ἐν Σαπφοῖ φησιν  ὅταν γὰρ ὢν νέος  ἀλλότριον εἰσελθὼν τις οἶκον διαλάθῃ  ἀσύμβολὸν τε χεῖρα προσβάλῃ βορᾷ,  διδόναι νόμιζ΄ αὐτὸν σὺ τῆς νυκτὸς λόγον. τὰ αὐτὰ εἴρηκεν καὶ Αἰσχίνης ὁ ῥήτωρ ἐν τῷ κατὰ  Τιμάρχου.  περὶ δὲ τῶν ἑταιρῶν καὶ Φιλέταιρος ἐν Κυνηγίδι τάδε φησίν   οὐκ ἐτὸς ̔εταίρας ἱερόν ἐστι πανταχοῦ,  ἀλλ΄ οὐχὶ γαμετῆς οὐδαμοῦ τῆς ̔ελλάδοσ.  οἶδα δὲ καὶ ἑορτὴν ̔εταιρίδεια ἀγομένην ἐν Μαγνησίᾳ οὐ διὰ τὰς ἑταίρασ, ἀλλὰ δι΄ ἑτέραν αἰτίαν, ἧς μνημονεύει ̔ηγήσανδρος ἐν ̔υπομνήμασι γράφων ὧδε·  τὴν τῶν ̔εταιριδείων ἑορτὴν συντελοῦσι Μάγνητεσ. ἱστοροῦσι δὲ πρῶτον ̓ιάσονα τὸν Αἴσονος συναγαγόντα τοὺς ̓αργοναύτας ̔εταιρείῳ Διὶ θῦσαι καὶ τὴν ἑορτὴν  ̔εταιρίδεια προσαγορεῦσαι. θύουσι δὲ καὶ οἱ Μακεδόνων βασιλεῖς τὰ ̔εταιρίδεια.  Πόρνης δὲ ̓αφροδίτης ἱερόν ἐστι παρὰ ̓αβυδηνοῖσ, ὥς φησι Πάμφιλοσ· κατεχομένης γὰρ τῆς πόλεως δουλείᾳ τοὺς φρουροὺς τοὺς ἐν αὐτῇ ποτε θύσαντασ, ὡς ἱστορεῖ Νεάνθης ἐν τοῖς Μυθικοῖσ, καὶ μεθυσθέντας ἑταίρας πλείονας προσλαβέσθαι ὧν μίαν κατακοιμηθέντας αὐτοὺς ἰδοῦσαν ἀνελομένην τὰς κλεῖς καὶ τὸ τεῖχος ὑπερβᾶσαν ἀπαγγεῖλαι τοῖς ̓αβυδηνοῖς . τοὺς δ΄ αὐτίκα μεθ΄ ὅπλων ἀφικομένους ἀνελεῖν μὲν τοὺς φύλακασ, κρατήσαντας δὲ τῶν τειχῶν καὶ γενομένους ἐγκρατεῖς τῆς ἐλευθερίας χαριστήρια τῇ πόρνῃ ἀποδιδόντας ̓αφροδίτης Πόρνης ναὸν ἱδρύσασθαι. ̓́αλεξις δ΄ ὁ Σάμιος ἐν δευτέρῳ ̔̀ ̔́ωρων Σαμιακῶν  τὴν ἐν Σάμῳ  ̓αφροδίτην, ἣν οἱ μὲν ἐν καλάμοις καλοῦσιν, οἱ δὲ ἐν ἕλει, ̓αττικαί, φησίν, ἑταῖραι ἱδρύσαντο αἱ συνακολουθήσασαι Περικλεῖ ὅτε ἐπολιόρκει τὴν Σάμον,  ἐργασάμεναι ἱκανῶς ἀπὸ τῆς ὥρασ.  Εὐάλκης δ΄ ἐν τοῖς ̓εφεσιακοῖς καὶ ἐν ̓εφέσῳ φησὶν ἱερὸν ἱδρῦσθαι ̔εταίρᾳ ΄ ̓αφροδίτῃ. Κλέαρχος δ΄ ἐν πρώτῳ ̓ερωτικῶν  Γύγησ, φησίν, ὁ Λυδῶν βασιλεὺς οὐ μόνον περὶ ζῶσαν τὴν ἐρωμένην περιβόητος γέγονεν, ἐγχειρίσας αὑτόν τε καὶ τὴν ἀρχὴν ἐκείνῃ πᾶσαν, ἀλλὰ καὶ τελευτησάσης συναγαγὼν τοὺς ἐκ τῆς χώρας Λυδοὺς πάντας ἔχωσε τὸ νῦν ἔτι καλούμενον τῆς ̔εταίρας μνῆμα, εἰς ὕψος ἄρασ, ὥστε περιοδεύοντος αὐτοῦ τὴν ἐντὸς  τοῦ Τμώλου χώραν, οὗ ἂν ἐπιστραφεὶς τύχῃ, καθορᾶν τὸ μνῆμα καὶ πᾶσι τοῖς τὴν Λυδίαν οἰκοῦσιν ἄποπτον εἶναι.  Δημοσθένησ, δ΄ ὁ ῥήτωρ ἐν τῷ κατὰ Νεαίρας λόγῳ, εἰ γνήσιοσ, ὃν ̓απολλόδωρος εἴρηκε, φησί· τὰς μὲν ἑταίρας ἡδονῆς ἕνεκα ἔχομεν, τὰς δὲ παλλακὰς τῆς καθ΄ ἡμέραν παλλακείασ, τὰς δὲ γυναῖκας τοῦ παιδοποιεῖσθαι γνησίως καὶ τῶν ἔνδον φύλακα πιστὴν ἔχειν.   καταλέξω δέ σοι, Κύνουλκε, ̓ιωνικήν τινα ῥῆσιν, μακρὰν ἐκτείνας κατὰ τὸν Αἰσχύλου ̓αγαμέμνονα·  περὶ ἑταιρῶν, ἀρξάμενος ἀπὸ τῆς καλῆς Κορίνθου, ἐπειδή μοι τὴν αὐτόθι σοφιστείαν ὠνείδισασ. νόμιμὸν ἐστιν ἀρχαῖον ἐν Κορίνθῳ, ὡς καὶ Χαμαιλέων ὁ ̔ηρακλεώτης ἱστορεῖ ἐν τῷ περὶ Πινδάρου, ὅταν ἡ πόλις εὔχηται περὶ μεγάλων τῇ ̓αφροδίτῃ, συμπαραλαμβάνεσθαι πρὸς τὴν ἱκετείαν τὰς ἑταίρας ὡς πλείστασ, καὶ ταύτας προσεύχεσθαι τῇ θεῷ καὶ ὕστερον ἐπὶ τοῖς ἱεροῖς παρεῖναι. καὶ ὅτε δὴ ἐπὶ τὴν ̔ελλάδα τὴν στρατείαν ἦγεν ὁ Πέρσησ,  ὡς καὶ Θεόπομπος ἱστορεῖ καὶ Τίμαιος ἐν τῇ ἑβδόμῃ, αἱ Κορίνθιαι ἑταῖραι εὔξαντο ὑπὲρ τῆς τῶν ̔ελλήνων σωτηρίας εἰς τὸν τῆς ̓αφροδίτης ἐλθοῦσαι νεών. διὸ καὶ Σιμωνίδης ἀναθέντων τῶν Κορινθίων πίνακα τῇ θεῷ τὸν ἔτι καὶ νῦν διαμένοντα καὶ τὰς ἑταίρας ἰδίᾳ γραψάντων τὰς τότε ποιησαμένας τὴν ἱκετείαν καὶ ὕστερον παρούσας ἐπὶ τοῖς ἱεροῖς συνέθηκε τόδε τὸ ἐπίγραμμα·  αἵδ΄ ὑπὲρ ̔ελλήνων τε καὶ εὐθυμάχων πολιητᾶν  ἔσταθεν εὔχεσθαι Κύπριδι δαιμονίᾳ·   οὐ γὰρ τοξοφόροισιν ἐμήσατο δῖ΄ ̓αφροδίτα  Πέρσαις ̔ελλάνων ἀκρόπολιν προδόμεν.  καὶ οἱ ἰδιῶται δὲ κατεύχονται τῇ θεῷ τελεσθέντων περὶ ὧν ἂν ποιῶνται τὴν δέησιν ἀπάξειν αὐτῇ καὶ τὰς ἑταίρασ, ὑπάρχοντος οὖν τοῦ τοιούτου νομίμου περὶ τὴν θεὸν Ξενοφῶν ὁ Κορίνθιος ἐξιὼν εἰς ̓ολυμπίαν ἐπὶ τὸν ἀγῶνα καὶ αὐτὸς ἀπάξειν  ἑταίρας εὔξατο τῇ θεῷ νικήσασ. Πίνδαρός τε τὸ μὲν πρῶτον ἔγραψεν εἰς αὐτὸν ἐγκώμιον οὗ ἡ ἀρχὴ  τρισολυμπιονίκαν ἐπαινέων οἶκον, ὕστερον δὲ καὶ σκόλιον τὸ παρὰ τὴν θυσίαν ᾀσθέν, ἐν ᾧ τὴν ἀρχὴν εὐθέως πεποίηται πρὸς τὰς ἑταίρας αἳ παραγενομένου τοῦ Ξενοφῶντος καὶ θύοντος τῇ ̓αφροδίτῃ συνέθυσαν. διόπερ ἔφη·  ὦ Κύπρου δέσποινα, τεὸν δεῦτ΄ ἐς ἄλσος  φορβάδων κορᾶν ἀγέλαν ἑκατόγγυιον  Ξενοφῶν τελέαις  ἐπήγαγ΄ εὐχωλαῖς ἰανθείσ.  ἤρξατο δ΄ οὕτως τοῦ μέλουσ·  πολύξεναι νεάνιδες ἀμφίπολοι  πειθοῦς ἐν ἀφνειῷ Κορίνθῳ,   αἵ τε τὰς χλωρᾶς λιβάνου ξανθὰ δάκρη  θυμιᾶτε, πολλάκι ματέρ΄ ̓ερώτων οὐρανίαν πτάμεναι  νόημα ποττὰν ̓αφροδίταν·  ὑμῖν ἄνευθεν ἐπαγορίας ἔπορεν,  ὦ παῖδεσ, ἐρατειναῖς ἐν εὐναῖς  μαλθακᾶς ὥρας ἀπὸ καρπὸν δρέπεσθαι.  σὺν δὲ ἀνάγκᾳ πᾶν καλόν. ἀρξάμενος θ΄ οὕτως ἑξῆς φησιν   ἀλλὰ θαυμάζω τί με λεξοῦντι ̓ισθμοῦ  δεσπόται τοιάνδε μελίφρονος ἀρχὰν εὑρόμενον σκολιοῦ,  ξυνάορον ξυναῖς γυναιξί.  δῆλον γὰρ ὅτι πρὸς τὰς ἑταίρας διαλεγόμενος ἠγωνία ποῖόν τι φανήσεται τοῖς Κορινθίοις τὸ πρᾶγμα. πιστεύων δέ, ὡς ἔοικεν, αὐτὸς αὑτῷ πεποίηκεν εὐθέωσ·   ἐδιδάξαμεν χρυσὸν καθαρᾷ, βασάνῳ. ὅτι δὲ καὶ ̓αφροδίσια ἴδια ἄγουσιν αὐτόθι αἱ ἑταῖραι, ̓́αλεξις ἐν Φιλούσῃ φησὶν   ̓αφροδίσι΄ ἦγε ταῖς ἑταίραις ἡ πόλισ,   ἕτερα δὲ χωρὶς ἐστι ταῖς ἐλευθέραισ.   ταῖς ἡμέραις ταύταις δὲ κωμάζειν ἔθος  ἐστὶν νόμος τε τὰς ἑταίρας ἐνθάδε  μεθύειν μεθ΄ ἡμῶν. ἐν δὲ Λακεδαίμονι, ὥς φησι Πολέμων ὁ περιηγητὴς ἐν τῷ περὶ τῶν ἐν Λακεδαίμονι ̓αναθημάτων, εἰκών ἐστι τῆς διαβοήτου ἑταίρας Κοττίνασ, ἥν φησιν καὶ βοῦν ἀναθεῖναι χαλκῆν, γράφων οὕτωσ·  καὶ τὸ Κοττίνας δὲ τῆς ἑταίρας εἰκόνιον,  ἧς διὰ τὴν ἐπιφάνειαν οἴκημά τι λέγεται καὶ νῦν ἐγγυτάτω τῆς Κολώνησ, ἵνα τὸ Διονύσιόν ἐστιν, ἐπιφανὲς καὶ πολλοῖς ἐγνωσμένον τῶν ἐν τῇ πόλει. ἀνάθημα δ΄ αὐτῆς ἐστιν ὑπὲρ τὸ τῆς Χαλκιοίκου βοίδιόν τι χαλκοῦν καὶ τὸ προειρημένον εἰκόνιον. ̓αλκιβιάδης δὲ ὁ καλόσ, ἐφ΄ οὗ τις τῶν κωμικῶν ἔφη  ̓αλκιβιάδην τὸν ἁβρόν, ὦ γῆ καὶ θεοί,  ὃν ἡ Λακεδαίμων μοιχὸν ἐπιθυμεῖ λαβεῖν,  ὑπὸ τῆς ̓́αγιδος ἀγαπώμενος γυναικὸσ, ἐπὶ τὰς τῶν ἑταιρίδων θύρας ἐκώμαζεν, ἀπολιπὼν τὰς  Λακαίνας καὶ τὰς ̓αττικάσ. Μεδοντίδος γοῦν τῆς ̓αβυδηνῆς ἐξ ἀκοῆς ἐρασθεὶς ἔστερξε καὶ πλεύσας εἰς ̔ελλήσποντον σὺν ̓αξιόχῳ, ὃς ἦν αὐτοῦ τῆς ὥρας ἐραστήσ, ὥς φησιν Λυσίας ὁ ῥήτωρ ἐν τῷ  κατ΄ αὐτοῦ λόγῳ, καὶ ταύτης ἐκοινώνησεν αὐτῷ. καὶ ἑτέρας δὲ δύο ἑταίρας περιήγετο αἰεὶ ὁ ̓αλκιβιάδησ, Δαμασάνδραν τὴν Λαίδος τῆς νεωτέρας μητέρα καὶ Θεοδότην ὑφ΄ ἧς καὶ ἀποθανὼν ἐκηδεύθη ἐν Μελίσσῃ κώμῃ τῆς Φρυγίασ, ἐπιβουλευθεὶς  ὑπὸ Φαρναβάζου. εἴδομεν δὲ καὶ ἡμεῖς τὸ ἐν Μελίσσῃ τοῦ ̓αλκιβιάδου μνῆμα ἐκ Συννάδων εἰς Μητρόπολιν ἀφικνούμενοι· ἐφ΄ ᾧ καὶ κατ΄ ἔτος θύεται βοῦσ, διακελευσαμένου τοῦτο τοῦ πάντα ἀρίστου ̓αδριανοῦ βασιλέωσ· ὃς καὶ ἀνέστησεν ἐπὶ τῷ μνήματι Παρίου λίθου εἰκόνα τὸν ̓αλκιβιάδην.  οὐ χρὴ δὲ θαυμάζειν εἰ ἐξ ἀκοῆς τινες ἠράσθησάν τινων, ὁπότε Χάρης ὁ Μιτυληναῖος ἐν τῇ δεκάτῃ τῶν ̔ιστοριῶν τῶν περὶ ̓αλέξανδρόν φησιν πολλοὺς ὀνείρατι θεασαμένους τινὰς οὓς μὴ πρότερον εἶδον ἐρασθῆναι αὐτῶν γράφει δὲ οὕτωσ· ̔υστάσπῃ νεώτερος ἦν ἀδελφὸς Ζαριάδρησ, περὶ ὧν λέγουσιν οἱ ἐπιχώριοι ὅτι ἐξ ̓αφροδίτης καὶ ̓αδώνιδος ἐγεννήθησαν. ἐκυρίευσεν δὲ ὁ μὲν ̔υστάσπης Μηδίας καὶ τῆς ὑποκάτω χώρασ, ὁ δὲ  Ζαριάδρης τῆς ὑπεράνω Κασπίων πυλῶν μέχρι τοῦ Τανάιδοσ. τῶν δὲ ἐπέκεινα τοῦ Τανάιδος  ̔ομάρτῃ βασιλεῖ Μαραθῶν θυγάτηρ ἦν ὄνομα ̓οδάτισ· περὶ ἧς ἐν ταῖς ἱστορίαις γέγραπται ὡς ἄρα κατὰ τὸν ὕπνον ἰδοῦσα τὸν Ζαριάδρην ἐρασθείη, τὸ δ΄ αὐτὸ τοῦτο κἀκείνῳ πάθος συμπεσεῖν πρὸς αὐτήν. διετέλουν γοῦν ἀλλήλων ἐπιθυμοῦντες διὰ τὴν κατὰ τὸν ὕπνον φαντασίαν. ἦν δὲ ἡ ̓οδάτις καλλίστη τῶν κατὰ τὴν ̓ασίαν γυναικῶν, καὶ ὁ Ζαριάδρης δὲ ἦν καλόσ, πέμποντος οὖν τοῦ Ζαριάδρου πρὸς τὸν ̔ομάρτην καὶ φιλοτιμουμένου  γῆμαι τὴν ἄνθρωπον, οὐ συνετίθετο ὁ ̔ομάρτης διὰ τὸ εἶναι ἀρρένων παίδων ἔρημοσ, ἤθελεν γὰρ αὐτὴν δοῦναι ἑνὶ τῶν περὶ αὑτὸν οἰκείων. καὶ μετ΄ οὐ πολὺν χρόνον ὁ ̔ομάρτης συναγαγὼν τοὺς ἐκ τῆς βασιλείας δυνάστας καὶ φίλους καὶ συγγενεῖς ἐποιεῖτο τοὺς γάμουσ, οὐ προειπὼν ὅτῳ μέλλοι διδόναι τὴν θυγατέρα, ἀκμαζούσης οὖν τῆς μέθης εἰσκαλέσας τὴν ̓οδάτιν ὁ πατήρ εἰς τὸ συμπόσιον εἶπεν ἀκουόντων τῶν συνδείπνων ΄ ἡμεῖσ, ὦ θύγατερ ̓οδάτι, νῦν ποιούμεθα τοὺς σοὺς γάμουσ.  περιβλέψασα οὖν καὶ θεωρήσασα πάντας λαβοῦσα χρυσῆν φιάλην καὶ πληρώσασα δὸς ᾧ θέλεις γαμηθῆναι· τούτου γὰρ κεκλήσῃ γυνή κἀκείνη περιβλέψασα πάντας ἀπῄει δακρύουσα, ποθοῦσα τὸν Ζαριάδρην ἰδεῖν ἐπεστάλκει · γὰρ αὐτῷ ὅτι μέλλουσιν οἱ γάμοι συντελεῖσθαι. ὁ δὲ στρατοπεδεύων ἐπὶ τοῦ Τανάιδος διαλαθὼν τὴν στρατοπεδείαν  διέβη μετὰ μόνου τοῦ ἁρματηλάτου καὶ νυκτὸς ὁρμήσας ἐπὶ τοῦ ἅρματος διῆλθεν διὰ γῆς πολλῆσ,  διώξας περὶ τοὺς ὀκτακοσίους σταδίουσ. πλησίον δὲ τῆς κώμης γενόμενος ἐν ᾗ τοὺς γάμους συνετέλουν καὶ καταλιπὼν ἔν τινι τόπῳ αὐτῷ ἅρματι τὸν ἁρματηλάτην προῆγεν ἐνδεδυκὼς στολὴν Σκυθικήν. καὶ παρελθὼν εἰς τὴν αὐλὴν καὶ ἰδὼν τὴν ̓οδάτιν ἑστηκυῖαν πρὸ τοῦ κυλικείου καὶ δακρύουσαν κιρνᾶσάν τε βραδέως τὴν φιάλην εἶπεν πλησίον στὰς παρ΄ αὐτὴν ὦ ̓οδάτι, πάρειμι δή σοι καθάπερ ἠξίωσασ, ἐγὼ Ζαριάδρησ.΄ ἡ δὲ κατανοήσασα ξένον ἄνδρα καὶ καλὸν καὶ ὅμοιον τῷ κατὰ τὸν ὕπνον ἑωραμένῳ περιχαρὴς γενομένη  δίδωσιν αὐτῷ τὴν φιάλην· καὶ ὃς ἁρπάσας αὐτὴν ἀπήγαγεν ἐπὶ τὸ ἅρμα καὶ ἔφυγεν ἔχων τὴν ̓οδάτιν. οἱ δὲ παῖδες καὶ αἱ θεράπαιναι συνειδυῖαι τὸν ἔρωτα κατεσιώπησαν καὶ κελεύοντος τοῦ πατρὸς λαλεῖν οὐκ ἔφασαν εἰδέναι ὅπου πεπόρευται. μνημονεύεται δὲ ὁ ἔρως οὗτος παρὰ τοῖς τὴν ̓ασίαν οἰκοῦσι βαρβάροις καὶ περισσῶς ἐστι ζηλωτόσ, καὶ τὸν μῦθον τοῦτον ζωγραφοῦσιν ἐν τοῖς ἱεροῖς καὶ τοῖς βασιλείοισ, ἔτι δὲ ταῖς ἰδιωτικαῖς οἰκίαισ· καὶ ταῖς ἑαυτῶν θυγατράσιν οἱ πολλοὶ τῶν δυναστῶν ὄνομα τίθενται ̓οδάτιν.   τὸ ὅμοιον ἱστορεῖ γενέσθαι καὶ ̓αριστοτέλης ἐν τῇ Μασσαλιωτῶν Πολιτείᾳ γράφων οὕτωσ·  Φωκαεῖς οἱ ἐν ̓ιωνίᾳ ἐμπορίᾳ χρώμενοι ἔκτισαν Μασσαλίαν. Εὔξενος δὲ ὁ Φωκαεὺς Νάννῳ ὁ τῷ βασιλεῖ τοῦτο δ΄ ἦν αὐτῷ ὄνομα ἦν ξένοσ, οὗτος  ὁ Νάννος ἐπιτελῶν γάμους τῆς θυγατρὸς κατὰ τύχην παραγενόμενον τὸν Εὔξενον παρακέκληκεν ἐπὶ τὴν θοίνην. ὁ δὲ γάμος ἐγίγνετο τόνδε τὸν τρόπον ἔδει μετὰ τὸ δεῖπνον εἰσελθοῦσαν τὴν παῖδα φιάλην κεκερασμένην ᾧ βούλοιτο δοῦναι τῶν  παρόντων μνηστήρων ᾧ δὲ δοίη, τοῦτον εἶναι νυμφίον.  ἡ δὲ παῖς εἰσελθοῦσα δίδωσιν εἴτε ἀπὸ τύχης εἴτε καὶ δι΄ ἄλλην τινὰ αἰτίαν τῷ Εὐξένῳ· ὄνομα δ΄ ἦν τῇ παιδὶ Πέττα. τούτου δὲ συμπεσόντος καὶ τοῦ πατρὸς ἀξιοῦντος ὡς κατὰ θεὸν γενομένης τῆς δόσεως ἔχειν αὐτήν, ἔλαβεν ὁ Εὔξενος γυναῖκα καὶ συνῴκει μεταθέμενος τοὔνομα ̓αριστοξένην. καὶ ἔστι γένος ἐν Μασσαλίᾳ ἀπὸ τῆς ἀνθρώπου μέχρι νῦν Πρωτιάδαι καλούμενον Πρῶτις γὰρ ἐγένετο υἱὸς Εὐξένου καὶ τῆς ̓αριστοξένησ.  . Θεμιστοκλῆς τε, ὥς φησιν ̓ιδομενεύσ, οὐχ ἅρμα ζευξάμενος ἑταιρῶν πληθούσης ἀγορᾶς εἰσήλασεν εἰς τὸ ἄστυ; ἦσαν αὗται Λάμια καὶ Σκιώνη καὶ Σατύρα καὶ Νάννιον. οὐ καὶ αὐτὸς Θεμιστοκλῆς ἐξ ἑταίρας ἦν γεγενημένος ὄνομα ̓αβροτόνου;  ὡς ̓αμφικράτης ἱστορεῖ ἐν τῷ περὶ ̓ενδόξων ̓ανδρῶν συγγράμματι  ̓αβρότονον Θρήισσα γυνὴ γένοσ· ἀλλὰ τεκέσθαι  τὸν μέγαν ̔́ελλησιν φασὶ Θεμιστοκλέα.   Νεάνθης δ΄ ὁ Κυζικηνὸς ἐν τῇ τρίτῃ καὶ τετάρτῃ τῶν ̔ελληνικῶν ̔ιστοριῶν Εὐτέρπης αὐτὸν εἶναί φησιν υἱόν. Κῦρος δὲ ὁ ἐπὶ τὸν ἀδελφὸν ἐπιστρατεύσας οὐχὶ ἑταίραν οὖσαν τὴν Φωκαίδα τὴν σοφωτάτην καὶ καλλίστην λεγομένην εἶχε συστρατευομένην; ἣν Ζηνοφάνης φησὶ πρότερον Μιλτὼ καλουμένην ̓ασπασίαν μετονομασθῆναι. συνηκολούθει δὲ αὐτῷ καὶ ἡ Μιλησία παλλακίσ. ὁ δὲ μέγας ̓αλέξανδρος οὐ Θαίδα εἶχε μεθ΄ ἑαυτοῦ τὴν ̓αττικὴν ἑταίραν; περὶ ἧς φησι Κλείταρχος ὡς  αἰτίας γενομένης τοῦ ἐμπρησθῆναι τὰ ἐν Περσεπόλει βασίλεια, αὕτη δὲ ἡ Θαῒς μετὰ τὸν ̓αλεξάνδρου θάνατον καὶ Πτολεμαίῳ ἐγαμήθη τῷ πρώτῳ βασιλεύσαντι Αἰγύπτου καὶ ἐγέννησεν αὐτῷ Λεοντίσκον καὶ Λάγον, θυγατέρα δὲ Εἰρήνην, ἣν ἔγημεν Εὔνοστος ὁ Σόλων τῶν ἐν Κύπρῳ βασιλεύσ, καὶ ὁ δεύτερος δὲ τῆς Αἰγύπτου βασιλεύσ, Φιλάδελφος δ΄ ἐπίκλην, ὡς ἱστορεῖ ὁ Εὐεργέτης Πτολεμαῖος ἐν τῷ τρίτῳ τῶν  ̔υπομνημάτων, πλείστας ἔσχεν ἐρωμένασ, Διδύμην μὲν  μίαν τῶν ἐπιχωρίων γυναικῶν μάλ΄ εὐπρεπεστάτην τὴν ὄψιν καὶ Βιλιστίχην, ἔτι δὲ ̓αγαθόκλειαν καὶ  Στρατονίκην, ἧς τὸ μέγα μνημεῖον ὑπῆρχεν ἐπὶ τῇ πρὸς ̓ελευσῖνι θαλάσσῃ, καὶ Μύρτιον καὶ ἄλλας δὲ πλείστασ, ἐπιρρεπέστερος ὢν πρὸς ἀφροδίσια. Πολύβιος δὲ ἐν τῇ τεσσαρεσκαιδεκάτῃ τῶν ̔ιστοριῶν Κλεινοῦς φησι τῆς οἰνοχοούσης αὐτῷ εἰκόνας πολλὰς ἀνακεῖσθαι κατὰ τὴν ̓αλεξάνδρειαν μονοχίτωνας καὶ ῥυτὸν ἐχούσας ἐν ταῖς χερσίν. αἱ δὲ κάλλισται τῶν οἰκιῶν, φησίν, οὐ Μυρτίου καὶ Μνησίδος καὶ Ποθεινῆς προσαγορεύονται; καίτοι Μνησὶς μὲν ἦν αὐλητρίσ, ἦν δὲ καὶ Ποθεινὴ αὐλητρίσ, Μύρτιον δὲ μία τῶν ἀποδεδειγμένων καὶ καινῶν δεικτηριάδων. τοῦ δὲ  Φιλοπάτορος βασιλέως Πτολεμαίου οὐκ ̓αγαθόκλεια ἡ ἑταίρα ἐκράτει, ἡ καὶ πᾶσαν ἀνατρέψασα τὴν βασιλείαν; Εὔμαχος δὲ ὁ Νεαπολίτης ἐν τῇ δευτέρᾳ τῶν περὶ ̓αννίβαν ̔ιστοριῶν ̔ιερώνυμὸν φησι τὸν τυραννήσαντα Συρακοσίων ἀγαγέσθαι γυναῖκα μίαν· τῶν ἐπ΄ οἰκήματος προεστηκυιῶν, Πειθὼ ὄνομα, καὶ ἀποδεῖξαι βασιλίδα.  Τιμόθεος δ΄ ὁ στρατηγήσας ̓αθηναίων ἐπιφανῶς ἑταίρας ἦν υἱὸς Θρᾴττης τὸ γένοσ, σεμνῆς δ΄ ἄλλως τοὺς τρόπουσ. μεταβάλλουσαι γὰρ αἱ τοιαῦται εἰς τὸ σῶφρον τῶν ἐπὶ τούτῳ σεμνυνομένων  εἰσὶ βελτίουσ. ὁ δὲ Τιμόθεος καὶ σκωπτόμενός ποτε ὅτι τοιαύτης εἴη μητρὸς καὶ χάριν γε αὐτῇ, φησίν, οἶδα, ὅτι δι΄ αὐτὴν Κόνωνός εἰμι  υἱόσ.  Φιλέταιρον δὲ τὸν Περγάμου καὶ τῆς Καινῆς ταύτης λεγομένης βασιλεύσαντα χώρας Βόας αὐλητρίδοσ, ἑταίρας τὸ γένος ἀπὸ Παφλαγονίασ, υἱόν φησι γενέσθαι Καρύστιος ἐν ̔ιστορικοῖς ̔υπομνήμασιν. ̓αριστοφῶν δ΄ ὁ ῥήτωρ, ὁ τὸν νόμον εἰσενεγκὼν ἐπ΄ Εὐκλείδου ἄρχοντος ὃς ἂν μὴ ἐξ ἀστῆς γένηται νόθον εἶναι, αὐτὸς ἀπεδείχθη  ὑπὸ Καλλιάδου τοῦ κωμικοῦ ἐκ Χορηγίδος τῆς ἑταίρας παιδοποιησάμενοσ, ὡς ὁ αὐτὸς ἱστορεῖ Καρύστιος ἐν τρίτῳ ̔υπομνημάτων. Δημήτριος δ΄ ὁ Πολιορκητὴς οὐ δαιμονίως ἤρα Λαμίας τῆς αὐλητρίδοσ, ἐξ ἧς ἔσχε καὶ θυγατέρα Φίλαν; τὴν δὲ Λάμιαν Πολέμων φησὶν ἐν τῷ περὶ τῆς ἐν Σικυῶνι Ποικίλης Στοᾶς θυγατέρα μὲν εἶναι Κλεάνορος ̓αθηναίου, κατασκευάσαι δὲ Σικυωνίοις τὴν προκειμένην στοάν. ἤρα δὲ καὶ Λεαίνης καὶ  αὐτῆς ἑταίρας ̓αττικῆς ὁ Δημήτριος καὶ ἄλλων δὲ πλειόνων.  Μάχων δ΄ ὁ κωμῳδιοποιὸς ἐν ταῖς ἐπιγραφομέναις Χρείαις φησὶν οὕτωσ·  ὑπερβολῇ δὲ τῆς Λεαίνης σχῆμά τι  περαινομένης εὖ παρά τε τῷ Δημητρίῳ εὐημερούσησ, φασὶ καὶ τὴν Λάμιαν  τὸν βασιλέ΄ εὐμελῶς κελητίσαι ποτὲ  ἐπαινεθῆναὶ θ΄.  ἡ δὲ τοῦτ΄ ἀπεκρίθη· πρὸς  ταῦτα καὶ Λέαιναν, εἰ βούλει, κράτει. ἦν δὲ ἡ Λάμια σφόδρα εὔθικτος καὶ ἀστική πρὸς τὰς ἀποκρίσεισ, καθάπερ καὶ Γνάθαινα, περὶ ἧς  ἐροῦμεν. πάλιν δὲ περὶ τῆς Λαμίας ὁ Μάχων οὕτω γράφει·  δημήτριός ποθ΄ ὁ βασιλεὺς γένη μύρων  Λαμίᾳ παρὰ πότον παντοδαπῶν ἐπεδείκνυτο.  ἡ Λάμια δ΄ ἦν αὐλητρὶσι ἧς σφόδρ΄ ἡδέως  σχεῖν φασι κνησθῆναί τε τὸν Δημήτριον.  ἀποδοκιμαζούσης δὲ πάντα καὶ πάνυ  κατεγχλιδώσης τῷ βασιλεῖ , νάρδον τινὰ   διένευσ1΄ ἐνεγκεῖν εὐχερῆ, τῇ χειρί τε  ταἰδοῖον ἀποτρίψασ, θιγὼν τοῖς δακτύλοις τουτὶ  γε, Λάμια, φησίν, ὀσφράνθητι καὶ  εἴσει παρὰ τἄλλα διαφορὰν ὅσην ἔχει.  κείνη δὲ γελάσασ1΄  ἀλλὰ τοῦτ΄, ἔφη, τάλαν,  ὄζειν δοκεῖ μοι σαπρότατον πάντων πολύ.   Δημήτριος δ΄ εἶπ΄·  ἀλλὰ μήν, νὴ τοὺς θεούσ,  ἀπὸ βαλάνου τοῦτ΄ ἐστί, Λάμια, βασιλικῆσ. Πτολεμαῖος δ΄ ὁ τοῦ ̓αγησάρχου ἐν ταῖς περὶ  τὸν Φιλοπάτορα ̔ιστορίαις βασιλέων ἐρωμένας ἀναγράφων φησίν·  Φιλίππου τοῦ Μακεδόνας αὐξήσαντος Φίλινναν τὴν ὀρχηστρίδα, ἐξ ἧς καὶ γεννῆσαι ̓αρριδαῖον τὸν μετ΄ ̓αλέξανδρον βασιλεύσαντα, Δημητρίου δὲ τοῦ Πολιορκητοῦ μετὰ τὰς προειρημένας Μανίαν, ̓αντιγόνου δὲ Δημώ, ἐξ ἧς ̓αλκυονέα γεννηθῆναι, Σελεύκου δὲ τοῦ νεωτέρου Μύσταν καὶ Νῦσαν. ̔ ̔ηρακλείδης δὲ ὁ Λέμβος ἐν τῇ ἕκτῃ καὶ τριακοστῇ τῶν ̔ιστοριῶν Δημὼ  φησιν ἐρωμένην γενέσθαι τοῦ Δημητρίου· ᾗ ἐπιμανῆναι καὶ τὸν πατέρα αὐτοῦ ̓αντίγονον καὶ ἀποκτεῖναι ̓οξύθεμιν ὡς καὶ πολλὰ συνεξαμαρτάνοντα τῷ Δημητρίῳ, καὶ ὅτι ἀπέκτεινε τὰς τῆς Δημοῦς θεραπαίνας στρεβλῶν. περὶ δὲ τοῦ εἰρημένου τῆς Μανίας ὀνόματος ὁ Μάχων τάδε φησίν·  ἴσως δ΄ ἂν ἀπορήσαι τις εὐλόγως θ΄ ἅμα  τῶν νῦν ἀκροατῶν εἴ τις ̓αττικὴ γυνὴ  προσηγορεύετ΄ ἢ ἐνομίσθη Μανία.  αἰσχρὸν γὰρ ὄνομα Φρυγιακὸν γυναῖκ΄ ἔχειν,   καὶ ταῦθ΄ ἑταίραν ἐκ μέσης τῆς ̔ελλάδοσ,   μὴ τὴν ̓αθηναίων τι κωλῦσαι πόλιν,  ὑφ΄ ἧς ἅπαντές εἰσ1΄ ἐπηνωρθωμένοι.   τὸ μὲν οὖν ὑπάρχον εὐθέως ἐκ παιδίου  αὐτῇ Μέλιττ΄ ἦν ὄνομα, τῷ μεγέθει μὲν ἦν  τῶν τότε γυναικῶν βραχύ τι καταδεεστέρα·  φωνῇ δ΄ ὁμιλίᾳ τε κεχορηγημένη,  πάνυ τ΄ εὐπρόσωπος οὖσα καὶ καταπληκτική,  πολλοὺς ἐραστὰς καὶ πολίτας καὶ ξένους   ἔχουσ1΄ ὅπου περὶ τῆς γυναικός τις λόγος  γένοιτο, μανίαν τὴν Μέλιτταν ὡς καλὴν  ἔφασκον εἶναι, καὶ προσεξειργάζετο  αὐτὴ τὸ πλεῖον. ἡνίκα τις σκώψειε γάρ,  ῥημάτιον εὐθὺ τοῦτο  μανίαν  ἀνεβόα,  αὐτὴ θ΄ ὅτ΄ ἐπαινοίη τιν΄ ἢ ψέγοι πάλιν,  ἐπ΄ ἀμφοτέρων προσέκειτο μανία τῶν λόγων,  διὸ τῆς μανίας τὸ ῥῆμ΄ ἐπεκτείνας δοκεῖ  καλέσαι τις αὐτὴν τῶν ἐραστῶν Μανίαν·   μᾶλλον τὸ πάρεργον ἐπεκράτησ1΄ ἢ τοὔνομα. ἐδόκει δὲ λιθιᾶν, ὡς ἔοιχ΄, ἡ Μανία·  Γνάθαινα δ΄ εἰς τὰ στρώμαθ΄ ὅτι προίετο,  ἐνουθετήθη τοῦτό πως ὑπὸ Διφίλου.  μετὰ ταῦτα δ΄ ἡ Γνάθαινα πρὸς τὴν Μανίαν  ἐλοιδορεῖτο καὶ λέγει τί τοῦτο, παῖ ,   εἰ καὶ λίθον εἶχεσ; ὑπολαβοῦσ1΄ ἡ Μανία   ἔδωκ΄ ἄν, ἵν΄ εἶχεσ, φήσ1΄, ἀποψᾶσθαι, τάλαν. ὅτι δ΄ ἦν καὶ ἀστεία τις ἀποκρίνασθαι, τάδε  περὶ αὐτῆς ὁ Μάχων ἀναγράφει·   τῆς Μανίας ἤρα Λεοντίσκος ποτὲ  ὁ παγκρατιαστὴς καὶ συνεῖχ΄ αὐτὴν μόνος  γαμετῆς τρόπον γυναικόσ, ὑπὸ δ΄ ̓αντήνορος μοιχευομένην αἰσθόμενος αὐτὴν ὕστερον  σφόδρ΄ ἠγανάκτησ1΄. ἡ δὲ μηθέν, φησί, σοί,  ψυχή, μελέτω · μαθεῖν γὰρ αἰσθέσθαι θ΄ ἅμα  ̓ολυμπιονικῶν νυκτὸς ἀθλητῶν δυεῖν  πληγὴν παρὰ πληγὴν τί δύναταί ποτ΄ ἤθελον. αἰτουμένην λέγουσι τὴν πυγήν ποτε  ὑπὸ τοῦ βασιλέως Μανίαν Δημητρίου  ἀνταξιῶσαι δωρεὰν καὐτόν τινα.  δόντος δ΄ ἐπιστρέψασα μετὰ μικρὸν λέγει  ̓αγαμέμνονος παῖ , νῦν ἐκεῖν΄ ἔξεστί σοι. εἶναι δοκῶν αὐτόμολος ἄνθρωπος ξένος  καὶ παρεπιδημήσας ̓αθήνησίν ποτε  τὴν Μανίαν μετεπέμψαθ΄, ὅσον ᾔτησε δούσ.  εἰς τὸν πότον δ΄ ἦν συμπαρειληφώς τινας  ἐκ τῆς πόλεως τῶν ἐπιγελᾶν εἰθισμένων  ἅπαντα τοῖς τρέφουσιν αἰεὶ πρὸς χάριν  βουλόμενος εἶναι γλαφυρὸς ἀστεῖός θ΄ ἅμα,  τῆς Μανίας ἄριστα παιζούσης σφόδρα  ἀνισταμένης τε πολλάκισ, εἰς δασύποδα αὐτὴν ἐπικροῦσαι βουλόμενος  πρὸς τῶν θεῶν,  μειράκια, τί δοκεῖ τῶν ἀγρίων ὑμῖν ποτε  ἐν τοῖς ὄρεσι τάχιστα θηρίον τρέχειν; ἡ Μανία δ΄ αὐτόμολοσ, ὦ βέλτιστ΄,  ἔφη.  μετὰ ταῦτα δ΄ ὡς εἰσῆλθε πάλιν ἡ Μανία,  τὸν αὐτόμολον ἔσκωπτε ῥίψασπίν τ΄ ἔφη  αὐτὸν γεγονέναι προσβολῆς οὔσης ποτέ.  ὁ δὲ στρατιώτης ὑπό τι δὴ σκυθρωπάσας  ἀπεπέμψατ΄ αὐτήν·· διαλιποῦσα δ΄ ἡμέραν  μηθὲν παρὰ τοῦτο, φησί, λυποῦ, φίλτατε·  οὐ γὰρ σὺ φεύγων ἀπέβαλες τὴν ἀσπίδα,   μὰ τὴν ̓αφροδίτην, ἀλλ΄ ὁ σοὶ χρήσας τότε.  ἐν συμποσίῳ δ΄, ὥς φασι, παρὰ τῇ Μανίᾳ  παρεδέξατ΄ αὐτὴν τῶν πονηρῶν τις πάνυ.  κᾆθ΄ ὡς ἐπηρώτησε  πότερ΄ ἄνω θέλεις  ἐλθοῦσ1΄ ἅμα βαλεῖν ἢ κάτω;  γελάσασ1΄ ἄνω,  βέλτιστε, φησίν. ὑπό τι γὰρ δέδοικά σε  μή μου προπεσούσησ· τοὐμπλόκιον ὑπεκτράγῃσ.  καὶ ἄλλων δὲ ἑταιρῶν ἀπομνημονεύματα ὁ  Μάχων συνήγαγεν, ὧν οὐκ ἄκαιρόν ἐστιν κατὰ τὸ ἑξῆς μνημονεῦσαι. Γναθαίνης μὲν οὕτωσ·   παρὰ Γναθαίνῃ Δίφιλος πίνων ποτὲ  ψυχρὸν γ΄, ἔφη, τἀγγεῖον, ὦ Γνάθαιν΄, ἔχεισ.    τῶν σῶν γάρ, εἶπεν, ἐπιμελῶσ, ὦ Δίφιλε,  εἰς αὐτὸ γ΄ αἰεὶ δραμάτων ἐμβάλλομεν.  πρὸς τὴν Γνάθαιναν Δίφιλος κληθείς ποτε  ἐπὶ δεῖπνον, ὡς λέγουσι, τοῖς ̓αφροδισίοισ,  τιμώμενος μάλιστα τῶν ἐρωμένων ἥσθε  δ΄ ὑπ΄ αὐτῆς ἐκτενῶς ἀγαπώμενος  παρῆν ἔχων δύο Χῖα, Θάσια τέτταρα,  μύρον, στεφάνουσ, τραγήματ΄, ἔριφον, ταινίασ,  ὄψον, μάγειρον, τὰ μετὰ ταῦτ΄ αὐλητρίδα.   καὶ τῶν ἐραστῶν Συριακοῦ τινος ξένου  πέμψαντος αὐτῇ χιόνα σαπέρδην θ΄ ἕνα, αἰσχυνομένη τὰ δῶρα μή τις καταμάθῃ φυλαττομένη τε πολὺ μάλιστα Δίφιλον μὴ δῷ δίκην μετὰ ταῦτα κωμῳδουμένη, τὸ μὲν τάριχος εἶπε ταχέως ἀποφέρειν πρὸς τοὺς σπανίζειν ὁμολογουμένουσ· ἁλῶν, τὴν χιόνα δ΄ εἰς τὸν ἄκρατον ἐνσεῖσαι λάθρᾳ  τῷ παιδὶ τ΄ ἐπέταξ΄ ἐγχέανθ΄ ὅσον δέκα κυάθους προσενεγκεῖν Διφίλῳ ποτήριον, ὑπερηδέως δὲ τὴν κύλικ΄ ἐκπιὼν ἄφνω καὶ τὸ παράδοξον καταπλαγεὶς ὁ Δίφιλος νὴ τὴν ̓αθηνᾶν καὶ θεούσ, ψυχρὸν γ΄, ἔφη, Γνάθαιν΄ >, ἔχεις τὸν λάκκον ὁμολογουμένως  ἡ δ΄ εἶπε  τῶν σῶν δραμάτων γὰρ ἐπιμελῶς εἰς αὐτὸν αἰεὶ τοὺς προλόγους ἐμβάλλομεν.  μαστιγίας μώλωπας ὑψηλοὺς ἔχων μετὰ τῆς Γναθαίνης ἀπὸ τύχης ἀνεπαύετο.  περιλαμβάνουσα δ΄ αὐτόν, ὡς ἀνώμαλον τὸ νῶτον εἶχε παντελῶσ, τάλαν, τάλαν ἄνερ, πόθεν ἔχεις ταῦτ΄, ἔφη, τὰ τραύματα;  κἀκεῖνος αὐτῇ συντόμως ἀπεκρίνατο ὅτι παῖς ποτ΄ ὢν ἀνείλατ΄ εἰς πυρὰν ὅτε παίζων μετά τινων ἡλικιωτῶν ἐνέπεσεν. ναὶ τὴν φίλην Δήμητρα, δικαίως τοι δέροσ, ἄνθρωπε, φησίν, ἐξεδάρης ἀκόλαστος ὤν. παρὰ Δεξιθέᾳ δειπνοῦσα θᾐταίρᾳ ποτὲ Γνάθαινα, τοὔψον ἀποτιθείσης πᾶν σχεδὸν  τῆς Δεξιθέας τῇ μητρί, νὴ τὴν ̓́αρτεμιν, εἰ, φησίν, ᾔδειν, ἡ Γνάθαινα, τοῦτ΄ ἐγώ, τῇ μητρὶ συνεδείπνουν ἄν, οὐχὶ σοί, γύναι.  ἐπεὶ προέβη τοῖς ἔτεσιν ἡ Γνάθαινα καὶ ἤδη τελέως ἦν ὁμολογουμένη σορόσ, εἰς τὴν ἀγορὰν λέγουσιν αὐτὴν ἐξίναι καὶ τοὔψον ἐφορᾶν καὶ πολυπραγμονεῖν πόσου πωλεῖθ΄ ἕκαστον. εἶτ΄ ἰδοῦσα κατὰ τύχην ἱστῶντα κρεοπώλην τιν΄ ἀστεῖον πάνυ  τῇ θ΄ ἡλικίᾳ σφόδρα νέον ὦ πρὸς τῶν θεῶν,  μειράκιον, ὁ καλόσ, φησί, πῶς ἵστησ; φράσον. ὁ δὲ μειδιάσας  κύβδ΄, ἔφη, τριωβόλου. τίς  δ΄ οὑπιτρέψων ἐστί σοι, φησίν, τάλαν, ὄντα γ΄ ἐν ̓αθήναις Καρικοῖς χρῆσθαι σταθμοῖσ;   Στρατοκλῆς δύ΄ ἐρίφους προῖκ΄ ἐδίδου τοῖς γνωρίμοις λοπάδας δ΄ ἐνάλμους ἐπισυνήρτυεν, δοκῶν καὶ διψᾶν ὑποδιπλοῦσθ΄ ἂν εἰς τὴν αὔριον  τοῖς ἐπισυνάπτειν βουλομένοις τὸν ἑωθινόν, μακρὰς δὲ πράττειν εἰς τὰ λοιπὰ ξυμβολάσ. Γνάθαινα δ΄ αὑτῆς εἶπε πρὸς ἐραστήν τινα στραγγευόμενον ὁρῶσα περὶ τὰς συμβολάσ, Στρατοκλῆς ἐπ΄ ἐρίφοισ, φησί, χειμῶνας ποιεῖ.  ἰδοῦσ1΄ ἔφηβον ἡ Γνάθαιν΄ ἰσχνὸν πάνυ καὶ μέλανα λεπτὸν θ΄, ὡς ἔοιχ΄, ὑπερβολῇ καὶ λαπαρόν, ἔτι δὲ τῶν ἐφήβων βραχύτερον,   ἔσκωπτεν εἰς ̓́αδωνιν. ἀναγώγως δέ πως   τοῦ μειρακίσκου καὶ τυραννικώτερον  αὐτῇ συναντήσαντος ἐμβλέψασα τῇ   θυγατρὶ μετ΄ αὐτῆς συμπορευομένῃ λέγει·   δικαιότερον ἦν, ὦ τέκνον, νὴ τὼ θεώ   λέγουσι Ποντικόν τι μειρακύλλιον  ἀναπαυόμενον μετὰ τῆς Γναθαίνης ἀξιοῦν  πρῷον γενόμενον, ὥστε τὴν πυγὴν ἅπαξ  αὐτῷ παρασχεῖν τὴν δὲ τοῦτ΄ εἰπεῖν τάλαν,  ἔπειτα τὴν πυγήν με νῦν αἰτεῖσ, ὅτε   τὰς ὗς ἐπὶ νομὴν καιρός ἐστιν ἐξάγειν; καὶ Γναθαινίου δέ γε τῆς θυγατριδῆς αὐτῆς τάδε ἀναγράφει ·   εἰς τὰς ̓αθήνας παρεπιδημήσας ξένος  σατράπης πάνυ γέρων, ὡς ἐνενήκοντ΄ ὢν ἐτῶν,  Κρονίοις ἀπιοῦσαν εἶδε τὴν Γναθαίνιον  μετὰ τῆς Γναθαίνης ἐξ ̓αφροδισίου τινόσ,  τὸ τ΄ εἶδος αὐτῆς τοὺς ῥυθμούς τε καταμαθὼν  ἐπυνθάνετο μίσθωμα πράσσεται πόσον   τῆς νυκτόσ, ἡ Γνάθαινα δ΄ εἰς τὴν πορφύραν  καὶ τὰ δόρατ΄ ἀποβλέψασα δραχμὰς χιλίας  ἔταξεν. ὁ δ΄ ἄφνω καιρίμην πληγεὶς παπαῖ,  ζωγρεῖσ, γύναι, φήσ1΄, ἕνεκα τοῦ στρατιωτικοῦ·  μνᾶς πραξαμένη δὲ πέντε τὰς σπονδὰς ποοῦ   καὶ στρῶσον ἡμῖν ἔνδον. ἡ δ΄ ἐπιδέξιον  βουλόμενον εἶναι τὸν σατράπην ἀπεδέξατο,   εἶπεν δέ· μοὶ μὲν δὸς ὅσον ἐπιθυμεῖσ, πάτερ·  οἶδα γὰρ ἀκριβῶς καὶ πέποιθα τοῦθ΄ ὅτι  εἰς νύκτ΄ ἀποδώσεις τῷ θυγατρίῳ μου διπλοῦν.  ἐν ταῖς ̓αθήναις χαλκοτύπος σφόδρ΄ εὐφυήσ,  καταλελυκυίας τῆς Γναθαινίου σχεδὸν  οὐκέτι θ΄ ἑταιρεῖν ὑπομενούσης διὰ τό πως  τὸν ̓ανδρόνικον ἡδέως αὐτῆς ἔχειν  τὸν ὑποκριτὴν τότε δ΄ ὄντος ἐν ἀποδημίᾳ,   ἐξ οὗ γεγονὸς ἦν ἄρρεν αὐτῷ παιδίον,  οὐχ ὑπομένουσαν τὴν Γναθαίνιον λαβεῖν  μίσθωμα, λιπαρῶν δὲ καὶ προσκείμενος  πολὺ δαπανήσας ἔσχεν αὐτὴν χρυσίον.  ἀνάγωγος ὢν δὲ καὶ βάναυσος παντελῶς  ἐν σκυτοτομείῳ μετά τινων καθήμενος  κατεσχόλαζε τῆς Γναθαινίου λέγων,  ἑτέρῳ τρόπῳ μὲν συγγεγενῆσθαι μηδενί, ἑξῆς καθιππάσθαι δ΄ ὑπ΄ αὐτῆς πεντάκισ.   μετὰ ταῦτ΄ ἀκούσας ̓ανδρόνικος τὸ γεγονὸσ.  ἐκ τῆς Κορίνθου προσφάτως ἀφιγμένος  ὀργιζόμενος πικρῶς τε λοιδορούμενος  παρὰ τὸν πότον ταῦτ΄ ἔλεγε τῇ Γναθαινίῳ,  αὐτὸν μὲν ἀξιοῦντα μὴ τετευχέναι  τούτου παρ΄ αὐτῆς μηδέποτε τοῦ σχήματοσ,  ἐν τῷδε δ΄ ἑτέρους ἐντρυφᾶν μαστιγίασ.  ἔπειτεν εἰπεῖν φασι τὴν Γναθαίνιον  περιλαμβάνειν γὰρ οὐκ ἐδοκίμαζον, τάλαν,  ἄνθρωπον ἄχρι τοῦ στόματος ἠσβολωμένον διὰ τοῦθ΄ ὑπέμεινα πολὺ λαβοῦσα χρυσίον,  ἐφιλοσόφησά θ΄, ἵν΄ ἄκρον ὡς μάλιστα καὶ ἐλάχιστον αὐτοῦ περιλάβω τοῦ σώματοσ. ἔπειτα, φασί, τῆς Γναθαινίου ποτὲ τὸν ̓ανδρόνικον οὐ θελούσης παρὰ πότον  φιλεῖν, καθάπερ ταῖς πρότερον ἡμέραις ἀεί, ὀργιζομένης δὲ διὰ τὸ μηδὲν λαμβάνειν, ἔπειθ΄ ὁ τραγῳδὸς  οὐχ ὁρᾷσ, Γνάθαιν΄, ἔφη, ὑπερηφάνως μοι τὴν θυγατέρα χρωμένην; ἡ γραῦς δ΄ ἀγανακτήσασα  τάλαν, ἔφη, τέκνον περίλαβε, φησί, καὶ φίλησον, εἰ θέλει. ἡ δ΄ εἶπε  μῆτερ, πῶσ, ἔφη, μέλλω φιλεῖν τὸν μηδὲν ὠφέλημα, τὸν ὑπὸ τὰς στέγας τὸ κοῖλον ̓́αργος δωρεὰν θέλοντ΄ ἔχειν.  πανηγύρεως οὔσης ποθ΄ ἡ Γναθαίνιον εἰς Πειραιᾶ κατέβαινε πρὸς ξένον τινὰ ἔμπορον ἐραστὴν εὐτελῶς ἐπ΄ ἀστράβησ, τὰ πάντ΄ ἔχουσ1΄ ὀνάρια μεθ΄ ἑαυτῆς τρία καὶ τρεῖς θεραπαίνας καὶ νέαν τιτθὴν μίαν. ἔπειτεν αὐταῖς ἐπί τινος στενῆς ὁδοῦ κακὸς παλαιστὴς ἐνέτυχέν τις τῶν ἀεὶ ἐν τοῖς ἀγῶσιν ἐπιμελῶς ἡττωμένων   ὃς οὐ δυνάμενος τότε παρελθεῖν ῥᾳδίωσ,  ἀλλὰ στενοχωρῶν εἶπεν ὦ τρισάθλιε   ὀνηλάτ΄, εἰ μὴ θᾶττον ἐκστήσῃ ποτὲ  ἐκ τῆς ὁδοῦ, τὰ γύναια ταυτὶ καταβαλῶ  σὺν τοῖς ὀναρίοισ, φησί, καὶ ταῖς ἀστράβαισ.  Γναθαίνιον δ΄ εἶπ΄ ὦ τάλαν, μὴ δῆτ΄, ἄνερ·  οὐδέποτε γὰρ τοῦτ΄ ἐστί σοι πεπραγμένον.  ἑξῆς δὲ καὶ ταῦτ΄ ἀναγράφει·   Λαίδα λέγουσι τὴν Κορινθίαν ποτὲ  Εὐριπίδην ἰδοῦσαν ἐν κήπῳ τινὶ  πινακίδα καὶ γραφεῖον ἐξηρτημένον  ἔχοντ΄·  ἀπόκριναι, φησίν, ὦ ποιητά μοι,   τί βουλόμενος ἔγραψας ἐν τραγῳδίᾳ ἔρρ΄,  αἰσχροποιέ ; καταπλαγεὶς δ΄ Εὐριπίδης  τὴν τόλμαν αὐτῆς σὺ γάρ, ἔφη, τίς  εἶ, γύναι;  οὐκ αἰσχροποιόσ; ἡ δὲ γελάσασ1΄ ἀπεκρίθη· τί  δ΄ αἰσχρόν, εἰ μὴ τοῖσι χρωμένοις δοκεῖ;  ἡ Γλυκέριον λαβοῦσα παρ΄ ἐραστοῦ τινος  Κορίνθιον παράπηχυ καινὸν λῄδιον  ἔδωκεν εἰς γναφεῖον· εἶτ΄ ἐπεὶ τέλος  ἔδοξ΄ ἔχειν, πέμψασα τὴν θεραπαινίδα  τὸ μισθάριον ἔχουσαν ἐκέλευ΄ ἀποφέρειν   θοἰμάτιον. ὁ γναφεὺς δ΄ εἶπεν· ἂν γ΄ ἐλᾳδίου  ταρτημόριά μοι, φησί, προσενέγκῃς τρία,   κόμισαι. τὸ κωλῦον γάρ ἐστι τοῦτό με.  ἡ δ΄ ὡς ἀπήγγειλ΄, ὦ τάλαιν΄, εἶπεν, κακῶν  ἡ Γλυκέριον,  μέλλει γὰρ ὥσπερ μαινίδας  ἀποτηγανίζειν, φησί, μου τὸ λῄδιον. ὁ τοῦ Σοφοκλέους Δημοφῶν ἐρώμενος τὴν Αἶγα Νικὼ πρεσβυτέραν οὖσαν ποτὲ νέος ὢν ἔτ΄ αὐτὸς εἶχεν. ἐπεκαλεῖτο δ΄ Αἴξ,  ὅτι τὸν μέγαν δὴ κατέφαγεν ἐραστήν ποτε Θαλλὸν παρεγενήθη γὰρ εἰς τὴν ̓αττικὴν ὠνησόμενος χελιδονείους ἰσχάδας ̔υμήττιόν τε φορτιούμενος μέλι. λέγεται δ΄ ἐκείνην τὴν γυναῖκ΄ ἐσχηκέναι πυγὴν πάνυ καλήν, ἣν ποτ΄ ἠξίου λαβεῖν ὁ Δημοφῶν. ἡ δ΄ εἶπε γελάσασ1΄ εὖ γ΄, ἵνα  Σοφοκλεῖ λαβὼν δῷσ, φησί, παρ΄ ἐμοῦ, φίλτατε.  Καλλιστίου δὲ τῆς ̔υὸς καλουμένης πρὸς τὴν ἑαυτῆς λοιδορουμένης ποτὲ μητέρα Κορώνη δ΄ ἐπεκαλεῖτο τοὔνομα, διέλυεν ἡ Γνάθαιν΄. ἐρωτηθεῖσα δὲ τί διαφέρονται τί γάρ, ἔφησεν, ἄλλο πλὴν ἄλλ΄ ἡ Κορώνησ, ἕτερ΄ ἐκείνη μέμφεται.  ̔́ιππην λέγουσι τὴν ἑταίραν Θεόδοτον ἔχειν ἐραστὴν τὸν ἐπὶ τοῦ χόρτου τότε  γενόμενον. αὕτη δ΄ ὀψὲ τῆς ὥρας ποτὲ   εἰσῆλθεν ἐπὶ κώθωνα πρὸς τὸν βασιλέα  Πτολεμαῖον εἰώθει δὲ συμπίνειν αἰεὶ  αὐτῷ. λέγει δ΄ οὖν ὑστεροῦσα παρὰ πολύ· Πτολεμαῖε,  διψῶ, φησί, παππία, σφόδρα·  ἀλλ΄ ἐγχεάτω μοι τέτταρας κοτύλας πιεῖν  εἰς τὴν μεγάλην. ἔπειτεν ὁ βασιλεὺς λέγει·   εἰς τὴν λεκάνην μὲν οὖν δοκεῖς γάρ μοι πολύν,  ̔́ιππη, πάνυ χόρτον, φησί, καταβεβρωκέναι.  Φρύνην ἐπείρα Μοίριχος τὴν Θεσπικήν·   κἄπειτεν αἰτήσασαν αὐτὸν μνᾶν μίαν  ὁ Μοίριχος  μέγ΄, εἶπεν οὐ πρῴην δύο  χρυσοῦς λαβοῦσα παρεγένου ξένῳ τινί;   περίμενε τοίνυν καὶ σύ, φησίν, ἕως ἂν οὗ  βινητιάσω, καὶ τοσοῦτον λήψομαι.  Νικὼ λέγεται τὴν Αἶγα, Πύθωνός τινος  αὐτὴν ποτ΄ ἀπολιπόντοσ, Εὔαρδιν δὲ τὴν παχεῖαν ἀναλαβόντοσ, εἶτεν ὕστερον  μεταπεμπομένου ποθ΄, ὡς ἔοικ΄, αὐτήν, λέγειν  πρὸς τὸν μετιόντα παῖδα·  Πύθων, φήσ1΄, ἐπεὶ   ἤδη διάμεστος τῶν ὑείων ἐγένετο,  ἐπ΄ αἴγει΄ οἷός ἐστιν ἀνακάμπτειν πάλιν.  μέχρι μὲν τούτων μνημονεύω τῶν ὑπὸ τοῦ Μάχωνος εἰρημένων. αἱ γὰρ καλαὶ ἡμῶν ̓αθῆναι τοσοῦτον πλῆθος ἤνεγκαν ἑταιρῶν, περὶ ὧν ἐπεξελεύσομαι ὅσον γε δύναμαι, ὅσον ὄχλον εὐανδροῦσα πόλις οὐκ ἔσχεν. ἀναγέγραφε γοῦν ̓αριστοφάνης μὲν ὁ Βυζάντιος ἑκατὸν καὶ λε΄, ̓απολλόδωρος δὲ τούτων πλείουσ, ὁ Γοργίας δὲ πλέονασ, παραλειφθῆναι φάσκοντες ὑπὸ τοῦ ̓αριστοφάνους  μετὰ ἑταιρῶν πλειόνων καὶ τάσδε,    τὴν Πάροινον ἐπικληθεῖσαν καὶ Λαμπυρίδα καὶ Εὐφροσύνην αὕτη δὲ ἦν γναφέως θυγάτηρ. ἄγραφοι δ΄ εἰσὶν αὐτῷ Μεγίστη, ̓αγαλλίσ, Θαυμάριον, Θεόκλεια αὕτη δ΄ ἐπεκαλεῖτο Κορώνη, Ληναιτόκυστοσ, ̓́αστρα, Γνάθαινα καὶ ταύτης θυγατριδῆ Γναθαίνιον, καὶ Σιγὴ καὶ Συνωρὶς ἡ Λύχνος ἐπικαλουμένη, καὶ Εὔκλεια καὶ Γρυμέα καὶ Θρυαλλίσ, ἔτι Χίμαιρα καὶ Λαμπάσ, τῆς δὲ Γναθαίνης ἤρα δεινῶσ, ὡς καὶ πρότερον εἴρηται,  Δίφιλος ὁ κωμῳδιοποιόσ, ὡς καὶ Λυγκεὺς ὁ Σάμιος ἐν τοῖς ̓απομνημονεύμασιν ἱστορεῖ. ἐν ἀγῶνι οὖν ποτε αὐτὸν ἀσχημονήσαντα σφόδρα ἀρθῆναι ἐκ τοῦ θεάτρου συνέβη καὶ οὐδὲν ἧττον λθειν πρὸς τὴν Γνάθαιναν. κελεύοντος οὖν τοῦ Διφίλου ὑπονίψαι τοὺς πόδας αὐτοῦ τὴν Γνάθαιναν, ἡ δὲ τί  γάρ, εἶπεν, οὐκ ἠρμένος ἥκεισ;  σφόδρα δ΄ ἦν εὔθικτος πρὸς τὰς ἀποκρίσεις ἡ Γνάθαινα.  καὶ ἄλλαι δὲ ἑταῖραι μέγα ἐφρόνουν ἐφ΄ αὑταῖσ, παιδείας ἀντεχόμεναι καὶ τοῖς μαθήμασι χρόνον ἀπομερίζουσαι · διόπερ καὶ εὔθικτοι πρὸς τὰς  ἀπαντήσεις ἦσαν. κατηγοροῦντος γοῦν ποτε Στίλπωνος Γλυκέρας παρὰ πότον ὡς διαφθειρούσης τοὺς νέουσ, ὥς φησι Σάτυρος ἐν τοῖς Βίοισ, ὑποτυχοῦσα ἡ Γλυκέρα  τὴν αὐτήν, ἔφη, ἔχομεν αἰτίαν, ὦ Στίλπων. σέ τε γὰρ λέγουσιν διαφθείρειν τοὺς ἐντυγχάνοντάς σοι ἀνωφελῆ καὶ ἐριστικά σοφίσματα διδάσκοντα, ἐμέ τε ὡσαύτως ἐρωτικά μηθὲν οὖν διαφέρειν ἐπιτριβομένοις καὶ κακῶς πάσχουσιν ἢ μετὰ φιλοσόφου ζῆν ἢ ἑταίρας  κατὰ γὰρ τὸν ̓αγάθωνα·   γυνὴ τοι σώματος δι΄ ἀργίαν   ψυχῆς φρόνησιν ἐντὸς οὐκ ἀργὸν φορεῖ.  Γναθαίνης δὲ πολλὰς ἀποκρίσεις ἀνέγραψεν ὁ Λυγκεύσ. παρασίτου γάρ τινος ὑπὸ γραὸς τρεφομένου καὶ τὸ σῶμα εὖ ἔχοντοσ,  χαριέντως γ΄, ὁ ἔφη, ὦ νεανίσκε, τὸ σωμάτιον διάκεισαι. τί οὖν οἴει, εἰ μὴ ἐδευτεροκοίτουν; τῷ λιμῷ ἄν, ἔφη, ἀπέθανεσ.  Παυσανίου δὲ τοῦ Λάκκου ὀρχουμένου καὶ εἰς κάδον τινὰ ἐμπεσόντοσ, ὁ λάκκοσ, ἔφη, εἰς τὸν κάδον ἐμπέπτωκεν.  ἐπιδόντος δέ τινος οἶνον ἐν ψυκτηριδίῳ μικρὸν καὶ   εἰπόντος ὅτι ἑκκαιδεκαέτησ, μικρός γε, ἔφη, ὡς τοσούτων ἐτῶν.  νεανίσκων δέ τινων παρὰ πότον ὑπὲρ αὐτῆς τυπτόντων ἑαυτοὺς ἔφη πρὸς τὸν ἡττώμενον  θάρρει, παιδίον οὐ γὰρ στεφανίτης ὁ ἀγών ἐστιν, ἀλλ΄ ἀργυρίτησ. ὡς δ΄ ὁ τὴν μνᾶν τῇ θυγατρὶ δοὺς αὐτῆς οὐδὲν ἔτι ἔφερεν, ἀλλ΄ ἐφοίτα μόνον,  παιδίον, ἔφη, ὥσπερ πρὸς ̔ιππόμαχον τὸν παιδοτρίβην μνᾶν δοὺς οἴει αἰεὶ φοιτήσειν;  Φρύνης δὲ πικρότερον εἰπούσης αὐτῇ εἰ δὲ λίθον, ἔφη, εἶχεσ,  ἀποψήσασθαι ἄν σοι ἔδωκα.  ἐτύγχανεν δὲ ἡ μὲν αἰτίον ἔχουσα  λιθιᾶν, ἡ δὲ κοιλίαν προπετεστέραν ἔχειν. τῶν δὲ πινόντων παρ΄ αὐτῇ συμβαλλομένων εἰς βολβοφακῆν καὶ τῆς παιδίσκης ἐν τῷ καθαίρειν εἰς τὸν κόλπον ἐμβαλλομένης τῶν φακῶν, ἡ Γνάθαινα ἔφη  κολποφακῆν διανοεῖται ποιεῖν. ̓ανδρονίκου δὲ τοῦ τραγῳδοῦ ἀπ΄ ἀγῶνός τινοσ, ἐν ᾧ τοὺς ̓επιγόνους εὐημερήκει, πίνειν μέλλοντος παρ΄ αὐτῇ καὶ τοῦ παιδὸς κελεύοντος τὴν Γνάθαιναν προαναλῶσαι  ὀλόμενε παίδων, ἔφη, ποῖον εἴρηκας λόγον.  πρὸς δὲ ἀδολέσχην τινὰ διηγούμενον  ὅτι παραγέγονεν ἀφ΄ ̔ελλησπόντου  πῶς  οὖν, φησίν, εἰς τὴν πρώτην πόλιν οὐχ ἧκες τῶν ἐκεῖ; τοῦ δ΄ εἰπόντος εἰς ποίαν; εἰς Σίγειον εἶπεν. εἰσελθόντος δέ τινος ὡς αὐτὴν καὶ ἰδόντος ἐπί τινος ἀγγείου ᾠὰ εἰπόντος τε  ὠμὰ ταῦτα, Γνάθαινα, ἢ ἑφθά;  ἔγχαλκα, ἔφη παιδίον.  Χαιρεφῶντος δ΄ ἀκλήτου ἐπὶ δεῖπνον ἐλθόντοσ, προπιοῦσα ποτήριον αὐτῷ ἡ Γνάθαινα λαβέ, ἔφησεν, ὑπερήφανε.  καὶ ὃς  ἐγὼ ὑπερήφανοσ; τίς  δὲ μᾶλλον,  εἶπεν ἡ Γνάθαινα,  ὃς οὐδὲ καλούμενος ἔρχῃ;  Νικὼ δὲ ἡ Αἲξ ἐπικαλουμένη, φησὶν ὁ Λυγκεύσ, παρασίτου τινὸς ἀπαντήσαντος λεπτοῦ ἐξ ἀρρωστίασ, ὡς ἰσχνός  ἔφη. τί γὰρ οἴει με ἐν τρισὶν ἡμέραις καταβεβρωκέναι;  ἤτοι τὴν λήκυθον, ἔφη, ἢ τὰ ὑποδήματα.   Μετάνειρα δὲ ἡ ἑταίρα, Δημοκλέους τοῦ παρασίτου Λαγυνίωνος ἐπίκλην καταπεσόντος ἔν τινι κονιάματι,  καὶ γὰρ σύ, φησί, σαυτὸν ἔδωκας οὗ ψῆφοι εἰσίν.  διαπηδῶντος δ΄ αὐτοῦ ἐπὶ τὴν πλησίον κλίνην  πρόσεχε, φησί, μὴ ἀνατραπῇσ.  τοῦτο ἱστορεῖ ̔ηγήσανδροσ. ̓αριστόδημος δ΄ ἐν δευτέρῳ Γελοίων ̓απομνημονευμάτων  Γνάθαιναν, φησί, δύο ἐμισθώσαντο, στρατιώτης καὶ μαστιγίασ· ἀναγωγότερον οὖν τοῦ στρατιώτου  λάκκον αὐτὴν εἰπόντος ΄ πῶσ; ἔφησεν· ἢ ὅτι δύο ποταμοὶ ἐμβάλλετέ μοι, Λύκος καὶ ̓ελεύθεροσ; ΄ ἐπὶ δὲ τὴν θυγατέρα τῆς Γναθαίνης πτωχῶν ἐραστῶν κωμαζόντων καὶ ἀπειλούντων κατασκάψειν τὴν οἰκίαν· ἐνηνοχέναι γὰρ δικέλλας καὶ ἄμασ, ΄ εἰ ταῦτ΄ εἴχεθ΄ ὑμεῖς εἶπεν ἡ Γνάθαινα, ἐνέχυρα θέντες τὸ μίσθωμα ἂν ἀπεστείλατε.΄  ἐμμελὴς δ΄ ἦν πάνυ ἡ Γνάθαινα καὶ οὐκ ἀνάστειος ἀποφθέγξασθαι· ἥτις καὶ νόμον συσσιτικὸν συνέγραψεν, καθ΄ ὃν δεῖ τοὺς ἐραστὰς ὡς αὐτὴν καὶ τὴν θυγατέρα εἰσιέναι, κατὰ ζῆλον τῶν τὰ τοιαῦτα συνταξαμένων φιλοσόφων. ἀνέγραψε δ΄ αὐτὸν Καλλίμαχος ἐν τῷ τρίτῳ πίνακι τῶν Νόμων καὶ ἀρχὴν αὐτοῦ τήνδε παρέθετο·  ὅδε ὁ νόμος ἴσος ἐγράφη καὶ ὅμοιοσ,  στίχων τριακοσίων εἴκοσι τριῶν.  Καλλίστιον δὲ τὴν ἐπικληθεῖσαν Πτωχελένην  μαστιγίας ἐμισθώσατο. θέρους δὲ ὄντος ἐπεὶ γυμνὸς κατέκειτο, τοὺς τύπους τῶν πληγῶν ἰδοῦσα πόθεν οὗτοι, τάλαν; εἶπε. καὶ ὃς παιδὸς ὄντος μου ζωμὸς κατεχύθη. ἡ δὲ  δηλαδὴ μόσχειοσ. Μενάνδρῳ τῷ ποιητῇ δυσημερήσαντι καὶ εἰσελθόντι εἰς τὴν οἰκίαν Γλυκέρα προσενέγκασα  γάλα παρεκάλει ῥοφῆσαι· ὁ δ΄ οὐ θέλω  εἶπεν. ἦν γὰρ ἐφεστηκυῖα γραῦς αὐτῷ. ἡ δὲ ἀποφύσα, εἶπε, καὶ τῷ κάτω χρῶ.  Θαὶς ἐραστοῦ τινος  αὐτῆς ἀλαζόνος παρὰ πολλῶν ποτήρια χρησαμένου καὶ λέγοντος θέλειν ταῦτα συγκόψαι, ἄλλα δὲ κατασκευάσαι,  ἀπολεῖσ, ἔφη, ἑκάστου τὸ ἴδιον.  Λεόντιον κατακειμένη μετ΄ ἐραστοῦ, ἐπεισελθούσης εἰς τὸ συμπόσιον Γλυκέρας καὶ τοῦ ἐραστοῦ αὐτῆς ταύτῃ μᾶλλον προσέχοντοσ, κατάστυγνος ἦν. ὡς δ΄ ἐπιστρέψας ὁ γνώριμος αὐτὴν ἠρώτησε τί λυπεῖται, ἡ ὑστέρα με λυπεῖ  ἔφη. πρὸς Λαίδα τὴν Κορινθίαν ἐραστὴς ἀποσφράγισμα πέμψας ἐκέλευε παραγίνεσθαι. ἡ δ΄ οὐ δύναμαι εἶπε ·  πηλὸς ἐστι. Θαῒς πρὸς γράσωνα πορευομένη ἐραστήν, ἐπεί τις αὐτὴν ἠρώτα ποῦ πορεύεται, εἶπεν·  Αἰγεῖ συνοικήσουσα τῷ Πανδίονοσ. Φρύνη συνδειπνοῦσά ποτε γράσωνι ἄρασα φορίνην  λαβέ, εἶπε, καὶ ταῦτα τράγε. ὁ πέμψαντος δέ τινος αὐτῇ τῶν γνωρίμων οἶνον χρηστὸν μέν, ὀλίγον δέ, καὶ λέγοντος ὅτι δεκαέτης ἐστίν,  μικρὸς ὡς πολλῶν ἐτῶν  ἔφη. ζητουμένου δὲ ἔν τινι συμποσίῳ διὰ τίνα αἰτίαν οἱ στέφανοι κρήμνανται,  εἶπεν  ὅτι ψυχαγωγοῦσιν.  μαστιγίου δέ τινος μειρακιευομένου πρὸς αὐτὴν καὶ φαμένου πολλαῖς  συμπεπλέχθαι, καθ΄ ὑπόκρισιν ἐσκυθρώπασεν. ἐπερωτήσαντος δὲ τὴν αἰτίαν ὀργίζομαί σοι, εἶπεν, ὅτι πολλὰς ἔχεισ.  φιλάργυρος δέ τις ἐραστὴς ὑποκοριζόμενος αὐτὴν εἶπεν ̓αφροδίσιον εἶ Πραξιτέλουσ· ἡ δὲ σὺ δ΄ ̓́ερως Φειδίου.  ἐπεὶ δὲ καὶ τῶν πολιτικῶν οἶδά τινας μνημονεύοντας αὐτῶν ἢ κατηγοροῦντας ἢ ἀπολογουμένουσ, μνησθήσομαι καὶ τούτων. Δημοσθένης μὲν γὰρ ἐν τῷ κατὰ ̓ανδροτίωνος Σινώπης  μέμνηται καὶ Φανοστράτησ. καὶ περὶ μὲν τῆς Σινώπης ̔ηρόδικος ὁ Κρατήτειος ἐν σ΄ Κωμῳδουμένων φησὶν ὅτι ̓́αβυδος ἐλέγετο διὰ τὸ γραῦς εἶναι. μνημονεύει δ΄ αὐτῆς ̓αντιφάνης ἐν ̓αρκάδι καὶ ἐν Κηπουρῷ, ἐν ̓ακεστρίᾳ, ἐν ̔αλιευομένῃ, ἐν Νεοττίδι, καὶ ̓́αλεξις ἐν Κλεοβουλίνῃ καὶ Καλλικράτης ἐν Μοσχίωνι. περὶ δὲ τῆς Φανοστράτης ̓απολλόδωρός φησιν ἐν τῷ περὶ τῶν ̓αθήνησιν  ̔εταιρίδων ὅτι Φθειροπύλη ἐπεκαλεῖτο, ἐπειδήπερ ἐπὶ τῆς θύρας ἑστῶσα ἐφθειρίζετο. ̔υπερείδης δ΄ ἐν τῷ κατὰ ̓αρισταγόρας φησί·  καὶ πάλιν τὰς ̓αφύας καλουμένας τὸν αὐτὸν τρόπον ἐκαλέσατε.  ἑταιρῶν ἐπωνυμίαι αἱ ἀφύαι, περὶ ὧν ὁ προειρημένος ̓απολλόδωρός φησι·  Σταγόνιον καὶ. ̓́ανθις ἀδελφαί· αὗται ̓αφύαι ἐκαλοῦντο, ὅτι λευκαὶ καὶ λεπταὶ οὖσαι τοὺς ὀφθαλμοὺς μεγάλους εἶχον. ̓αντιφάνης δὲ ἐν τῷ περὶ ̔εταιρῶν Νικοστρατίδα Σϙϡ φησὶν ̓αφύην ἐπικληθῆναι διὰ τὴν αὐτὴν αἰτίαν. ὁ δ΄ αὐτὸς ̔υπερείδης ἐν τῷ κατὰ Μαντιθέου αἰκίας περὶ Γλυκέρας τάδε λέγει· ἄγων Γλυκέραν  τε τὴν Θαλασσίδοσ, ζεῦγος ἔχων.  ἄδηλον εἰ αὕτη ἐστὶν ἡ ̔αρπάλῳ συνοῦσα· περὶ ἧς φησιν Θεόπομπος ἐν τοῖς περὶ τῆς Χίας ̓επιστολῆσ, ὅτι μετὰ τὸν τῆς Πυθιονίκης θάνατον ὁ ̔́αρπαλος μετεπέμψατο τὴν Γλυκέραν ̓αθήνηθεν· ἣν καὶ ἐλθοῦσαν οἰκεῖν ἐν τοῖς βασιλείοις τοῖς ἐν Ταρσῷ καὶ προσκυνεῖσθαι ὑπὸ τοῦ πλήθους βασίλισσαν προσαγορευομένην· · ἀπειρῆσθαί τε πᾶσι μὴ στεφανοῦν ̔́αρπαλον, ἐὰν μὴ καὶ Γλυκέραν στεφανῶσιν. ἐν ̔ρωσσῷ δὲ καὶ εἰκόνα χαλκῆν αὐτῆς ἱστάναι τολμῆσαι παρὰ τὴν ἑαυτοῦ. τὰ ὅμοια δ΄ εἴρηκε καὶ Κλείταρχος ἐν ταῖς   περὶ ̓αλέξανδρον ̔ιστορίαισ. ὁ δὲ γράψας τὸν ̓αγῆνα τὸ σατυρικὸν δραμάτιον, εἴτε Πύθων ἐστὶν ὁ Καταναῖος ἢ αὐτὸς ὁ βασιλεὺς ̓αλέξανδροσ, φησίν·  καὶ μὴν ἀκούω μυριάδας τὸν ̔́αρπαλον  αὐτοῖσι τῶν ̓αγῆνος οὐκ ἐλάττονας Σϙϡ  σίτου παραπέμψαι καὶ πολίτην γεγονέναι.  β. Γλυκέρας ὁ σῖτος οὗτος ἦν· ἔσται δ΄ ἴσως  αὐτοῖσιν ὀλέθρου κοὐχ ἑταίρας ἀρραβών.  Λυσίας δ΄ ἐν τῷ πρὸς Λαίδα, εἴ γε γνήσιος ὁ λόγοσ, τούτων μνημονεύει·  Φιλύρα γέ τοι ἐπαύσατο πορνευομένη ἔτι νέα οὖσα καὶ Σκιώνη καὶ ̔ιππάφεσις καὶ Θεόκλεια καὶ Ψαμάθη καὶ Λαγίσκα καὶ ̓́ανθεια.  μήποτε δὲ δεῖ γράφειν ἀντὶ τῆς ̓ανθείας ̓́αντειαν.  οὐ γὰρ εὑρίσκομεν παρ΄  οὐδενὶ ι ̓́ανθειαν ἀναγεγραμμένην ἑταίραν, ἀπὸ δὲ ̓αντείας καὶ ὅλον δρᾶμα ἐπιγραφόμενον, ὡς προεῖπον, Εὐνίκου ἢ Φιλυλλίου ̓́αντειά ἐστιν, καὶ ὁ τὸν κατὰ Νεαίρας δὲ λόγον γράψας μνημονεύει αὐτῆσ, ἐν δὲ τῷ κατὰ Φιλωνίδου βιαίων ὁ Λυσίασ, εἰ  γνήσιος ὁ λόγοσ, καὶ Ναίδος τῆς ἑταίρας μέμνηται, κἀν τῷ πρὸς Μέδοντα ψευδομαρτυριῶν ̓αντικύρασ. ἐπώνυμον δ΄ ἐστὶ τοῦτο ἑταίρασ· τὸ γὰρ κύριον ἦν Οἴα, ὡς ̓αριστοφάνης εἴρηκεν ἐν τῷ περὶ  ̔εταιρῶν, ̓αντικύραν αὐτὴν φάσκων κληθῆναι ἤτοι ὅτι συνέπινε παρακινοῦσι καὶ μεμηνόσιν ἢ ὅτι αὐτὴν ἀναλαβὼν ὁ ἰατρὸς Νικόστρατος ἀποθνῄσκων κατέλιπεν αὐτῇ πολὺν ἐλλέβορον, ἄλλο δὲ οὐδέν. καὶ Λυκοῦργος ἐν τῷ κατὰ Λεωκράτους Εἰρηνίδος ἑταίρας μέμνηται ὡς ἑταιρούσης τῷ Λεωκράτει.  Ναννίου δὲ ̔ ̔υπερείδης μνημονεύει ἐν τῷ κατὰ Πατροκλέουσ. αὕτη δὲ ὅτι Αἲξ ἐπεκαλεῖτο προείπομεν, διὰ τὸ Θαλλὸν τὸν κάπηλον ἐξαναλῶσαι. ὅτι δὲ θαλλῷ χαίρουσιν αἱ αἶγεσ, διόπερ οὐδ΄ εἰς ἀκρόπολιν ἄνεισι τὸ ζῷον οὐδ΄ ὅλως ̓αθηνᾷ θύεται διὰ τοῦτο, ἄλλος ἔσται λόγοσ, ἀλλ΄ ὅ γε Σοφοκλῆς ἐν Ποιμέσιν ὅτι θαλλοφαγεῖ τὸ ζῷόν φησιν οὕτωσ·   ἑωθινὸς γάρ, πρίν τιν΄ αὐλιτῶν ὁρᾶν,  θαλλὸν χιμαίρᾳ προσφέρων νεοσπάδα   εἶδον στρατὸν στείχοντα παραλίαν ἄκραν. μνημονεύει τῆς Ναννίου καὶ ̓́αλεξις ἐν Ταραντίνοις οὕτως  Νάννιον δὲ μαίνεται  ἐπὶ τῷ Διονύσῳ, κωμῳδῶν αὐτὴν ὡς μέθυσον. Μένανδρος δ΄ ἐν Ψευδηρακλεῖ φησιν   οὐκ ἐπείρα Νάννιον; ̓αντιφάνης δὲ ἐν τῷ περὶ ̔εταιρῶν  προσκήνιον,  φησίν, ἐπεκαλεῖτο ἡ Νάννιον, ὅτι πρόσωπόν τε ἀστεῖον εἶχε καὶ ἐχρῆτο χρυσίοις καὶ ἱματίοις  πολυτελέσι, ἐκδῦσα δὲ ἦν αἰσχροτάτη. ἦν δὲ Κορώνη τῆς Ναννίου θυγάτηρ, τὸ τῆς Τήθης  ἀναφέρουσα ἐκ τριπορνείας ὄνομα. καὶ Νεμεάδος δὲ τῆς αὐλητρίδος ̔υπερείδης μνημονεύει ἐν τῷ κατὰ Πατροκλέουσ. περὶ ἧς ἄξιον θαυμάζειν πῶς περιεῖδον ̓αθηναῖοι οὕτως προσαγορευομένην τὴν πόρνην, πανηγύρεως ἐνδοξοτάτης ὀνόματι κεχρημένην·· ἐκεκώλυτο γὰρ τὰ τοιαῦτα τίθεσθαι ὀνόματα οὐ μόνον ταῖς ἑταιρούσαισ, ἀλλὰ καὶ ταῖς ἄλλαις δούλαισ, ὥς φησι Πολέμων ἐν τοῖς περὶ ̓ακροπόλεωσ, καὶ ΄ ̓ωκίμου δὲ τῆς ἐμῆσ, ὡς σὺ φήσ, Κύνουλκε, καὶ ̔υπερείδης μέμνηται ἐν τῷ κατὰ  ̓αρισταγόρας β΄ λέγων οὕτωσ·  ὥστε Λαὶς μὲν ἡ δοκοῦσα πασῶν τῶν πώποτε διενηνοχέναι τὴν ὄψιν καὶ ̓́ωκιμον καὶ Μετάνειρα    Νικόστρατος δὲ ὁ τῆς μέσης κωμῳδίας ποιητὴς ἐν Πανδρόσῳ οὑτωσὶ λέγων·   ἔπειτα τῆς αὐτῆς ὁδοῦ  πρὸς ̓αερόπην ἐλθοῦσα πέμψαι στρώματα  αὐτὴν κέλευε, φησί, καὶ παρ΄ ΄ ̓ωκίμου  χαλκώματα.  Μένανδρος δ΄ ἐν Κόλακι τάσδε καταλέγει ἑταίρασ·   Χρυσίδα, Κορώνην, ̓αντίκυραν, ̓ισχάδα,  καὶ Ναννάριον ἔσχηκας ὡραίαν σφόδρα.  Φιλέταιρος ἐν Κυναγίδι·   οὐχὶ Κερκώπη μὲν ἤδη γέγον΄ ἔτη τρισχίλια,  ἡ δὲ Διοπείθους ἀηδὴς Τέλεσις ἕτερα μυρία;  Θεολύτην δ΄ οὐδ΄ οἶδεν οὐδεὶς ὅτε τὸ πρῶτον ἐγένετο.  οὐχὶ Λαὶς μὲν τελευτῶσ1΄ ἀπέθανεν βινουμένη,  ̓ισθμιὰς δὲ καὶ Νέαιρα κατασέσηπε καὶ Φίλα;   Κοσσύφας δὲ καὶ Γαλήνας καὶ Κορώνας οὐ λέγω·  περὶ δὲ Ναίδος σιωπῶ· γομφίους γὰρ οὐκ ἔχει.  Θεόφιλος Φιλαύλῳ··   τοῦ μὴ ποτ΄ αὐτὸν ἐμπεσεῖν εἰς Λαίδα  φερόμενον ἢ Μηκωνίδ΄ ἢ Σισύμβριον ἢ Βάραθρον ἢ Θάλλουσαν ἢ τούτων τινά, ὧν ἐμπλέκουσι τοῖς λίνοις σ1΄ αἱ μαστροποί,  ἢ Ναύσιον ἢ Μαλθάκην.14  τοσαῦτ΄ εἰπὼν μετά τινος τροχιλίας ὁ Μυρτίλος  μή τι τοιοῦτοι ὑμεῖς οἱ φιλόσοφοι, ἔφη, οἱ καὶ πρὸ τῶν ̔ηδονικῶν καλουμένων αὐτοὶ τὸν τῆς ἡδονῆς τοῖχον ὑποσκάπτοντεσ, ὥς που ὁ ̓ερατοσθένης ἔφη. κἀμοὶ μὲν τὰ καλὰ τῶν ἑταιρῶν ἀποφθέγματα πεπεράνθω μέχρι τούτων ἐπ΄ ἄλλο δ΄ εἶδος μεταβήσομαι λόγων, καὶ πρῶτον γε μνησθήσομαι τοῦ φιλαληθεστάτου ̓επικούρου· ὅστις ἐγκυκλίου παιδείας ἀμύητος ὢν ἐμακάριζε καὶ τοὺς ὁμοίως αὐτῷ ἐπὶ φιλοσοφίαν παρερχομένουσ, τοιαύτας φωνὰς προιέμενοσ·  μακαρίζω σε, ὦ  οὗτοσ, ὅτι καθαρὸς πάσης παιδείας ἐπὶ φιλοσοφίαν ὥρμησαι, ὅθεν αὐτὸν καὶ ὁ Τίμων φησὶν   γραμμοδιδασκαλίδην, ὁ ἀναγωγότατον ζωόντων. οὗτος οὖν ὁ ̓επίκουρος οὐ Λεόντιον εἶχεν ἐρωμένην τὴν ἐπὶ ἑταιρείᾳ διαβόητον γενομένην; ἡ δὲ οὐδ΄ ὅτε φιλοσοφεῖν ἤρξατο ἐπαύσατο ἑταιροῦσα, πᾶσι δὲ τοῖς ̓επικουρείοις συνῆν ἐν τοῖς κήποισ, ̓επικούρῳ δὲ καὶ ἀναφανδὸν ὥστ΄ ἐκεῖνον πολλὴν  φροντίδα ποιούμενον αὐτῆς τοῦτ΄ ἐμφανίζειν διὰ τῶν πρὸς ̔́ερμαρχον ̓επιστολῶν.  Λαίδος τε τῆς ἐξ ̔υκκάρων πόλις δ΄ αὕτη Σικελική, ἀφ΄ ἧς αἰχμάλωτος γενομένη ἧκεν εἰς Κόρινθον, ὡς ἱστορεῖ Πολέμων ἐν τῷ ἕκτῳ τῶν πρὸς Τίμαιον ἧς καὶ ̓αρίστιππος ἤρα καὶ Δημοσθένης ὁ ῥήτωρ Διογένης τε ὁ κύων ᾗ καὶ ̓αφροδίτη ἡ ἐν Κορίνθῳ ἡ Μελαινὶς καλουμένη νυκτὸς ἐπιφαινομένη ἐμήνυεν ἐραστῶν ἔφοδον πολυταλάντων οὐχ ̔υπερείδης μνημονεύει ἐν τῷ κατὰ ̓αρισταγόρας δευτέρῳ; ̓απελλῆς δὲ ὁ ζωγράφος ἔτι παρθένον οὖσαν τὴν Λαίδα θεασάμενος ἀπὸ τῆς Πειρήνης ὑδροφοροῦσαν καὶ θαυμάσας τὸ κάλλος ἤγαγέν ποτε αὐτὴν εἰς φίλων συμπόσιον.  χλευασάντων δ΄ αὐτὸν τῶν ἑταίρων ὅτι ἀνθ΄ ἑταίρας παρθένον εἰς τὸ συμπόσιον ἀγάγοι, μὴ θαυμάσητε, εἶπεν ἐγὼ γὰρ αὐτὴν μέλλουσαν εἰς ἀπόλαυσιν μετ΄ οὐδ΄ ὅλην τριετίαν καλὴν δείξω. τὸ δ΄ αὐτὸ καὶ Σωκράτης ἐμαντεύσατο περὶ Θεοδότης τῆς ̓αθηναίασ, ὥς φησι Ξενοφῶν ἐν ̓απομνημονεύμασιν ὅτι δὲ καλλίστη εἴη καὶ στέρνα κρείττω λόγου παντὸς ἔχοι λέγοντός τινος ἰτέον ἡμῖν, ἔφη, θεασομένοις τὴν γυναῖκα· οὐ γὰρ δὴ ἀκούουσιν ἔστιν κρῖναι τὸ κάλλοσ. οὕτω δ΄ ἦν ἡ   Λαὶς καλὴ ὡς καὶ τοὺς ζωγράφους ἐρχομένους πρὸς αὐτὴν ἀπομιμεῖσθαι τῆς γυναικὸς τοὺς μαστοὺς καὶ τὰ στέρνα, διαζηλοτυπουμένη δέ ποτε ἡ Λαὶς τῇ Φρύνῃ πολὺν ἐραστῶν ἔσχηκεν ὅμιλον, οὐ διακρίνουσα πλούσιον ἢ πένητα οὐδ΄ ὑβριστικῶς αὐτοῖς χρωμένη. ̓αρίστιππος δὲ κατ΄ ἔτος δύο μῆνασ, συνδιημέρευεν αὐτῇ ἐν Αἰγίνῃ τοῖς Ποσειδωνίοισ· καὶ ὀνειδιζόμενος ὑπὸ ̔ικέτου ὅτι σὺ μὲν αὐτῇ τοσοῦτον ἀργύριον δίδωσ, ἡ δὲ προῖκα Διογένει τῷ κυνὶ συγκυλίεται,  ἀπεκρίνατο·  ἐγὼ Λαίδι χορηγῶ πολλά, ἵνα αὐτὸς αὐτῆς ἀπολαύω, οὐχ  ἵνα μὴ ἄλλοσ.   τοῦ δὲ Διογένους εἰπόντος αὐτῷ ̓αρίστιππε, κοινῇ συνοικεῖς πόρνῃ, ἢ κύνιζε οὖν,  τί δὲ ὡς ἐγώ, ἢ πέπαυσο  καὶ ὁ ̓αρίστιπποσ·  ἆρά γε μὴ τί σοι ἄτοπον δοκεῖ εἶναι, Διόγενεσ, οἰκίαν οἰκεῖν ἐν ᾗ πρότερον ᾤκησαν ἄλλοι; οὐ γάρ  ἔφη.  τί δὲ ναῦν ἐν ᾗ πολλοὶ πεπλεύκασιν; οὐδὲ τοῦτο ἔφη. οὕτως οὖν οὐδὲ γυναικὶ συνεῖναι ἄτοπόν ἐστιν ᾗ πολλοὶ κέχρηνται.  Νυμφόδωρος δ΄ ὁ Συρακόσιος ἐν τῷ περὶ τῶν ἐν   Σικελίᾳ Θαυμαζομένων ἐξ ̔υκκάρου φησὶν Σικελικοῦ φρουρίου εἶναι τὴν Λαίδα. Στράττις δ΄ ἐν Μακεδόσιν ἢ Παυσανίᾳ Κορινθίαν αὐτὴν εἶναί φησιν διὰ τούτων   εἰσὶν δὲ πόθεν αἱ παῖδες αὗται καὶ τίνεσ;  β. νυνὶ μὲν ἥκουσιν Μεγαρόθεν, εἰσὶ δὲ  Κορίνθιαι·· Λαῒς μὲν ἡδὶ Μεγακλέουσ. Τίμαιος δ΄ ἐν τῇ τρισκαιδεκάτῃ τῶν ̔ιστοριῶν ἐξ ̔υκκάρων· καθὰ καὶ Πολέμων εἴρηκεν, ἀναιρεθῆναι φάσκων αὐτὴν ὑπό τινων γυναικῶν ἐν Θετταλίᾳ, ἐρασθεῖσάν τινος Παυσανίου Θετταλοῦ, κατὰ φθόνον καὶ δυσζηλίαν ξυλίναις χελώναις τυπτομένην  ἐν ̓αφροδίτης ἱερῷ. διὸ καὶ τὸ τέμενος κληθῆναι ἀνοσίας ̓αφροδίτησ. δείκνυσθαι δ΄ αὐτῆς τάφον παρὰ τῷ Πηνειῷ σημεῖον ἔχοντα ὑδρίαν λιθίνην καὶ ἐπίγραμμα τόδε·  τῆσδὲ ποθ΄ ἡ μεγάλαυχος ἀνίκητός τε πρὸς ἀλκὴν  ̔ελλὰς ἐδουλώθη κάλλεος ἰσοθέου,  Λαίδοσ· ἣν ἐτέκνωσεν ̓́ερωσ, θρέψεν δὲ Κόρινθοσ·  κεῖται δ΄ ἐν κλεινοῖς Θετταλικοῖς πεδίοισ.  αὐτοσχεδιάζουσιν οὖν οἱ λέγοντες αὐτὴν ἐν Κορίνθῳ  τεθάφθαι πρὸς τῷ Κρανείῳ,  ̓αριστοτέλης δ΄ ὁ Σταγιρίτης οὐκ ἐξ ̔ερπυλλίδος τῆς ἑταίρας ἐπαιδοποίησε Νικόμαχον καὶ συνῆν ταύτῃ μέχρι θανάτου, ὥς φησιν ̔́ερμιππος ἐν τῷ περὶ ̓αριστοτέλους πρώτῳ, ἐπιμελείας φάσκων τῆς δεούσης τετυχηκέναι ἐν ταῖς τοῦ φιλοσόφου διαθήκαισ. ὁ δὲ καλὸς ἡμῶν Πλάτων οὐκ ̓αρχεάνασσαν τὴν Κολοφωνίαν ἑταίραν ἠγάπα; ὡς καὶ ᾅδειν εἰς αὐτὴν τάδε·  ̓αρχεάνασσαν ἔχω τὴν ἐκ Κολοφῶνος ἑταίρην,  ἧς καὶ ἐπὶ ῥυτίδων πικρὸς ἔπεστιν ἔρωσ.   ἆ δειλοὶ νεότητος ἀπαντήσαντες ἐκείνης  πρωτοπόρου, δι΄ ὅσης ἤλθετε πυρκαιῆσ.  Περικλῆς δὲ ὁ ̓ολύμπιοσ, ὥς φησι Κλέαρχος ἐν πρώτῳ ̓ερωτικῶν, οὐχ ἕνεκεν ̓ασπασίασου΄ τῆς νεωτέρας ἀλλὰ τῆς Σωκράτει τῷ σοφῷ συγγενομένησκαίπερ τηλικοῦτον ἀξίωμα συνέσεως καὶ πολιτικῆς δυνάμεως κτησάμενοσ, οὐ συνετάραξε πᾶσαν τὴν ̔ελλάδα; ἦν δ΄ οὗτος ἀνὴρ πρὸς ἀφροδίσια πάνυ καταφερήσ· ὅστις καὶ τῇ τοῦ υἱοῦ γυναικὶ συνῆν, ὡς Στησίμβροτος ὁ Θάσιος ἱστορεῖ, κατὰ τοὺς αὐτοὺς αὐτῷ χρόνους γενόμενος καὶ  ἑωρακὼς αὐτόν, ἐν τῷ ἐπιγραφομένῳ περὶ  Θεμιστοκλέους καὶ Θουκυδίδου καὶ Περικλέουσ. ̓αντισθένης δ΄ ὁ Σωκρατικὸς ἐρασθέντα φησὶν αὐτὸν ̓ασπασίας δὶς τῆς ἡμέρας εἰσιόντα καὶ ἐξιόντα ἀπ΄ αὐτῆς ἀσπάζεσθαι τὴν ἄνθρωπον, καὶ φευγούσης ποτὲ αὐτῆς γραφὴν ἀσεβείας λέγων ὑπὲρ αὐτῆς πλείονα ἐδάκρυσεν ἢ ὅτε ὑπὲρ τοῦ βίου καὶ τῆς οὐσίας ἐκινδύνευεν. καὶ Κίμωνος δ΄ ̓ελπινίκῃ τῇ ἀδελφῇ παρανόμως συνόντοσ, εἶθ΄ ὕστερον ἐκδοθείσης Καλλίᾳ, καὶ φυγαδευθέντος μισθὸν ἔλαβε  τῆς καθόδου αὐτοῦ ὁ Περικλῆς τὸ τῇ ΄ ̓ελπινίκῃ μιχθῆναι. Πυθαίνετος δ΄ ἐν τρίτῳ περὶ Αἰγίνης Περίανδρόν φησιν ἐξ ̓επιδαύρου τὴν Προκλέους θυγατέρα Μέλισσαν ἰδόντα Πελοποννησιακῶς ἠσθημένην ἀναμπέχονος γὰρ καὶ μονοχίτων ἦν καὶ ᾠνοχόει τοῖς ἐργαζομένοις ἐρασθέντα γῆμαι. Πύρρου δὲ τοῦ ̓ηπειρωτῶν βασιλέωσ, ὃς ἦν τρίτος ἀπὸ Πύρρου τοῦ ἐπ΄ ̓ιταλίαν στρατεύσαντοσ,  ἐρωμένη ἦν Τίγρις ἡ Λευκαδία· ἣν ̓ολυμπιὰς ἡ τοῦ νεανίσκου μήτηρ φαρμάκοις ἀπέκτεινεν.  καὶ ὁ Οὐλπιανόσ, ὥσπερ ἕρμαιόν τι, ἔτι λαλοῦντος τοῦ Μυρτίλου ἔφη, εἰ ἔχομεν ἀρρενικῶς  εἰρημένον τὸν τίγριν.  Φιλήμονα γὰρ οἶδα τοῦτ΄ εἰρηκότα ἐν Νεαίρᾳ·   ὥσπερ Σέλευκος δεῦρ΄ ἔπεμψε τὴν τίγριν,  ἣν εἴδομεν ἡμεῖσ, τῷ Σελεύκῳ πάλιν ἔδει  ἡμᾶς τι παρ΄ ἡμῶν ἀντιπέμψαι θηρίον.  β. τρυγέρανον οὐ γὰρ γίγνεται τοῦτ΄ αὐτόθι. πρὸς ὃν ὁ Μυρτίλος ἔφη·  ἐπείπερ ἡμῖν ἐμποδὼν ἐγένου κατάλογον γυναικῶν ποιουμένοισ, οὐ κατὰ  τοὺς Σωσικράτους τοῦ Φαναγορείτου ̓ηοίους ἢ τὸν τῶν γυναικῶν κατάλογον Νικαινέτου τοῦ Σαμίου ἢ ̓αβδηρίτου, μικρὸν ἐπισχὼν ἐπὶ τὴν παρὰ σοῦ τρέψομαι πεῦσιν,  Φοῖνιξ ἄττα γεραιέ.  μάθε οὖν ὅτι ἀρσενικῶς εἴρηκε τὸν τίγριν ̓́αλεξις ἐν Πυραύνῳ οὕτως   ἄνοιγ΄, ἄνοιγε τὴν θύραν ἐλάνθανον  πάλαι περιπατῶν ἀνδριάσ, 6 ἀλέτων ὄνοσ,  ποτάμιος ἵπποσ, τοῖχοσ, ὁ Σελεύκου τίγρισ.  ἔχων δὲ καὶ ἄλλα μαρτύρια ἀνατίθεμαι τὰ νῦν, ἕως  ἂν ἀπομνημονεύσω τὸν τῶν καλῶν γυναικῶν κατάλογον.  Κλέαρχος γὰρ περὶ ̓επαμινώνδου φησὶν οὕτωσ· ̓επαμινώνδας δ΄ ὁ Θηβαῖος σεμνότερον  μὲν τούτων, οὐκ εὐσχημόνως δὲ περὶ τὰς ὁμιλίας ἐσφάλλετο τὴν γνώμην, εἴ τις θεωροίη τὰ πραχθέντα αὐτῷ περὶ τὴν Λάκωνος γυναῖκα. ̔υπερείδης δ΄ ὁ ῥήτωρ ἐκ τῆς πατρῴας οἰκίας τὸν υἱὸν ἀποβαλὼν Γλαύκιππον Μυρρίνην τὴν πολυτελεστάτην ἑταίραν ἀνέλαβε, καὶ ταύτην μὲν ἐν ἄστει  εἶχεν, ἐν Πειραιεῖ δὲ ̓αρισταγόραν, Φίλαν δ΄ ἐν ̓ελευσῖνι, ἣν πολλῶν ὠνησάμενος χρημάτων εἶχεν ἐλευθερώσασ, ὕστερον δὲ καὶ οἰκουρὸν αὐτὴν ἐποιήσατο, ὡς ̓ιδομενεὺς ἱστορεῖ. ἐν δὲ τῷ ὑπὲρ Φρύνης λόγῳ ̔υπερείδης ὁμολογῶν ἐρᾶν τῆς γυναικὸς καὶ οὐδέπω τοῦ ἔρωτος ἀπηλλαγμένος τὴν προειρημένην Μυρρίνην εἰς τὴν οἰκίαν εἰσήγαγεν. ἦν δ΄ ἡ Φρύνη ἐκ Θεσπιῶν. κρινομένη δὲ ὑπὸ Εὐθίου τὴν ἐπὶ θανάτῳ ἀπέφυγεν· διόπερ ὀργισθεὶς ὁ Εὐθίας οὐκ ἔτι εἶπεν ἄλλην δίκην, ὥς φησιν  ̔́ερμιπποσ. ὁ δὲ ̔υπερείδης συναγορεύων τῇ Φρύνῃ, ὡς οὐδὲν ἤνυε λέγων ἐπίδοξοί τε ἦσαν οἱ δικασταὶ καταψηφιούμενοι, παραγαγὼν αὐτὴν εἰς τοὐμφανὲς καὶ περιρρήξας τοὺς χιτωνίσκους γυμνά τε τὰ στέρνα ποιήσας τοὺς ἐπιλογικοὺς οἴκτους ἐκ τῆς ὄψεως αὐτῆς ἐπερρητόρευσεν δεισιδαιμονῆσαί  τε ἐποίησεν τοὺς δικαστὰς καὶ τὴν ὑποφῆτιν καὶ ζάκορον ̓αφροδίτης ἐλέῳ χαρισαμένους μὴ ἀποκτεῖναι. καὶ ἀφεθείσης ἐγράφη μετὰ ταῦτα ψήφισμα μηδένα οἰκτίζεσθαι τῶν λεγόντων ὑπέρ τινος μηδὲ βλεπόμενον τὸν κατηγορούμενον ἢ τὴν  κατηγορουμένην κρίνεσθαι. ἦν δὲ ὄντως μᾶλλον ἡ Φρύνη καλὴ ἐν τοῖς μὴ βλεπομένοισ. διόπερ οὐδὲ ῥᾳδίως ἦν αὐτὴν ἰδεῖν γυμνὴν ἐχέσαρκον γὰρ χιτώνιον ἠμπείχετο καὶ τοῖς δημοσίοις οὐκ ἐχρῆτο βαλανείοισ. τῇ δὲ τῶν ̓ελευσινίων πανηγύρει καὶ τῇ τῶν Ποσειδωνίων ἐν ὄψει τῶν Πανελλήνων πάντων ἀποθεμένη θοἰμάτιον καὶ λύσασα τὰς κόμας ἐνέβαινε τῇ θαλάττῃ· καὶ ἀπ΄ αὐτῆς ̓απελλῆς  τὴν ̓αναδυομένην ̓αφροδίτην ἀπεγράψατο. καὶ Πραξιτέλης δὲ ὁ ἀγαλματοποιὸς ἐρῶν αὐτῆς τὴν Κνιδίαν ̓αφροδίτην ἀπ΄ αὐτῆς ἐπλάσατο καὶ ἐν τῇ τοῦ ̓́ερωτος βάσει τῇ ὑπὸ τὴν σκηνὴν τοῦ θεάτρου ἐπέγραψε·   Πραξιτέλης ὃν ἔπασχε διηκρίβωσεν ̓́ερωτα, ἐξ ἰδίης ἕλκων ἀρχέτυπον κραδίησ,  Φρύνῃ μισθὸν ἐμεῖο διδοὺς ἐμέ. φίλτρα δὲ βάλλω  οὐκέτ΄ ὀιστεύων, ἀλλ΄ ἀτενιζόμενοσ.  ἐκλογὴν τε αὐτῇ τῶν ἀγαλμάτων ἔδωκεν, εἴτε τὸν ̓́ερωτα θέλοι λαβεῖν εἴτε τὸν ἐπὶ Τριπόδων Σάτυρον. ἡ δὲ ἑλομένη τὸν ̓́ερωτα ἀνέθηκεν αὐτὸν  ἐν Θεσπιαῖσ. αὐτῆς δὲ τῆς Φρύνης οἱ περικτίονες ἀνδριάντα ποιήσαντες ἀνέθηκαν ἐν Δελφοῖς χρύσεον ἐπὶ κίονος Πεντελικοῦ· κατεσκεύασε δ΄ αὐτὸν Πραξιτέλησ, ὃν καὶ θεασάμενος Κράτης ὁ κυνικὸς ἔφη τῆς τῶν ̔ελλήνων ἀκρασίας ἀνάθημα. ἕστηκε δὲ καὶ ἡ εἰκὼν αὕτη μέση τῆς ̓αρχιδάμου τοῦ  Λακεδαιμονίων βασιλέως καὶ τῆς Φιλίππου τοῦ ̓αμύντου, ἔχουσα ἐπιγραφὴν  Φρύνη ̓επικλέους Θεσπική, ὥς φησιν ̓αλκέτας ἐν β# περὶ τῶν ἐν Δελφοῖς ̓αναθημάτων. ̓απολλόδωρος δ΄ ἐν τῷ περὶ ̔εταιρῶν δύο ἀναγράφει Φρύνας γεγονέναι, ὧν τὴν μὲν ἐπικαλεῖσθαι Κλαυσιγέλωτα, τὴν δὲ Σαπέρδιον. ̔ηρόδικος δὲ ἐν ἕκτῳ Κωμῳδουμένων τὴν μὲν παρὰ τοῖς ῥήτορσί φησιν ὀνομαζομένην Σηστὸν καλεῖσθαι διὰ τὸ ἀποσήθειν καὶ ἀποδύειν τοὺς  συνόντας αὐτῇ, τὴν δὲ Θεσπικήν. ἐπλούτει δὲ σφόδρα ἡ Φρύνη καὶ ὑπισχνεῖτο τειχιεῖν τὰς Θήβασ, ἐὰν ἐπιγράψωσιν Θηβαῖοι ὅτι ̓αλέξανδρος μὲν κατέσκαψεν, ἀνέστησεν δὲ Φρύνη ἡ ἑταίρα, ὡς ἱστορεῖ Καλλίστρατος ἐν τῷ περὶ ̔εταιρῶν. εἴρηκεν δὲ περὶ τοῦ πλούτου αὐτῆς Τιμοκλῆς ὁ κωμικὸς ἐν Νεαίρᾳ πρόκειται τὸ μαρτύριον καὶ ̓́αμφις ἐν Κουρίδι. παρεσίτει δὲ   τῇ Φρύνῃ Γρυλλίων εἷς ὢν τῶν ̓αρεοπαγιτῶν, ὡς καὶ Σάτυρος ὁ ̓ολύνθιος ὑποκριτὴς Παμφίλῃ. ̓αριστογείτων δὲ ἐν τῷ κατὰ Φρύνης τὸ κύριόν φησιν αὐτῆς εἶναι ὄνομα Μνησαρέτην. οὐκ ἀγνοῶ δὲ ὅτι τὸν ἐπιγραφόμενον κατ΄ αὐτῆς Εὐθίου λόγον Διόδωρος ὁ περιηγητὴς ̓αναξιμένους φησὶν εἶναι. Ποσείδιππος δ΄ ὁ κωμικὸς ἐν ̓εφεσίᾳ τάδε φησὶν περὶ αὐτῆς   Φρύνη ποθ΄ ἡμῶν γέγονεν ἐπιφανεστάτη  πολὺ τῶν ἑταιρῶν, καὶ γὰρ εἰ νεωτέρα  τῶν τότε χρόνων εἶ, τὸν γ΄ ἀγῶν΄ ἀκήκοασ.  βλάπτειν δοκοῦσα τοὺς βίους μείζους βλάβας   τὴν ἡλιαίαν εἷλε περὶ τοῦ σώματοσ,  καὶ τῶν δικαστῶν καθ΄ ἕνα δεξιουμένη  μετὰ δακρύων διέσωσε τὴν ψυχὴν μόλισ. ἴστε δὲ ὅτι καὶ Δημάδης ὁ ῥήτωρ ἐξ αὐλητρίδος ἑταίρας ἐπαιδοποιήσατο Δημέαν· ὃν φρυαττόμενόν ποτε ἐπὶ τοῦ βήματος ἐπεστόμισεν ̔υπερείδης εἰπών οὐ σιωπήσῃ, μειράκιον, μεῖζον τῆς μητρὸς ἔχων τὸ φύσημα;  καὶ Βίων δ΄ ὁ Βορυσθενίτης φιλόσοφος ἑταίρας ἦν υἱὸς ̓ολυμπίας Λακαίνησ, ὣς φησι Νικίας ὁ Νικαιεὺς ἐν ταῖς τῶν φιλοσόφων Διαδοχαῖσ. Σοφοκλῆς δ΄ ὁ τραγῳδιοποιὸς ἤδη   γέρων ὢν ἠράσθη Θεωρίδος τῆς ἑταίρασ. ἱκετεύων οὖν τὴν ̓αφροδίτην φησίν  κλῦθί μευ εὐχομένου, Κουροτρόφε· δὸς δὲ γυναῖκα  τήνδε νέων μὲν ἀναίνεσθαι φιλότητα καὶ εὐνήν,  ἡ δ΄ ἐπιτερπέσθω πολιοκροτάφοισι γέρουσιν,  ὧν ἰσχὺς μὲν ἀπήμβλυνται, θυμὸς δὲ μενοινᾷ.  ταῦτα μέν ἐστιν ἐκ τῶν εἰς ̔́ομηρον ἀναφερομένων.  τῆς δὲ Θεωρίδος μνημονεύει λέγων ἔν τινι στασίμῳ οὕτωσ· ·   φίλη γὰρ ἡ Θεωρίσ.  ἐπὶ δὲ δυσμαῖς ὢν τοῦ βίου, ὥς φησιν ̔ηγήσανδροσ, ̓αρχίππην ἠγάπησεν τὴν ἑταίραν καὶ τοῦ βίου κληρονόμον κατέλιπεν. ὅτι δὲ γηραιῷ ὄντι τῷ Σοφοκλεῖ συνῆν ἡ ̓αρχίππη, ὁ πρότερος αὐτῆς ἐραστὴς Σμικρίνης ἐρωτώμενος ὑπό τινος τί πράττει ̓αρχίππη χαριέντως ἔφη· ὥσπερ αἱ γλαῦκες ἐπὶ τάφων κάθηται.  ἀλλὰ μὴν καὶ ̓ισοκράτης ὁ τῶν ῥητόρων αἰδημονέστατος Μετάνειραν εἶχεν ἐρωμένην καὶ Λαγίσκαν, ὁ ὡς Λυσίας ἱστορεῖ ἐν ταῖς ̓επιστολαῖσ.  Δημοσθένης δ΄ ἐν τῷ κατὰ Νεαίρας τὴν Μετάνειραν τοῦ Λυσίου φησὶν ἐρωμένην εἶναι. ἥττητο δὲ καὶ ὁ Λυσίας Λαγίδος τῆς ἑταίρασ, ἧς ἔγραψεν  ἐγκώμιον Κέφαλος ὁ ῥήτωρ· καθάπερ καὶ ̓αλκιδάμας ὁ ̓ελαίτης ὁ Γοργίου μαθητὴς ἔγραψεν καὶ αὐτὸς ἐγκώμιον Ναίδος τῆς ἑταίρασ. τὴν δὲ Ναίδα ταύτην Λυσίας ἐν τῷ κατὰ Φιλωνίδου βιαίων, εἰ γνήσιος ὁ λόγοσ, ἐρωμένην φησὶ γενέσθαι Φιλωνίδου γράφων ὧδε·  ἔστιν οὖν γυνὴ ἑταίρα Ναῒς ὄνομα, ἧς ̓αρχίας κύριός ἐστιν, ὁ ο ̔υμέναιος ἐπιτήδειοσ, ὁ Φιλωνίδης δ΄ ἐρᾶν φησιν.  μνημονεύει αὐτῆς καὶ ̓αριστοφάνης ἐν τῷ Γηρυτάδῃ.  μήποτε δὲ κἀν τῷ Πλούτῳ ἐν ᾧ λέγει·  ἐρᾷ δὲ Λαὶς οὐ διὰ σὲ Φιλωνίδου;  γραπτέον Ναὶς καὶ οὐ Λαΐσ. ̔́ερμιππος δ΄ ἐν τῷ περὶ ̓ισοκράτους προβαίνοντά φησι τῇ ἡλικίᾳ τὸν ̓ισοκράτη ἀναλαβεῖν Λαγίσκαν τὴν ἑταίραν εἰς τὴν οἰκίαν, ἐξ ἧς καὶ γενέσθαι αὐτῷ θυγάτριον. μνημονεύει δ΄ αὐτῆς Στράττις ἐν τούτοισ·   καὶ τὴν Λαγίσκαν τὴν ̓ισοκράτους παλλακὴν  ἰδεῖν με συκάζουσαν εὐναίαν ἔτι, τὸν τ΄ αὐλοτρύπην αὐτὸν εἶθ΄ ἥκειν ταχύ.  καὶ Λυσίας δ΄ ἐν τῷ κατὰ Λαίδοσ, εἰ γνήσιος ὁ λόγοσ, μνημονεύει αὐτῆσ, καταλέγων καὶ ἄλλας ἑταίρας ἐν τούτοισ·  Φιλύρα γέ τοι ἐπαύσατο πορνευομένη ἔτι νέα οὖσα καὶ Σκιώνη καὶ ̔ιππάφεσις καὶ Θεόκλεια καὶ Ψαμάθη καὶ Λαγίσκα καὶ ̓́ανθεια καὶ ̓αριστόκλεια.   Δημοσθένη δὲ τὸν ῥήτορα καὶ τεκνοποιήσασθαι ἐξ ἑταίρας ἔχει λόγοσ, αὐτὸς γοῦν ἐν τῷ περὶ Χρυσίου λόγῳ προαγήοχε τὰ τέκνα ἐπὶ τὸ δικαστήριον ὡς δι΄ ἐκείνων, ἔλεον ἕξων χωρὶς τῆς μητρόσ, καίτοι ἔθος ἐχόντων τῶν κρινομένων τὰς  γυναῖκας ἐπάγεσθαι· ἀλλ΄ αἰδοῖ τοῦτ΄ ἐποίησεν, φεύγων τὴν διαβολήν. ἀκόλαστος δ΄ ἦν ὁ ῥήτωρ περὶ τὰ ἀφροδίσια, ὥς φησιν ̓ιδομενεύσ. ̓αριστάρχου γοῦν τινος ἐρασθεὶς μειρακίου καὶ δι΄ αὐτὸν παροινήσας εἰς Νικόδημον ἐξέκοψεν αὐτοῦ τοὺς ὀφθαλμούσ, παραδέδοται δὲ καὶ περὶ ὄψα καὶ περὶ νέους καὶ περὶ γυναῖκας πολυτελήσ. τοιγαροῦν καὶ ὁ γραμματεὺς ποτ΄ αὐτοῦ εἶπε  τί δ΄ ἄν τις περὶ Δημοσθένους λέγειν δύναιτο; τὰ γὰρ ἐνιαυτῷ μελετηθέντα ἐκείνῳ μία γυνὴ μιᾷ νυκτὶ συνέχεεν.  ἀναλαβεῖν γοῦν καὶ εἰς τὴν οἰκίαν λέγεταί τινα Κνωσίωνα μειρακίσκον, καίτοι γυναῖκα ἔχων ὡς καὶ αὐτὴν ἀγανακτήσασαν συγκοιμᾶσθαι τῷ Κνωσίωνι.  Μυρρίνην δὲ τὴν Σαμίαν ἑταίραν Δημήτριος εἶχεν ὁ βασιλεὺς ὁ τῆς διαδοχῆς τελευταῖος καὶ ἔξω τοῦ διαδήματος κοινωνὸν εἶχε τῆς βασιλείασ, ὥς φησιν Νικόλαος ὁ Δαμασκηνόσ. Πτολεμαῖός τε  ὁ τὴν ἐν ̓εφέσῳ διέπων φρουρὰν υἱὸς ὢν τοῦ  Φιλαδέλφου βασιλέως Εἰρήνην εἶχε τὴν ἑταίραν, ἥτις ὑπὸ Θρᾳκῶν ἐν ̓εφέσῳ ἐπιβουλευομένου τοῦ Πτολεμαίου καὶ καταφυγόντος εἰς τὸ τῆς ̓αρτέμιδος ἱερὸν συγκατέφυγεν καὶ ἀποκτεινάντων αὐτὸν ἐκείνων ἡ Εἰρήνη ἐχομένη τῶν ῥόπτρων τῶν θυρῶν τοῦ ἱεροῦ ἔρραινεν τοῦ αἵματος τοὺς βωμούσ, ἕως καὶ αὐτὴν κατέσφαξαν. Δανάην δὲ τὴν Λεοντίου τῆς ̓επικουρείου θυγατέρα ἑταιριζομένην καὶ αὐτὴν Σώφρων εἶχεν ὁ ἐπὶ τῆς ̓εφέσου· δι΄ ἣν αὐτὸς μὲν ἐσώθη ἐπιβουλευόμενος ὑπὸ Λαοδίκησ, ἡ δὲ κατεκρημνίσθη, ὡς γράφει  Φύλαρχος διὰ τῆς δωδεκάτης λέγων τάδε· ἡ πάρεδρος τῆς Λαοδίκης Δανάη, πιστευομένη ὑπ΄ αὐτῆς τὰ πάντα, Λεοντίου δ΄ οὖσα τῆς μετ΄ ̓επικούρου τοῦ φυσικοῦ σχολασάσης θυγάτηρ, Σώφρονος δὲ γεγονυῖα πρότερον ἐρωμένη, παρακολουθοῦσα διότι ἀποκτεῖναι βούλεται τὸν Σώφρονα ἡ Λαοδίκη διανεύει τῷ Σώφρονι, μηνύουσα τὴν ἐπιβουλήν. ὁ δὲ συλλαβὼν καὶ προσποιηθεὶς συγχωρεῖν περὶ ὧν λέγει δύ΄ ἡμέρας παρῃτήσατο εἰς σκέψιν· καὶ συγχωρησάσης νυκτὸς ἔφυγεν εἰς ̓́εφεσον. μαθοῦσα δὲ ἡ Λαοδίκη τὸ ποιηθὲν ὑπὸ τῆς Δανάης  κατεκρήμνισεν τὴν ἄνθρωπον, οὐδὲν τῶν προγεγενημένων φιλανθρώπων ἐπὶ νοῦν βαλομένη. τὴν δὲ Δανάην φασίν, ὡς ᾔσθετο τὸν ἐπηρτημένον  αὐτῇ κίνδυνον, ἀνακρινομένην ὑπὸ τῆς Λαοδίκης οὐδ΄ ἀποκρίσεως αὐτὴν ἀξιῶσαι · ἀπαγομένην τε ἐπὶ τὸν κρημνὸν εἰπεῖν ὡς δικαίως οἱ πολλοὶ καταφρονοῦσι τοῦ θείου, ὅτε ΄ ἐγὼ μὲν τὸν γενόμενόν μοι ἄνδρα σώσασα τοιαύτην χάριτα παρὰ τοῦ δαιμονίου λαμβάνω, Λαοδίκη δὲ τὸν ἴδιον ἀποκτείνασα τηλικαύτης τιμῆς ἀξιοῦται.΄ ὁ δ΄  αὐτὸς Φύλαρχος καὶ περὶ Μύστας ἱστορεῖ ἐν τῇ τεσσαρεσκαιδεκάτῃ οὕτωσ·  Μύστα Σελεύκου τοῦ βασιλέως ἐρωμένη ἦν· ἥτις ὑπὸ Γαλατῶν Σελεύκου νικηθέντος καὶ μόλις ἐκ τῆς φυγῆς διασωθέντος αὐτὴ μεταμφιεσαμένη τὴν βασιλικὴν ἐσθῆτα καὶ ῥάκια λαβοῦσα θεραπαινίδος τῆς τυχούσης συλληφθεῖσα ἀπήχθη μετὰ τῶν ἄλλων αἰχμαλώτων καὶ πραθεῖσα ὁμοίως ταῖς ἑαυτῆς θεραπαινίσιν ἦλθεν εἰς ̔ρόδον· ἔνθα ἐκφήνασα ἑαυτὴν ἥτις ἦν περισπουδάστως ὑπὸ τῶν ̔ροδίων τῷ Σελεύκῳ διεπέμφθη.  Δημήτριος δ΄ ὁ Φαληρεὺς Λαμπιτοῦς τῆς Σαμίας  ἑταίρας ἐρασθεὶς ἡδέως δι΄ αὐτὴν καὶ Λαμπιτὼ προσηγορεύετο, ὥς φησι Δίυλλοσ· ἐκαλεῖτο δὲ καὶ Χαριτοβλέφαροσ. Νικαρέτη δὲ ἡ ἑταίρα ἐρωμένη ἦν Στεφάνου τοῦ ῥήτοροσ, Λυσίου δὲ τοῦ σοφιστοῦ Μετάνειρα. ἦσαν δὲ αὗται δοῦλαι Κασίου τοῦ  ̓ηλείου μετὰ καὶ ἄλλων ἑταιρῶν, ̓αντείασ, Στρατόλασ, ̓αριστοκλείασ, Φίλασ, ̓ισθμιάδοσ, Νεαίρασ. ἡ δὲ Νέαιρα ἦν ἐρωμένη Ξενοκλείδου τοῦ ποιητοῦ καὶ ̔ιππάρχου τοῦ ὑποκριτοῦ καὶ Φρυνίωνος τοῦ Παιανιέωσ, ὃς ἦν Δήμωνος μὲν υἱόσ, Δημοχάρους δὲ ἀδελφιδοῦσ. τὴν δὲ Νέαιραν εἶχον ἡμέραν παρ΄ ἡμέραν, διαιτητῶν γενομένων φίλων, Φρυνίων καὶ  στέφανος ὁ ῥήτωρ· ὃς καὶ τὴν τῆς Νεαίρας θυγατέρα Στρυμβήλην τὴν ὕστερον Φανὼ κληθεῖσαν ὡς ἰδίαν θυγατέρα ἐξέδοτο Φράστορι τῷ Αἰγιλιεῖ, ὥς φησι Δημοσθένης ἐν τῷ κατὰ Νεαίρασ. ὃς καὶ περὶ Σινώπης τῆς ἑταίρας τάδε λέγει· ̓αρχίαν τὸν ἱεροφάντην ἐξελεγχθέντα ἐν τῷ δικαστηρίῳ ὡς ἀσεβοῦντα καὶ θύοντα παρὰ τὰ πάτρια τὰς θυσίας ἐκολάσατε· καὶ ἄλλα τε κατηγορήθη αὐτοῦ καὶ ὅτι  Σινώπῃ τῇ ἑταίρᾳ ̔αλῴοις ἐπὶ τῆς ἐσχάρας τῆς ἐν τῇ αὐλῇ ̓ελευσῖνι προσαγούσῃ ἱερεῖον θύσειεν, νομίμου ὄντος ἐν ταύτῃ τῇ ἡμέρᾳ ἱερεῖα μὴ θύειν, οὐδὲ ἐκείνου οὔσης τῆς θυσίασ, ἀλλὰ τῆς ἱερείασ.  διαβόητος δ΄ ἑταίρα γέγονε καὶ ἡ Μιλησία Πλαγγών ἧς περικαλλεστάτης οὔσης ἠράσθη τις Κολοφώνιος νεανίσκοσ, Βακχίδα ἔχων ἐρωμένην τὴν Σαμίαν. λόγους οὖν προσενέγκαντος τοῦ νεανίσκου πρὸς αὐτὴν ἡ Πλαγγὼν ἀκούουσα τῆς  Βακχίδος τὸ κάλλος καὶ ἀποτρέψαι θέλουσα τὸν νεανίσκον τοῦ πρὸς αὑτὴν ἔρωτοσ, ὡς ἀδύνατον ἦν, ᾔτησε τῆς συνουσίας μισθὸν τὸν Βακχίδος ὅρμον  διαβόητον ὄντα. ὁ δὲ σφοδρῶς ἐρῶν ἠξίωσε τὴν Βακχίδα μὴ περιιδεῖν αὐτὸν ἀπολλύμενον. καὶ ἡ Βακχὶς τὴν ὁρμὴν κατιδοῦσα τοῦ νεανίσκου, ἔδωκε. Πλαγγὼν δὲ τὸ ἄζηλον συνιδοῦσα τῆς Βακχίδος τὸν μὲν ἀπέπεμψεν ἐκείνῃ, τῷ δὲ ὡμίλησε. καὶ τοῦ λοιποῦ φίλαι ἐγένοντο, κοινῶς περιέπουσαι τὸν ἐραστήν, ἐφ΄ οἷς ̓́ιωνες ἀγασθέντεσ, ὥς φησι Μενέτωρ ἐν τῷ περὶ ̓αναθημάτων, Πασιφίλαν ἐκάλεσαν τὴν Πλαγγόνα, μαρτυρεῖ δὲ καὶ ̓αρχίλοχος  περὶ αὐτῆς ἐν τούτοισ·   συκῆ πετραίη πολλὰς βόσκουσα κορώνασ,  εὐήθης ξείνων δέκτρια Πασιφίλη.  ὅτι δὲ καὶ Μένανδρος ὁ ποιητὴς ἤρα Γλυκέρας κοινόν· ἐνεμεσήθη δέ. Φιλήμονος γὰρ ἑταίρας ἐρασθέντος καὶ χρηστὴν ταύτην ὀνομάσαντος διὰ τοῦ δράματοσ, ἀντέγραψεν Μένανδρος ὡς οὐδεμιᾶς οὔσης χρηστῆσ.  ̔́αρπαλος δ΄ ὁ Μακεδὼν ὁ τῶν ̓αλεξάνδρου πολλὰ  χρημάτων συλήσας καὶ καταφυγὼν εἰς ̓αθήνας ἐρασθεὶς Πυθιονίκης πολλὰ εἰς αὐτὴν κατανάλωσεν ἑταίραν οὖσαν καὶ ἀποθανούσῃ πολυτάλαντον μνημεῖον κατεσκεύασεν  ἐκφέρων τε αὐτὴν ἐπὶ τὰς  ταφάσ, ὥς φησι Ποσειδώνιος ἐν τῇ δευτέρᾳ καὶ εἰκοστῇ τῶν ̔ιστοριῶν, τεχνιτῶν τῶν ἐπισημοτάτων χορῷ μεγάλῳ καὶ παντοίοις ὀργάνοις καὶ εὐφωνίαις παρέπεμπε τὸ σῶμα.  Δικαίαρχος δ΄ ἐν τοῖς περὶ τῆς εἰς Τροφωνίου Καταβάσεώς  φησι·  ταὐτὸ δὲ πάθοι τις ἂν ἐπὶ τὴν ̓αθηναίων πόλιν ἀφικνούμενος κατὰ τὴν ἀπ΄ ̓ελευσῖνος τὴν ἱερὰν ὁδὸν καλουμένην. καὶ γὰρ ἐνταῦθα καταστὰς οὗ ἂν φανῇ τὸ πρῶτον ὁ τῆς ΄ ̓αθηνᾶς ἀφορώμενος νεὼς καὶ τὸ πόλισμα, ὄψεται παρὰ τὴν ὁδὸν αὐτὴν ᾠκοδομημένον μνῆμα οἷον οὐχ ἕτερον οὐδὲ σύνεγγυς οὐδέν ἐστι τῷ μεγέθει. τοῦτο δὲ τὸ μὲν πρῶτον, ὅπερ εἰκόσ, ἢ Μιλτιάδου φήσειεν ἂν σαφῶς ἢ Περικλέους ἢ Κίμωνος ἤ τινος ἑτέρου τῶν ἀγαθῶν  ἀνδρῶν εἶναι, καὶ μάλιστα μὲν ὑπὸ τῆς πόλεως δημοσίᾳ κατεσκευασμένον, εἰ δὲ μή, δεδομένον κατασκευάσασθαι. πάλιν δ΄ ὅταν ἐξετάσῃ Πυθιονίκης τῆς ἑταίρας ὄν, τίνα χρὴ προσδοκίαν λαβεῖν αὐτόν; Θεόπομπος δ΄ ἐν τῇ πρὸς ̓αλέξανδρον ̓επιστολῇ τὴν ̔αρπάλου διαβάλλων ἀκολασίαν φησὶν  ἐπίσκεψαι δὲ καὶ διάκουσον σαφῶς παρὰ τῶν ἐκ Βαβυλῶνος ὃν τρόπον Πυθιονίκην περιέστειλεν τελευτήσασαν, ἣ Βακχίδος μὲν ἦν δούλη τῆς αὐλητρίδοσ, ἐκείνη δὲ Σινώπης τῆς Θρᾴττης τῆς ἐξ Αἰγίνης ̓αθήναζε μετενεγκαμένης τὴν   πορνείαν ὥστε γίνεσθαι μὴ μόνον τρίδουλον, ἀλλὰ καὶ τρίπορνον αὐτήν, ἀπὸ πλειόνων δὲ ταλάντων ἢ διακοσίων δύο μνήματα κατεσκεύασεν αὐτῆσ· ὃ καὶ πάντες ἐθαύμαζον, ὅτι τῶν μὲν ἐν Κιλικίᾳ τελευτησάντων ὑπὲρ τῆς σῆς βασιλείας καὶ τῆς τῶν ̔ελλήνων ἐλευθερίας οὐδέπω νῦν οὔτε ἐκεῖνος οὔτ΄  ἄλλος οὐδεὶς τῶν ἐπιστατῶν κεκόσμηκε τὸν τάφον, Πυθιονίκης δὲ τῆς ἑταίρας φανήσεται τὸ μὲν ̓αθήνησιν, τὸ δ΄ ἐν Βαβυλῶνι μνῆμα πολὺν ἤδη  χρόνον ἐπιτετελεσμένον. ἣν γὰρ πάντες ᾔδεσαν κοινῆς δαπάνης κοινὴν τοῖς βουλομένοις γιγνομένην, ταύτης ἐτόλμησεν ὁ φίλος εἶναι σοῦ φάσκων ἱερὸν καί τέμενος ἱδρύσασθαι καὶ προσαγορεῦσαι τὸν ναὸν καὶ τὸν βωμὸν Πυθιονίκης ̓αφροδίτησ, ἅμα τῆς τε παρὰ θεῶν τιμωρίας καταφρονῶν καὶ τὰς σὰς τιμὰς προπηλακίζειν ἐπιχειρῶν.  μνημονεύει τούτων καὶ Φιλήμων ἐν Βαβυλωνίῳ ·   βασίλισσ1΄ ἔσῃ Βαβυλῶνοσ, ἂν οὕτω τύχῃ·  τὴν Πυθιονίκην οἶσθα καὶ τὸν ̔́αρπαλον.  μνημονεύει δ΄ αὐτῆς καὶ ̓́αλεξις ἐν Λυκίσκῳ. μετὰ δὲ τὴν Πυθιονίκης τελευτὴν ὁ ̔́αρπαλος Γλυκέραν μετεπέμψατο καὶ ταύτην ἑταίραν, ὡς ὁ Θεόπομπος ἱστορεῖ, φάσκων ἀπειρηκέναι τὸν ̔́αρπαλον μὴ στεφανοῦν ἑαυτόν, εἰ μή τις στεφανώσειε καὶ τὴν πόρνην. ἔστησέν τε εἰκόνα χαλκῆν τῆς Γλυκέρας ἐν ̔ρωσσῷ τῆς Συρίασ, οὗπερ καὶ σὲ καὶ αὑτὸν ἀνατιθέναι μέλλει.  παρέδωκέν τε αὐτῇ  κατοικεῖν ἐν τοῖς βασιλείοις τοῖς ἐν Ταρσῷ καὶ περιορᾷ ὑπὸ τοῦ λαοῦ προσκυνουμένην καὶ βασίλισσαν προσαγορευομένην καὶ ταῖς ἄλλαις δωρεαῖς  τιμωμένην, αἷς πρέπον ἦν τὴν σὴν μητέρα καὶ τὴν σοὶ συνοικοῦσαν.  συνεπιμαρτυρεῖ δὲ τούτοις καὶ ὁ τὸν ̓αγῆνα τὸ σατυρικὸν δραμάτιον γεγραφώσ, ὅπερ ἐδίδαξεν Διονυσίων ὄντων ἐπὶ τοῦ ̔υδάσπου ποταμοῦ, εἴτε Πύθων ἦν ὁ Καταναῖος ἢ Βυζάντιος ἢ καὶ αὐτὸς ὁ βασιλεύσ, ἐδιδάχθη δὲ τὸ δρᾶμα ἤδη φυγόντος τοῦ ̔αρπάλου ἐπὶ θάλατταν καὶ ἀποστάντοσ. καὶ τῆς μὲν Πυθιονίκης ὡς τεθνηκυίας μέμνηται, τῆς δὲ Γλυκέρας ὡς οὔσης παρ΄  αὐτῷ καὶ τοῖς ̓αθηναίοις αἰτίας γινομένης τοῦ δωρεὰς λαμβάνειν παρὰ ̔αρπάλου, λέγων ὧδε·  ἔστιν δ΄, ὅπου μὲν ὁ κάλαμος πέφυχ΄ ὅδε, ὀχύρωμ΄ ἄορνον. οὑξ ἀριστερᾶς δ΄ ὅδε  πόρνης ὁ κλεινὸς ναόσ,  ὃν δὴ Παλλίδης  τεύξας κατέγνω διὰ τὸ πρᾶγμ΄ αὑτοῦ φυγήν.  ἐνταῦθα δὴ τῶν βαρβάρων τινὲς μάγοι  ὁρῶντες αὐτὸν παγκάκως διακείμενον   ἔπεισαν ὡς ἄξουσι τὴν ψυχὴν ἄνω   τὴν Πυθιονίκησ.  Παλλίδην δ΄ ἐνταῦθα ἐκάλεσε τὸν ̔́αρπαλον. ἐν δὲ τοῖς ἑξῆς τῷ κυρίῳ καλέσας αὐτόν φησιν·   ἐκμαθεῖν δέ σου ποθῶ  μακρὰν ἀποικῶν κεῖθεν, ̓ατθίδα χθόνα  τίνες τύχαι κατέχουσιν ἢ πράττουσι τί.  α. ὅτε μὲν ἔφασκον δοῦλον ἐκτῆσθαι βίον,  ἱκανὸν ἐδείπνουν· νῦν δὲ τὸν χέδροπα μόνον  καὶ τὸν μάραθον ἔσθουσι, πυροὺς δ΄ οὐ μάλα,  β. καὶ μὴν ἀκούω μυριάδας τὸν ̔́αρπαλον   αὐτοῖσι τῶν ̓αγῆνος οὐκ ἐλάσσονας  σίτου διαπέμψαι καὶ πολίτην γεγονέναι. α. Γλυκέρας ὁ σῖτος οὗτος ἦν· ἔσται δ΄ ἴσως  αὐτοῖσιν ὀλέθρου κοὐχ ἑταίρας ἀρραβών. ἐνδόξους δὲ ἑταίρας καὶ ἐπὶ κάλλει διαφερούσας ἤνεγκεν καὶ ἡ Ναύκρατισ· Δωρίχαν τε, ἣν ἡ καλὴ Σαπφὼ ἐρωμένην γενομένην Χαράξου τοῦ ἀδελφοῦ αὐτῆς κατ΄ ἐμπορίαν εἰς τὴν Ναύκρατιν ἀπαίροντος  διὰ τῆς ποιήσεως διαβάλλει ὡς πολλὰ τοῦ Χαράξου νοσφισαμένην. ̔ ̔ηρόδοτος δ΄ αὐτὴν ̔ροδῶπιν καλεῖ, ἀγνοῶν ὅτι ἑτέρα τῆς Δωρίχης ἐστὶν αὕτη, ἡ καὶ τοὺς περιβοήτους ὀβελίσκους ἀναθεῖσα ἐν  Δελφοῖσ, ὧν μέμνηται Κρατῖνος διὰ τούτων.., εἰς δὲ τὴν Δωρίχαν τόδ΄ ἐποίησε τοὐπίγραμμα Ποσείδιπποσ, καίτοι καὶ ἐν τῇ Αἰσωπείᾳ πολλάκις αὐτῆς μνημονεύσασ. ἐστὶ δὲ τόδε·   Δωρίχα, ὀστέα μὲν σ1΄ ἁπαλῆς κόσμησ1΄ ἀπόδεσμα χαίτης ἥ τε μύρων ἔκπνοος ἀμπεχόνη,   ᾗ ποτε τὸν χαρίεντα περιστέλλουσα Χάραξον  σύγχρους ὀρθρινῶν ἥψαο κισσυβίων.  Σαπφῷαι δὲ μένουσι φίλης ἔτι καὶ μενέουσιν  ᾠδῆς αἱ λευκαὶ φθεγγόμεναι σελίδεσ,  οὔνομα σὸν μακαριστόν, ὃ Ναύκρατις ὧδε φυλάξει  ἔστ΄ ἂν ἴῃ Νείλου ναῦς ἔφαλος τενάγη. καὶ ̓αρχεδίκη δ΄ ἦν ἐκ τῆς Ναυκράτεως καὶ αὐτὴ ἑταίρα καλή. φιλεῖ γάρ πως ἡ Ναύκρατισ, ὡς ὁ ̔ηρόδοτός φησιν, ἐπαφροδίτους ἔχειν τὰς ἑταίρασ.  καὶ ἡ ἐξ ̓ερέσου δὲ τῆς ποιητρίας ὁμώνυμος ἑταίρα Σαπφὼ τοῦ καλοῦ Φάωνος ἐρασθεῖσα περιβόητος ἦν, ὥς φησι Νυμφόδωρος ἐν Περίπλῳ  ̓ασίασ. Νικαρέτη δὲ ἡ Μεγαρὶς οὐκ ἀγεννὴς ἦν ἑταίρα, ἀλλὰ καὶ γονέων ἕνεκα καὶ κατὰ παιδείαν ἐπέραστος ἦν, ἠκροᾶτο δὲ Στίλπωνος τοῦ φιλοσόφου. Βιλιστίχη δ΄ ἡ ̓αργεία ἑταίρα καὶ αὐτὴ ἔνδοξοσ, τὸ γένος ἀπὸ τῶν ̓ατρειδῶν σῴζουσα,  ὡς οἱ τὰ ̓αργολικὰ γράψαντες ἱστοροῦσιν. ἔνδοξος δ΄ ἐστὶν καὶ Λέαινα ἡ ἑταίρα, ̔αρμοδίου ἐρωμένη τοῦ τυραννοκτονήσαντοσ·· ἥτις καὶ αἰκιζομένη ὑπὸ τῶν περὶ ̔ιππίαν τὸν τύραννον οὐδὲν ἐξειποῦσα ἐναπέθανεν ταῖς βασάνοισ. Στρατοκλῆς δ΄ ὁ ῥήτωρ ἐρωμένην εἶχε τὴν ἐπικληθεῖσαν Λήμην ἑταίραν, τὴν καλουμένην Παρόραμα καὶ Δίδραχμον διὰ τὸ καὶ δύο δραχμῶν φοιτᾶν πρὸς τὸν βουλόμενον, ὥς φησι Γοργίας ἐν τῷ περὶ ̔εταιρῶν. ἐπὶ τούτοις ὁ Μυρτίλος μέλλων σιωπᾶν ἀλλὰ μικροῦ, ἔφη, ἄνδρες φίλοι, ἐξελαθόμην ὑμῖν εἰπεῖν  τήν τε ̓αντιμάχου Λυδήν, προσέτι δὲ καὶ τὴν ὁμώνυμον ταύτης ἑταίραν Λυδὴν ἣν ἠγάπα Λαμύνθιος ὁ Μιλήσιοσ. ἑκάτερος γὰρ τούτων τῶν ποιητῶν, ὥς φησι Κλέαρχος ἐν τοῖς ̓ερωτικοῖσ, τῆς βαρβάρου Λυδῆς εἰς ἐπιθυμίαν καταστὰς ἐποίησεν ὁ μὲν ἐν ἐλεγείοισ, ὁ δ΄ ἐν μέλει τὸ καλούμενον ποίημα Λυδήν. παρέλιπον δὲ καὶ τὴν Μιμνέρμου αὐλητρίδα Ναννὼ καὶ τὴν ̔ερμησιάνακτος τοῦ Κολοφωνίου Λεόντιον· ἀπὸ γὰρ ταύτης ἐρωμένης αὐτῷ γενομένης ἔγραψεν ἐλεγειακὰ τρία  βιβλία, ὧν ἐν τῷ τρίτῳ κατάλογον ποιεῖται ἐρωτικῶν, οὑτωσί πως λέγων  οἵην μὲν φίλος υἱὸς ἀνήγαγεν Οἰάγροιο  ΄ ̓αγριόπην Θρῇσσαν στειλάμενος κιθάρην ̔αιδόθεν  ἔπλευσεν δὲ κακὸν καὶ ἀπειθέα χῶρον, ἔνθα Χάρων κοινὴν ἕλκεται εἰς ἄκατον  ψυχὰς οἰχομένων, λίμνῃ δ΄ ἐπὶ μακρὸν ἀυτεῖ ῥεῦμα διὲκ μεγάλων ῥυομένῃ δονάκων.   ἀλλ΄ ἔτλη παρὰ κῦμα μονόζωστος κιθαρίζων ̓ορφεύσ, παντοίους δ΄ ἐξανέπεισε θεούσ·  κωκυτὸν τ΄ ἀθέμιστον ὑπ΄ ὀφρύσι μηνίσαντα  εἶδε, καὶ αἰνοτάτου βλέμμ΄ ὑπέμεινε κυνόσ,  ἐν πυρὶ μὲν φωνὴν τεθοωμένου, ἐν πυρὶ δ΄ ὄμμα σκληρόν, τριστοίχοις δεῖμα φέρον κεφαλαῖσ.  ἔνθεν ἀοιδιάων μεγάλους ἀνέπεισεν ἄνακτας  ̓αγριόπην μαλακοῦ πνεῦμα λαβεῖν βιότου. οὐ μὴν οὐδ΄ υἱὸς Μήνης ἀγέραστον ἔθηκεν   Μουσαῖοσ, Χαρίτων ἤρανοσ, ̓αντιόπην· ἥ τε πολὺν μύστῃσιν ̓ελευσῖνος παρὰ πέζαν   εὐασμὸν κρυφίων ἐξεφόρει λογίων,  ̔ράριον ὀργειῶνα νόμῳ διαπομπεύουσα  Δήμητρα, γνωστὴ δ΄ ἐστὶ καὶ εἰν ̓αίδῃ.  φημὶ δὲ καὶ Βοιωτὸν ἀποπρολιπόντα μέλαθρον  ̔ησίοδον, πάσης ἤρανον ἱστορίησ, ̓ασκραίων ἐσικέσθαι ἐρῶνθ΄ ̔ελικωνίδα κώμην   ἔνθεν ὃ γ΄ ̓ηοίην μνώμενος ̓ασκραικὴν  πόλλ΄ ἔπαθεν, πάσας δὲ λόγων ἀνεγράψατο βίβλους  ὑμνῶν, · ἐκ πρώτης παιδὸς ἀνερχόμενοσ.  αὐτὸς δ΄ οὗτος ἀοιδόσ, ὃν ἐκ Διὸς αἶσα φυλάσσει  ἥδιστον πάντων δαίμονα μουσοπόλων, λεπτυνθεὶς ̓ιθάκην ἐνετείνατο θεῖος ̔́ομηρος   ᾠδῇσιν πινυτῆς εἵνεκα Πηνελόπησ· ἣν διὰ πολλὰ παθὼν ὀλίγην ἐσενάσσατο νῆσον,   πολλὸν ἀπ΄ εὐρείης λειπόμενος πατρίδοσ·  ἔκλεε δ΄ ̓ικαρίου τε γένος καὶ δῆμον ̓αμύκλου   καὶ Σπάρτην, ἰδίων ἁπτόμενος παθέων·  Μίμνερμος δὲ τὸν ἡδὺν ὃς εὕρετο πολλὸν ἀνατλὰς   ἦχον καὶ μαλακοῦ πνεῦμ΄ ἀπὸ πενταμέτρου,  καίετο μὲν Ναννοῦσ· πολιῷ δ΄ ἐπὶ πολλάκι λωτῷ  κημωθεὶς κώμους εἶχε σὺν ̔εξαμύῃ.  ἤρεθε δ΄ ̔ερμόβιον τὸν ἀεὶ βαρὺν ἠδὲ Φερεκλῆν  ἐχθρόν, μισήσας οἷ΄ ἀνέπεμψεν ἔπη. Λυδῆς δ΄ ̓αντίμαχος Λυδηίδος ἐκ μὲν ἔρωτος   πληγεὶς Πακτωλοῦ ῥεῦμ΄ ἐπέβη ποταμοῦ  ἀδρανίῃ δὲ θανοῦσαν ὑπὸ ξηρὴν θέτο γαῖαν   κλαίων, αἰάζων δ΄ ἦλθεν ἀποπρολιπὼν  ἄκρην ἐς Κολοφῶνα γόων δ΄ ἐνεπλήσατο βίβλους   ἱράσ, ι ἐκ παντὸς παυσάμενος καμάτου. Λέσβιος ̓αλκαῖος δέ, πόσους ἀνεδέξατο κώμουσ,  Σαπφοῦς φορμίζων ἱμερόεντα πόθον, γινώσκεισ, ὁ ο ἀοιδὸς ἀηδόνος ἠράσαθ΄ ὕμνων   Τήιον ἀλγύνων ἄνδρα πολυφραδίῃ.  καὶ γὰρ τὴν ὁ μελιχρὸς ἐφημίλλητ΄ ̓ανακρείων  στελλομένην πολλαῖς ἄμμιγα Λεσβιάσιν· φοίτα δ΄ ἄλλοτε μὲν λείπων Σάμον, ἄλλοτε δ΄ - αὐτὴν   οἰνηρῇ δείρῃ κεκλιμένην πατρίδα,  Λέσβον ἐς εὔοινον· τὸ δὲ Μύσιον εἴσιδε Λέκτον  πολλάκις Αἰολικοῦ κύματος ἀντιπέρασ. ̓ατθὶς δ΄ οἷα μέλισσα πολυπρήωνα Κολώνην  λείπουσ1΄ ἐν τραγικαῖς ᾖδε χοροστασίαις  Βάκχον καὶ τὸν ̓́ερωτα Θεωρίδος ̓ηριγόνης τε ἅς ποτε γηραιῷ Ζεὺς ἔπορεν Σοφοκλεῖ . φημὶ δὲ καὶ κεῖνον τὸν ἀεὶ πεφυλαγμένον ἄνδρα  καὶ πάντων μῖσος κτώμενον ι ἐκ συνοχῶν  πάσας ἀμφὶ γυναῖκας ὑπὸ σκολιοῖο τυπέντα   τόξου νυκτερινὰς οὐκ ἀποθέσθ΄ ὀδύνασ··  ἀλλὰ Μακηδονίης πάσας κατενίσατο λαύρας  αἰάζων, μέθεπεν δ΄ ̓αρχέλεω ταμίην  εἰσόκε δὴ δαίμων Εὐριπίδη εὕρετ΄ ὄλεθρον,  ̓αρριβίου στυγνῶν ἀντιάσαντι κυνῶν.  ἄνδρα δὲ τὸν Κυθέρηθεν, ὃν ἐθρέψαντο τιθῆναι   Βάκχου καὶ λωτοῦ πιστότατον ταμίην  Μοῦσαι παίδευσάν τε Φιλόξενον, οἷα τιναχθεὶς  ̓ορτυγίην ταύτης ἦλθε διὰ πτόλεωσ,  γινώσκεισ, ἀίουσα μέγαν πόθον ὃν Γαλατείη·  αὐτοῖς μηλείοις θήκαθ΄ ὑπὸ προγόνοισ. οἶσθα δὲ καὶ τὸν ἀοιδόν, ὃν Εὐρυπύλου πολιῆται   Κῷοι χάλκειον στῆσαν ὑπὸ πλατάνῳ Βιττίδα μολπάζοντα θοήν, περὶ πάντα Φιλίταν  ῥήματα καὶ πᾶσαν τρυόμενον λαλιήν.  οὐδὲ μὲν οὐδ΄ ὁπόσοι σκληρὸν βίον ἐστήσαντο   ἀνθρώπων, σκοτιὴν μαιόμενοι σοφίην, οὓς αὐτὴ περὶ πυκνὰ λόγοις ἐσφίγξατο μῆτις   καὶ δεινὴ μύθων κῆδος ἔχουσ1΄ ἀρετή,  οὐδ΄ οἵδ΄ αἰνὸν ἔρωτος ἀπεστρέψαντο κυδοιμὸν   μαινόμενον, δεινὸν δ΄ ἦλθον ὑφ΄ ἡνίοχον. οἵη μὲν Σάμιον μανίη κατέδησε Θεανοῦς   Πυθαγόρην, ἑλίκων κομψὰ γεωμετρίης Ι εὑρόμενον, καὶ κύκλον ὅσον περιβάλλεται αἰθὴρ  βαιῇ ἐνὶ σφαίρῃ πάντ΄ ἀπομασσόμενον.  οἵῳ δ΄ ἐχλίηνεν ὃν ἔξοχον ἔχρη ̓απόλλων  ἀνθρώπων εἶναι Σωκράτη ἐν σοφίῃ Κύπρις μηνίουσα πυρὸς μένει, ἐκ δὲ βαθείης   ψυχῆς κουφοτέρας ἐξεπόνησ1΄ ἀνίασ,  οἰκί΄ ἐς ̓ασπασίης πωλεύμενος · οὐδέ τι τέκμαρ   εὗρε, λόγων πολλὰς εὑρόμενος διόδουσ.  ἄνδρα δὲ Κυρηναῖον ἔσω πόθος ἔσπασεν ΄̓ισθμοῦ  δεινόσ, ὅτ΄ ̓απιδανῆς Λαίδος ἠράσατο  ὀξὺς ̓αρίστιπποσ, πάσας δ΄ ἠνήνατο λέσχας   φεύγων, οὐδαμινόν τ΄ ἐξεφόρησε βίον.  ἐν τούτοις ὁ ̔ερμησιάναξ σφάλλεται συγχρονεῖν οἰόμενος Σαπφὼ καὶ ̓ανακρέοντα, τὸν μὲν κατὰ Κῦρον καὶ Πολυκράτην γενόμενον, τὴν δὲ κατ΄ ̓αλυάττην τὸν Κροίσου πατέρα. χαμαιλέων δ΄ ἐν τῷ περὶ Σαπφοῦς καὶ λέγειν τινάς φησιν εἰς αὐτὴν πεποιῆσθαι ὑπὸ ̓ανακρέοντος τάδε·  σφαίρῃ δεῦτέ με πορφυρέῃ  βάλλων χρυσοκόμης ̓́ερως  νήνι ποικιλοσαμβάλῳ  συμπαίζειν προκαλεῖται,  ἡ δ΄, ἐστὶν γὰρ ἀπ΄ εὐκτίτου  Λέσβου, τὴν μὲν ἐμὴν κόμην,  λευκὴ γάρ, καταμέμφεται,   πρὸς δ΄ ἄλλην τινὰ χάσκει.  καὶ τὴν Σαπφὼ δὲ πρὸς αὐτὸν ταῦτά φησιν εἰπεῖν   κεῖνον, ὦ χρυσόθρονε Μοῦσ1΄, ἔνισπες  ὕμνον, ἐκ τᾶς καλλιγύναικος ἐσθλᾶς  Τήιος χώρας ὃν ἄειδε τερπνῶς  πρέσβυς ἀγαυόσ. ὅτι δὲ οὔκ ἐστι Σαπφοῦς τοῦτο τὸ ᾆσμα παντί που δῆλον. ἐγὼ δὲ ἡγοῦμαι παίζειν τὸν ̔ερμησιάνακτα περὶ τούτου τοῦ ἔρωτοσ, καὶ γὰρ Δίφιλος ὁ κωμῳδιοποιὸς πεποίηκεν ἐν Σαπφοῖ δράματι Σαπφοῦς ἐραστὰς ̓αρχίλοχον καὶ ̔ιππώνακτα.  ταῦθ΄ ὑμῖν, ὦ ἑταῖροι, οὐκ ἀμερίμνως δοκῶ τὸν ἐρωτικὸν τοῦτον πεποιῆσθαι κατάλογον, οὐκ ὢν οὕτως ἐρωτομανὴς ὡς διαβάλλων μ΄ εἴρηκεν ὁ Κύνουλκοσ, ἀλλ΄ ἐρωτικὸς μὲν εἶναι ὁμολογῶ, ἐρωτομανὴς δὲ οὔ.  τίς δ΄ ἔστ΄ ἀνάγκη δυστυχεῖν ἐν πλείοσιν,  ἐξὸν σιωπᾶν κἀν σκότῳ κρύπτειν τάδε; Αἰσχύλος ἔφη ὁ ̓αλεξανδρεὺς ἐν ̓αμφιτρύωνι. οὗτος δέ ἐστιν Αἰσχύλος ὁ καὶ τὰ Μεσσηνιακὰ ἔπη συνθείσ, ἀνὴρ εὐπαίδευτοσ.  ὑπολαμβάνων οὖν μέγαν εἶναι δαίμονα καὶ δυνατώτατον τὸν ̓́ερωτα, προσέτι τε καὶ τὴν ̓αφροδίτην τὴν χρυσῆν, τὰ Εὐριπίδου ἐπὶ νοῦν λαμβάνων λέγω·  τὴν ̓αφροδίτην οὐχ ὁρᾷς ὅση θεόσ;  ἣν οὐδ΄ ἂν εἴποις οὐδὲ μετρήσειας ἂν   ὅση πέφυκε κἀφ΄ ὅσον διέρχεται. αὕτη τρέφει σὲ κἀμὲ καὶ πάντας βροτούσ.  τεκμήριον δέ μὴ λόγῳ μόνον μάθῃσ,   ἔργῳ δὲ δείξω τὸ σθένος τὸ τῆς θεοῦ  ἐρᾷ μὲν ὄμβρου γαῖ΄, ὅταν ξηρὸν πέδον  ἄκαρπον αὐχμῷ νοτίδος ἐνδεῶς ἔχῃ.  ἐρᾷ δ΄ ὁ σεμνὸς οὐρανὸς πληρούμενος  ὄμβρου πεσεῖν εἰς γαῖαν ̓αφροδίτης ὕπο.  ὅταν δὲ συμμιχθῆτον ἐς ταὐτὸν δύο,  φύουσιν ἡμῖν πάντα καὶ τρέφουσ1΄ ἅμα,  δι΄ ὧν βρότειον ζῇ τε καὶ θάλλει γένοσ.  καὶ ὁ σεμνότατος δ΄ Αἰσχύλος ἐν ταῖς Δαναίσιν αὐτὴν παράγει τὴν ̓αφροδίτην λέγουσαν·   ἐρᾷ μὲν ἁγνὸς οὐρανὸς τρῶσαι χθόνα,  ἔρως δὲ γαῖαν λαμβάνει γάμου τυχεῖν·  ὄμβρος δ΄ ἀπ΄ εὐνάοντος οὐρανοῦ πεσὼν  ἔκυσε γαῖαν· ἡ δὲ τίκτεται βροτοῖς  μήλων τε βοσκὰς καὶ βίον Δημήτριον   δενδρῶτις ὥρα δ΄ ἐκ νοτίζοντος γάμου  Ι- τέλειος ἐστί. τῶν δ΄ ἐγὼ παραίτιοσ. ἐν ̔ιππολύτῳ Εὐριπιδείῳ πάλιν ἡ ̓αφροδίτη φησίν   ὅσοι τε Πόντου τερμόνων τ΄ ̓ατλαντικῶν  ναίουσιν εἴσω φῶς ὁρῶντες ἡλίου,  τοὺς μὲν σέβοντας τἀμὰ πρεσβεύω κράτη,  σφάλλω δ΄ ὅσοι φρονοῦσιν εἰς ἡμᾶς μέγα. νεανίσκῳ γὰρ τὴν πᾶσαν ἀρετὴν ἔχοντι τοῦτο μόνον τὸ ἁμάρτημα προσόν, ὅτι οὐκ ἐτίμα τὴν ̓αφροδίτην, αἴτιον ἐγένετο τοῦ ὀλέθρου· καὶ οὔτε ἡ ̓́αρτεμις ἡ περισσῶς ἀγαπήσασα οὔτε τῶν ἄλλων θεῶν τις ἢ δαιμόνων ἐβοήθησεν αὐτῷ. κατὰ τὸν αὐτὸν οὖν ποιητὴν·   ὅστις δ΄ ̓́ερωτα μὴ μέγαν κρίνει θεόν,  ἢ σκαιός ἐστιν ἢ καλῶν ἄπειρος ὢν  οὐκ οἶδε τὸν μέγιστον ἀνθρώποις θεόν. ὃν ὁ σοφὸς ὑμνῶν αἰεί ποτε ̓ανακρέων πᾶσίν ἐστιν διὰ στόματοσ, λέγει οὖν περὶ αὐτοῦ καὶ ὁ κράτιστος Κριτίας τάδε·   τὸν δὲ γυναικείων μελέων πλέξαντα πότ΄ ᾠδὰς  ἡδὺν ̓ανακρείοντα Τέως εἰς ̔ελλάδ΄ ἀνῆγεν,   συμποσίων ἐρέθισμα, γυναικῶν ἠπερόπευμα,   αὐλῶν ἀντίπαλον, φιλοβάρβιτον, ἡδύν, ἄλυπον.  οὒ ποτέ σου φιλότης γηράσεται οὐδὲ θανεῖται,  ἒς τ΄ ἂν ὕδωρ οἴνῳ συμμιγνύμενον κυλίκεσσι  παῖς διαπομπεύῃ, προπόσεις ἐπὶ δεξιὰ νωμῶν,  παννυχίδας θ΄ ἱερὰς θήλεις χοροὶ ἀμφιέπωσιν,  πλάστιγξ θ΄ ἡ χαλκοῦ θυγάτηρ ἐπ΄ ἄκραισι καθίζῃ  κοττάβου ὑψηλαῖς κορυφαῖς Βρομίου ψακάδεσσιν.  ̓αρχύτας δ΄ ὁ ἁρμονικόσ, ὥς φησι Χαμαιλέων, ̓αλκμᾶνα γεγονέναι τῶν ἐρωτικῶν μελῶν ἡγεμόνα καὶ ἐκδοῦναι πρῶτον μέλος ἀκόλαστον, ὄντα καταφερῆ περὶ τὰς γυναῖκας καὶ τὴν τοιαύτην μοῦσαν εἰς τὰς διατριβάσ. διὸ καὶ λέγειν ἔν τινι τῶν μελῶν  ἔρως με δαὖτε Κύπριδος ἕκατι  γλυκὺς κατείβων καρδίαν ἰαίνει.  λέγει δὲ καὶ ὡς τῆς Μεγαλοστράτης οὐ μετρίως ἐρασθείσ, ποιητρίας μὲν οὔσησ, δυναμένησ; δὲ καὶ  διὰ τὴν ὁμιλίαν τοὺς ἐραστὰς προσελκύσασθαι·  λέγει δ΄ οὕτως περὶ αὐτῆσ·   τοῦθ΄ ἁδειᾶν Μουσᾶν ἔδειξε  δῶρον μάκαιρα παρθένων  ἁ ξανθὰ Μεγαλοστράτα.  καὶ Στησίχορος δ΄ οὐ μετρίως ἐρωτικὸς γενόμενος συνέστησε καὶ τοῦτον τὸν τρόπον τῶν ᾀσμάτων· ἃ δὴ καὶ τὸ παλαιὸν ἐκαλεῖτο παίδεια καὶ παιδικά, οὕτω δ΄ ἐναγώνιος ἦν ἡ περὶ τὰ ἐρωτικὰ πραγματεία, καὶ οὐδεὶς ἡγεῖτο φορτικοὺς τοὺς ἐρωτικούσ, ὥστε καὶ Αἰσχύλος μέγας ὢν ποιητὴς καὶ Σοφοκλῆς ἦγον εἰς τὰ θέατρα διὰ τῶν τραγῳδιῶν  τοὺς ἔρωτασ,  ὁ μὲν τὸν ̓αχιλλέως πρὸς Πάτροκλον, ὁ δ΄ ἐν τῇ Νιόβῃ τὸν τῶν παίδων διὸ καὶ παιδεράστριὰν τινες καλοῦσι τὴν τραγῳδίαν καὶ ἐδέχοντο τὰ τοιαῦτα ἄσμενοι οἱ θεαταί. καὶ ὁ ̔ρηγῖνος δὲ ̓́ιβυκος βοᾷ καὶ κέκραγεν  ἦρι μὲν αἵ τε Κυδώνιαι  μαλίδες ἀρδόμεναι ῥόαι  τ΄ ἐκ ποταμῶν ἵνα παρθένων  κᾶπος ἀκήρατοσ, αἵ τ΄ οἰνανθίδες  αὐξόμεναι σκιεροῖσιν ὑφ΄ ἕρνεσιν  οἰναρέοις θαλέθοισιν ἐμοὶ δ΄ ἔρος   οὐδεμίαν κατάκοιτος ὥραν ἅθ΄ ὑπὸ στεροπᾶς φλέγων   Θρηίκιος βορέασ, ἀίσσων παρὰ Κύπριδος ἀζαλέαις  μανίαισιν ἐρεμνὸς  ἀθαμβὴς ἐγκρατέως  πάϊθεν φυλάσσει  ἡμετέρας φρένασ. καὶ Πίνδαρος δ΄ οὐ μετρίως ὢν ἐρωτικός φησιν   εἴη καὶ ἐρᾶν καὶ ἔρωτι. χαρίζεσθαι κατὰ καιρὸν  μὴ πρεσβυτέραν ἀριθμοῦ δίωκε, θυμέ, πρᾶξιν, διόπερ καὶ ὁ Τίμων ἐν τοῖς Σίλλοις ἔφη·  ὥρη ἐρᾶν, ὥρη δὲ γαμεῖν, ὥρη δὲ πεπαῦσθαι,  καὶ μὴ ἀναμένειν ἔστ΄ ἂν ἐκεῖνό τις φθέγξηται κατὰ τὸν αὐτὸν τοῦτον φιλόσοφον   ἡνίκ΄ ἐχρῆν δύνειν, νῦν ἄρχεται ἡδύνεσθαι. μνησθεὶς δὲ καὶ τοῦ Τενεδίου Θεοξένου ὁ Πίνδαροσ, ὃς ἦν αὐτοῦ ἐρώμενοσ, τί φησιν;   χρῆν μὲν κατὰ καιρὸν ἐρώτων δρέπεσθαι, θυμέ,  σὺν ἁλικίᾳ·  τὰς δὲ Θεοξένου ἀκτῖνας ποτ΄ ὄσσων μαρμαρυζοίσας δρακεὶς   ὃς μὴ πόθῳ κυμαίνεται, ἐξ ἀδάμαντος ἢ σιδάρου κεχάλκευται μέλαιναν καρδίαν ψυχρᾷ φλογί, πρὸς δ΄ ̓αφροδίτας ἀτιμασθεὶς ἑλικογλεφάρου  ἢ περὶ χρήμασι μοχθίζει βιαίως ἢ γυναικείῳ θράσει   ψυχὰν φορεῖται πᾶσαν ὁδὸν θεραπεύων. ἀλλ΄ ἐγὼ θεᾶς ἕκατι κηρὸς ὣς δαχθεὶς ἕλᾳ  ἱρᾶν μελισσᾶν τάκομαι, εὖτ΄ ἂν ἴδω παίδων νεόγυιον ἐς ἥβαν.  ἐν δὲ ἄρα καὶ Τενέδῳ Πειθὼ τ΄ ἔναιεν καὶ Χάρις υἱὸν ἀνᾶγ΄ ̔αγησίλα. ὅλως δὲ τοὺς παιδικοὺς ἔρωτας τῶν ἐπὶ ταῖς θηλείαις προκρίνουσι πολλοί, παρὰ γὰρ τὰς ἄλλας ταῖς εὐνομουμέναις πόλεσιν ἐπὶ τῆς ̔ελλάδος σπουδασθῆναι τόδε τὸ ἔθοσ. Κρῆτες γοῦν, ὡς ἔφην, καὶ οἱ ἐν Εὐβοίᾳ Χαλκιδεῖς περὶ τὰ παιδικὰ δαιμονίως ἐπτόηνται. ̓εχεμένης γοῦν ἐν τοῖς Κρητικοῖς  οὐ τὸν Δία φησὶν ἁρπάσαι τὸν Γανυμήδην ἀλλὰ Μίνωα, οἱ δὲ προειρημένοι Χαλκιδεῖς παρ΄ αὑτοῖς φασιν ἁρπασθῆναι τὸν Γανυμήδην ὑπὸ τοῦ Διὸς καὶ τὸν τόπον δεικνύντες ̔αρπάγιον καλοῦσιν, ἐν ᾧ καὶ μυρρίναι διάφοροι πεφύκασιν. καὶ τὴν  πρὸς ̓αθηναίους δ΄ ἔχθραν διελύσατο Μίνωσ, καίπερ ἐπὶ θανάτῳ παιδὸς συστᾶσαν, Θησέως ἐρασθεὶς καὶ τὴν θυγατέρα τούτῳ γυναῖκα ἔδωκε Φαίδραν, ὡς Ζῆνις ἢ Ζηνεύς φησιν ὁ Χῖος ἐν τῷ περὶ τῆς πατρίδος συγγράμματι.  ̔ιερώνυμος δ΄ ὁ περιπατητικὸς περισπουδάστους φησὶν γενέσθαι τοὺς τῶν παίδων ἔρωτας ὅτι πολλάκις ἡ τῶν νέων ἀκμὴ καὶ τὸ πρὸς ἀλλήλους ἑταιρικὸν συμφρονῆσαν πολλὰς τυραννίδας καθεῖλεν. παιδικῶν γὰρ παρόντων ἐραστὴς πᾶν ὁτιοῦν ἕλοιτ΄ ἂν παθεῖν ἢ δειλοῦ δόξαν ἀπενέγκασθαι παρὰ τοῖς παιδικοῖσ. ἔργῳ γοῦν τοῦτο ἔδειξεν ὁ συνταχθεὶς Θήβησιν ὑπὸ ̓επαμινώνδου ἱερὸς λόχος καὶ ὁ κατὰ τῶν Πεισιστρατιδῶν θάνατος ὑπὸ ̔αρμοδίου καὶ ̓αριστογείτονος γενόμενοσ, περὶ Σικελίαν δ΄ ἐν ̓ακράγαντι ὁ Χαρίτωνος καὶ Μελανίππου ἔρωσ.  Μελάνιππος δ΄ ἦν τὰ παιδικά, ὥς φησιν ̔ηρακλείδης ὁ Ποντικὸς ἐν τῷ περὶ ̓ερωτικῶν, οὗτοι φανέντες ἐπιβουλεύοντες Φαλάριδι καὶ βασανιζόμεναι ἀναγκαζόμενοί τε λέγειν τοὺς συνειδότας οὐ μόνον οὐ κατεῖπον, ἀλλὰ καὶ τὸν Φάλαριν αὐτὸν εἰς ἔλεον τῶν βασάνων ἤγαγον, ὡς ἀπολῦσαι αὐτοὺς πολλὰ ἐπαινέσαντα. διὸ καὶ ὁ ̓απόλλων ἡσθεὶς ἐπὶ τούτοις ἀναβολὴν τοῦ θανάτου τῷ Φαλάριδι  ἐχαρίσατο, τοῦτο ἐμφήνας τοῖς πυνθανομένοις τῆς Πυθίας ὅπωσαὐτῷ ἐπιθῶνται ἔχρησεν δὲ καὶ περὶ  τῶν ἀμφὶ τὸν Χαρίτωνα, προτάξας τοῦ ἑξαμέτρου τὸ πεντάμετρον, καθάπερ ὕστερον καὶ Διονύσιος ὁ ̓αθηναῖος ἐποίησε ὁ ἐπικληθεὶς Χαλκοῦς ἐν τοῖς λ·ἐλεγείοισ. ἐστὶν δὲ ὁ χρησμὸς ὅδε·   εὐδαίμων Χαρίτων καὶ Μελάνιππος ἔφυ,  θείας ἁγητῆρες ἐφαμερίοις φιλότατοσ.  διαβόητα δ΄ ἐστὶν καὶ τὰ ἐπὶ Κρατίνῳ τῷ ̓αθηναίῳ γενόμενα· ὃς μειράκιον ὢν εὔμορφον, ̓επιμενίδου καθαίροντος τὴν ̓αττικὴν ἀνθρωπείῳ αἵματι διά τινα μύση παλαιά, ὡς ἱστορεῖ Νεάνθης ὁ Κυζικηνὸς  ἐν β΄ περὶ Τελετῶν, ἑκὼν αὑτὸν ἐπέδωκεν ὁ Κρατῖνος ὑπὲρ τῆς θρεψαμένησ· ᾧ καὶ ἐπαπέθανεν ὁ ἐραστὴς ̓αριστόδημοσ, λύσιν τ΄ ἔλαβε τὸ δεινόν. διὰ τοὺς τοιούτους οὖν ἔρωτας οἱ τύραννοι πολέμιοι γὰρ αὐτοῖς αὗται αἱ φιλίαι τὸ παράπαν ἐκώλυον τοὺς παιδικοὺς ἔρωτασ, πανταχόθεν αὐτοὺς ἐκκόπτοντεσ. εἰσὶ δὲ οἳ καὶ τὰς παλαίστρας ὥσπερ  ἀντιτειχίσματα ταῖς ἰδίαις ἀκροπόλεσιν ἐνεπίμπρασάν τε καὶ κατέσκαψαν· ὡς ἐποίησε Πολυκράτης ὁ Σαμίων τύραννοσ. παρὰ δὲ Σπαρτιάταισ, ὡς ̔́αγνων φησὶν ὁ  ̓ακαδημαικόσ, πρὸ τῶν γάμων ταῖς παρθένους ὡς παιδικοῖς νόμος ἐστὶν ὁμιλεῖν. καὶ γὰρ ὁ νομοθέτης Σόλων ἔφη·   μηρῶν ἱμείρων καὶ γλυκεροῦ στόματοσ.  Αἰσχύλος τε καὶ Σοφοκλῆς ἀναφανδὸν ἔφασαν, ὁ μὲν Μυρμιδόσιν   σέβας δὲ μηρῶν ἁγνὸν οὐκ ἐπῃδέσω,  ὦ δυσχάριστε τῶν πυκνῶν φιλημάτων, ὁ δ΄ ἐν Κολχίσιν περὶ Γανυμήδους τὸν λόγον ποιούμενοσ·   μηροῖς ὑπαίθων τὴν Διὸς τυραννίδα.  οὐκ ἀγνοῶ δὲ ὅτι τὰ περὶ Κρατῖνον καὶ ̓αριστόδημον   πεπλάσθαι φησὶν Πολέμων ὁ περιηγητὴς ἐν ταῖς πρὸς τὸν Νεάνθην ̓αντιγραφαῖσ. ὑμεῖς δέ, ὦ Κύνουλκε, τὰς διηγήσεις ταύτασ, κἂν ψευδεῖς ὦσιν, ἀληθεῖς εἶναι πιστεύετε, καὶ τὰ τοιαῦτα τῶν ποιημάτων ἃ περὶ τοὺς παιδικούς ἐστιν ἔρωτας ἰδίως μελετᾶτε  , ὁ τοῦ παιδεραστεῖν παρὰ πρώτων Κρητῶν εἰς τοὺς ̔́ελληνας παρελθόντοσ, ὡς ἱστορεῖ Τίμαιοσ, ἄλλοι δέ φασι τῶν τοιούτων ἐρώτων κατάρξασθαι Λάιον ξενωθέντα παρὰ  Πέλοπι καὶ ἐρασθέντα τοῦ υἱοῦ αὐτοῦ Χρυσίππου,  ὃν καὶ ἁρπάσαντα καὶ ἀναθέμενον εἰς ἅρμα εἰς Θήβας φυγεῖν. Πράξιλλα δ΄ ἡ Σικυωνία ὑπὸ Διὸς φησιν ἁρπασθῆναι τὸν Χρύσιππον. καὶ Κελτοὶ δὲ τῶν βαρβάρων καίτοι καλλίστας ἔχοντες γυναῖκας παιδικοῖς μᾶλλον χαίρουσιν ὡς πολλάκις ἐνίους ἐπὶ ταῖς δοραῖς μετὰ δύο ἐρωμένων ἀναπαύεσθαι. Πέρσας δὲ παρ΄ ̔ελλήνων φησὶν ̔ηρόδοτος μαθεῖν τὸ παισὶν χρῆσθαι. φιλόπαις δ΄ ἦν ἐκμανῶς καὶ ̓αλέξανδρος ὁ βασιλεύσ. Δικαίαρχος γοῦν ἐν τῷ περὶ τῆς ἐν  ̓ιλίῳ Θυσίας Βαγώου τοῦ εὐνούχου οὕτως αὐτόν φησιν ἡττᾶσθαι ὡς ἐν ὄψει θεάτρου ὅλου καταφιλεῖν αὐτὸν ἀνακλάσαντα, καὶ τῶν θεατῶν ἐπιφωνησάντων μετὰ κρότου οὐκ ἀπειθήσας πάλιν ἀνακλάσας ἐφίλησεν. Καρύστιος δ΄ ἐν ̔ιστορικοῖς ̔υπομνήμασι  Χάρωνι, φησί, τῷ Χαλκιδεῖ παῖς καλὸς ἦν καὶ εἶχεν εὖ πρὸς αὐτόν. ὡς δ΄ ̓αλέξανδρος παρὰ Κρατερῷ αὐτὸν ἐπῄνεσεν γενομένου πότου, ὁ Χάρων ἐκέλευσε τὸν παῖδα καταφιλῆσαι τὸν ̓αλέξανδρον καὶ ὃς ΄ μηδαμῶσ, εἶπεν, οὐ  γὰρ οὕτως ἐμὲ εὐφρανεῖ ὡς σὲ λυπήσει ὥσπερ γὰρ ἦν ἐρωτικὸς ὁ βασιλεὺς οὗτοσ, οὕτως καὶ πρὸς τὸ καθῆκον ἐγκρατὴς καὶ πρὸς τὸ πρεπωδέστατον. αἰχμαλώτους γοῦν λαβὼν τὰς Δαρείου θυγατέρας καὶ τὴν γυναῖκα κάλλει διαπρεπεστάτην οὖσαν οὐ μόνον ἀπέσχετο, ἀλλ΄ οὐδὲ ἐκείνας μαθεῖν ἐποίησεν  ὅτι εἰσὶν αἰχμάλωτοι, ἀλλ΄ ὡς ἔτι Δαρείου ἐν τῇ βασιλείᾳ ὄντος πάντα αὐταῖς χορηγεῖσθαι ἐκέλευσεν. διόπερ καὶ Δαρεῖος τοῦτο μαθὼν ηὔξατο τῷ ̔ηλίῳ τὰς χεῖρας ἀνατείνας ἢ αὐτὸν βασιλεύειν  ἢ ̓αλέξανδρον.  ̔ραδαμάνθυος δὲ τοῦ δικαίου ̓́ιβυκος ἐραστήν φησι γενέσθαι Τάλων. Διότιμος δ΄ ἐν τῇ ̔ηρακλείᾳ Εὐρυσθέα φησὶν ̔ηρακλέους γενέσθαι παιδικά, διόπερ καὶ τοὺς ἄθλους ὑπομεῖναι. ̓αγαμέμνονά τε ̓αργύννου ἐρασθῆναι λόγοσ, ἰδόντα ἐπὶ τῷ Κηφισῷ νηχόμενον· ἐν ᾧ καὶ τελευτήσαντα αὐτὸν συνεχῶς γὰρ ἐν τῷ ποταμῷ τούτῳ ἀπελούετο θάψας εἵσατο καὶ ἱερὸν αὐτόθι ̓αφροδίτης ̓αργυννίδοσ. Λικύμνιος δ΄ ὁ Χῖος ἐν Διθυράμβοις ̓αργύννου φησὶν ἐρώμενον ̔υμέναιον γενέσθαι. ̓αντιγόνου δὲ τοῦ  βασιλέως ἐρώμενος ἦν ̓αριστοκλῆς ὁ κιθαρῳδόσ, περὶ οὗ ̓αντίγονος ὁ Καρύστιος ἐν τῷ Ζήνωνος Βίῳ γράφει οὕτως · ̓αντίγονος ὁ βασιλεὺς ἐπεκώμαζε τῷ Ζήνωνι. καί ποτε καὶ μεθ΄ ἡμέραν ἐλθὼν ἔκ τινος πότου καὶ ἀναπηδήσας πρὸς τὸν Ζήνωνα ἔπεισεν αὐτὸν συγκωμάσαι αὑτῷ πρὸς ̓αριστοκλέα τὸν κιθαρῳδόν, οὗ σφόδρα ἤρα ὁ βασιλεύσ.  φιλομεῖραξ δὲ ἦν ὁ Σοφοκλῆσ, ὡς Εὐριπίδης φιλογύνησ. ̓́ιων γοῦν ὁ ποιητὴς ἐν ταῖς  ἐπιγραφομέναις ̓επιδημίαις γράφει οὕτωσ··  Σοφοκλεῖ τῷ  ποιητῇ ἐν Χίῳ συνήντησα ὅτε ἔπλει εἰς Λέσβον στρατηγόσ, ἀνδρὶ παιδιώδει παρ΄ οἶνον καὶ δεξιῷ. ̔ερμησίλεω δὲ ξένου οἱ ἐόντος καὶ προξένου ̓αθηναίων ἑστιῶντος αὐτόν, ἐπεὶ παρὰ τὸ πῦρ ἑστεὼς ὁ τὸν οἶνον ἐγχέων παῖς ὡραῖος καὶ ἐρυθρὸς ἐὼν  , δῆλος ἦν πτοεόμενοσ· εἶπέ τε· ΄ βούλει με ἡδέως πίνειν; ` φάντος δ΄ αὐτοῦ ΄ βραδέως τοίνυν καὶ πρόσφερέ μοι καὶ ἀπόφερε τὴν κύλικα.΄ ἔτι πολὺ μᾶλλον ἐρυθριάσαντος τοῦ παιδὸς εἶπε πρὸς τὸν συγκατακείμενον ΄ ὡς καλῶς Φρύνιχος ἐποίησεν εἴπασ·   λάμπει δ΄ ἐπὶ πορφυρέαις παρῇσι φῶς ἔρωτοσ.΄ καὶ πρὸς τόδε ἠμείφθη ὁ ̓ερετριεὺς ἢ ̓ερυθραῖος γραμμάτων ἐὼν διδάσκαλοσ. · σοφὸς μὲν δὴ σύ γε εἶ, ὦ Σοφόκλεισ, ἐν ποιήσει· ὅμως μέντοι γε οὐκ εὖ εἴρηκε Φρύνιχος πορφυρέας εἰπὼν τὰς γνάθους τοῦ καλοῦ, εἰ γὰρ ὁ ζωγράφος χρώματι πορφυρέῳ ἐναλείψειε τοῦδε τοῦ παιδὸς τὰς γνάθουσ, οὐκ ἂν ἔτι καλὸς φαίνοιτο. οὐ κάρτα δεῖ τὸ καλὸν τῷ μὴ καλῷ φαινομένῳ εἰκάζειν.΄ ἀναγελάσας ἐπὶ τῷ ̓ερετριεῖ Σοφοκλῆσ· οὐδὲ τόδε  σοι ἀρέσκει ἄρα, ὦ ξένε, τὸ Σιμωνίδειον, κάρτα δοκέον τοῖς ̔́ελλησιν εὖ εἰρῆσθαι·   πορφυρέου ἀπὸ στόματος ἱεῖσα φωνὰν παρθένοσ,  οὐδ΄ ὁ ποιητήσ, ἔφη, ὁ λέγων χρυσοκόμαν ̓απόλλωνα· χρυσέας γὰρ εἰ ἐποίησεν ὁ ζωγράφος τὰς τοῦ θεοῦ κόμας καὶ μὴ μελαίνασ, χεῖρον ἂν ἦν τὸ ζωγράφημα. οὐδὲ ὁ φὰς ῥοδοδάκτυλον εἰ γάρ τις εἰς ῥόδεον χρῶμα βάψειε τοὺς δακτύλουσ, πορφυροβάφου χεῖρας καὶ οὐ γυναικὸς καλῆς ποιήσειεν ἄν γελασάντων δὲ ὁ μὲν ̓ερετριεὺς ἐνωπήθη τῇ ἐπιρραπίξει, ὁ δὲ πάλιν τοῦ παιδὸς τῷ  λόγῳ εἴχετο. εἴρετο γάρ μιν ἀπὸ τῆς κύλικος κάρφος τῷ μικρῷ δακτύλῳ ἀφαιρετέοντα, εἰ καθορᾷ τὸ κάρφοσ. φάντος δὲ καθορᾶν ΄ ἄπο τοίνυν φύσησον αὐτό, ἵνα μὴ πλύνοιτο ὁ δάκτυλός σευ προσαγαγόντος δ΄ αὐτοῦ τὸ πρόσωπον πρὸς τὴν κύλικα ἐγγυτέρω τὴν κύλικα τοῦ ἑαυτοῦ στόματος ἦγεν, ἵνα δὴ ἡ κεφαλῇ τῇ κεφαλῇ ἀσσοτέρα γένηται. ὡς δ΄ ἦν οἱ κάρτα πλησίον, προσλαβὼν τῇ χειρὶ ἐφίλησεν. ἐπικροτησάντων δὲ πάντων σὺν γέλωτι καὶ βοῇ ὡς εὖ ὑπηγάγετο τὸν  παῖδα, ΄ μελετῶ, εἶπεν, στρατηγεῖν, ὦ ἄνδρες ἐπειδήπερ Περικλῆς ποιεῖν μέν με ἔφη, στρατηγεῖν δ΄ οὐκ ἐπίστασθαι. ἆρ΄ οὖν οὐ κατ΄ ὀρθόν μοι πέπτωκεν τὸ στρατήγημα; τοιαῦτα πολλὰ δεξιῶς  ἔλεγέν τε καὶ ἔπρησσεν ὅτε πίνοι ἢ πράσσοι.  τὰ μέντοι πολιτικὰ οὔτε σοφὸς οὔτε ῥεκτήριος ἦν, ἀλλ΄ ὡς ἄν τις εἷς τῶν χρηστῶν ̓αθηναίων.  καὶ ̔ιερώνυμος δ΄ ὁ ̔ρόδιος ἐν τοῖς ̔ιστορικοῖς ̔υπομνήμασίν φησιν ὅτι Σοφοκλῆς εὐπρεπῆ παῖδα ἔξω τείχους ἀπήγαγε χρησόμενος αὐτῷ, ὁ μὲν οὖν  παῖς τὸ ἴδιον ἱμάτιον ἐπὶ τῇ πόᾳ ὑπέστρωσεν, τὴν δὲ τοῦ Σοφοκλέους χλανίδα περιεβάλοντο. μετ΄ οὖν τὴν ὁμιλίαν ὁ παῖς ἁρπάσας τὸ τοῦ Σοφοκλέους χλανίδιον ᾤχετο, καταλιπὼν τῷ Σοφοκλεῖ τὸ παιδικὸν ἱμάτιον. οἷα δὲ εἰκὸς διαλαληθέντος τοῦ συμβεβηκότος Εὐριπίδης πυθόμενος καὶ ἐπιτωθάζων τὸ γεγονὸς καὶ αὐτός ποτε ἔφη τούτῳ κεχρῆσθαι τῷ παιδί, ἀλλὰ μηδὲν προσθεῖναι, τὸν δὲ Σοφοκλέα διὰ τὴν ἀκολασίαν καταφρονηθῆναι.  καὶ ὁ Σοφοκλῆς ἀκούσας ἐποίησεν εἰς αὐτὸν τὸ τοιοῦτον ἐπίγραμμα, χρησάμενος τῷ περὶ τοῦ ̔ηλίου καὶ Βορέου λόγῳ, καί τι πρὸς μοιχείαν αὐτοῦ παραινιττόμενος ·  ἥλιος ἦν, οὐ παῖσ, Εὐριπίδη, ὅς με χλιαίνων  γυμνὸν ἐποίησεν· σοὶ δὲ φιλοῦνθ΄ ἑτέραν   Βορρᾶς ὡμίλησε. σὺ δ΄ οὐ σοφόσ, ὃς τὸν ̓́ερωτα  ἀλλοτρίαν σπείρων λωποδύτην ἀπάγεισ. Θεόπομπος δὲ ἐν τῷ περὶ τῶν συληθέντων ἐκ  Δελφῶν Χρημάτων ̓ασώπιχόν φησι τὸν ̓επαμινώνδου ἐρώμενον τὸ Λευκτρικὸν τρόπαιον ἐντετυπωμένον ἔχειν ἐπὶ τῆς ἀσπίδος καὶ θαυμαστῶς αὐτὸν κινδυνεύειν, ἀνακεῖσθαί τε τὴν ἀσπίδα ταύτην ἐν Δελφοῖς ἐν τῇ στοᾷ. ἐν δὲ τῷ αὐτῷ συγγράμματι Θεόπομπος φιλογύναιον μέν φησι γεγονέναι Φάυλλον τὸν Φωκέων τύραννον, φιλόπαιδα δὲ ̓ονόμαρχον καὶ ἐκ τῶν τοῦ θεοῦ χαρίσασθαι τοῦτον εἰς Δελφοὺς παραγενομένῳ.., τῷ Πυθοδώρου τοῦ Σικυωνίου υἱῷ ἀποκειρομένῳ τὴν  κόμην, ὄντι καλῷ συγγενόμενον τὰ Συβαριτῶν ἀναθήματα, στλεγγίδια χρυσᾶ τέσσαρα, τῇ Δεινιάδου δὲ αὐλητρίδι Βρομιάδι Φάυλλος καρχήσιον ἀργυροῦν Φωκαέων καὶ στέφανον χρυσοῦν κιττοῦ Πεπαρηθίων. αὕτη δέ, φησί, καὶ ἔμελλε τὰ Πύθια αὐλεῖν, εἰ μὴ ὑπὸ τοῦ πλήθους ἐκωλύθη. τῷ δὲ Λυκόλα τοῦ Τριχονείου υἱῷ Φυσκίδᾳ ὄντι  καλῷ ΄ ̓ονόμαρχος ἔδωκεν, φησί, στέφανον χρυσοῦν δάφνησ, ̓εφεσίων ἀνάθημα. οὗτος ὁ παῖς πρὸς Φίλιππον ἀχθεὶς ὑπὸ τοῦ πατρὸς κἀκεῖ προαγωγευόμενος  οὐδὲν λαβὼν ἀπεστάλη, τῷ ̓επιλύκου τοῦ ̓αμφιπολίτου υἱῷ ὄντι καλῷ Δαμίππῳ, , , Πλεισθένους ἀνάθημα ̓ονόμαρχος ἔδωκε. Φαρσαλίᾳ τῇ Θεσσαλίδι ὀρχηστρίδι δάφνης στέφανον χρυσοῦν Φιλόμηλος ἔδωκε, Λαμψακηνῶν ἀνάθημα. αὕτη ἡ Φαρσαλία ἐν Μεταποντίῳ ὑπὸ τῶν ἐν τῇ ἀγορᾷ μάντεων, γενομένης φωνῆς ἐκ τῆς δάφνης τῆς χαλκῆς ἣν ἔστησαν Μεταποντῖνοι κατὰ τὴν ̓αριστέα τοῦ Προκονησίου ἐπιδημίαν, ὅτ΄ ἔφησεν ἐξ ̔υπερβορέων παραγεγονέναι, ὡς τάχιστα ὤφθη  εἰς τὴν ἀγορὰν ἐμβαλοῦσα, ἐμμανῶν γενομένων τῶν μάντεων διεσπάσθη ὑπ΄ αὐτῶν. καὶ τῶν ἀνθρώπων ὕστερον ἀναζητούντων τὴν αἰτίαν εὑρέθη διὰ τὸν τοῦ θεοῦ στέφανον ἀνῃρημένη.  ὁρᾶτε οὖν καὶ ὑμεῖσ, ὦ φιλόσοφοι, οἱ παρὰ φύσιν τῇ ̓αφροδίτῃ χρώμενοι καὶ ἀσεβοῦντες εἰς τὴν θεόν, μὴ τὸν αὐτὸν διαφθαρῆτε τρόπον, τότε γὰρ καὶ οἱ παῖδές εἰσιν καλοί, ὡς Γλυκέρα ἔφασκεν ἡ ἑταίρα, ὅσον ἐοίκασι γυναικὶ χρόνον, καθάπερ  ἱστορεῖ Κλέαρχοσ, ἐμοὶ μὲν γὰρ καὶ κατὰ φύσιν  δοκεῖ πεποιηκέναι Κλεώνυμος ὁ Σπαρτιάτησ, πρῶτος ἀνθρώπων εἰς ὁμηρείαν λαβὼν παρὰ Μεταποντίνων γυναῖκας καὶ παρθένους τὰς ἐνδοξοτάτας καὶ καλλίστας διακοσίασ, ὡς ἱστορεῖ Δοῦρις ὁ Σάμιος ἐν τῇ τρίτῃ τῶν περὶ ̓αγαθοκλέα ̔ιστοριῶν κἀγὼ δὲ κατὰ τὴν ̓επικράτους ̓αντιλαίδα  τἀρωτίκ΄ ἐκμεμάθηκα ταῦτα παντελῶς  Σαπφοῦσ, Μελήτου, Κλεομένουσ, Λαμυνθίου.  ὑμεῖς δέ, ὦ φιλόσοφοι, κἂν ἐρασθέντες ποτὲ γυναικῶν ἐν ἐννοίᾳ λάβητε ὡς ἀδύνατόν ἐστι τὸ τυχεῖν, μάθετε, .. παύονται οἱ ἔρωτεσ, ὥς φησι Κλέαρχοσ, τῇ τε γὰρ περὶ τὴν Πειρήνην  χαλκῇ βοὶ βοῦς ἐπανέβη · καὶ γεγραμμένῃ κυνὶ καὶ περιστερᾷ καὶ χηνὶ τῇ μὲν κύων, τῇ δὲ περιστερά, τῇ δὲ χὴν προσῆλθον καὶ ἐπεπήδησαν φανέντων δὲ πᾶσι τούτοις ἀδυνάτων ἀπέστησαν, καθάπερ Κλείσοφος ὁ Σηλυμβριανόσ. οὗτος γὰρ τοῦ ἐν Σάμῳ Παρίου ἀγάλματος ἐρασθεὶς κατέκλεισεν αὑτὸν ἐν τῷ ναῷ, ὡς πλησιάσαι δυνησόμενοσ· καὶ ὡς ἠδυνάτει διά τε τὴν ψυχρότητα καὶ τὸ ἀντίτυπον τοῦ λίθου, τηνικαῦτα τῆς ἐπιθυμίας ἀπέστη καὶ  προβαλλόμενος τι σαρκίον ἐπλησίασεν. τῆς πράξεως ταύτης μνημονεύει καὶ ̓́αλεξις ὁ ποιητὴς ἐν τῷ ἐπιγραφομένῳ δράματι Γραφῇ, λέγων ὧδε·   γεγένηται δ΄, ὡς λέγουσι, κἀν Σάμῳ  τοιοῦθ΄ ἕτερον. λιθίνης ἐπεθύμησεν κόρης  ἄνθρωπος ἐγκατέκλεισὲ θ΄ αὑτὸν τῷ νεῷ.  καὶ Φιλήμων τοῦ αὐτοῦ μνημονεύων φησὶν   ἀλλ΄ ἐν Σάμῳ μὲν τοῦ λιθίνου ζῴου ποτὲ  ἄνθρωπος ἠράσθη τισ· εἶτ΄ εἰς τὸν νεὼν  κατέκλεισεν αὑτόν.  Κτησικλέους δ΄ ἐστὶν ἔργον τὸ ἄγαλμα, ὥς φησιν ̓αδαῖος ὁ Μιτυληναῖος ἐν τῷ περὶ ̓αγαλματοποιῶν. πολέμων δὲ ἢ ὁ ποιήσας τὸν ἐπιγραφόμενον ̔ελλαδικὸν ἐν Δελφοῖσ, φησίν, ἐν τῷ Σπινατῶν θησαυρῷ παῖδὲς εἰσιν λίθινοι δύο, ὧν τοῦ ἑτέρου Δελφοί φασι τῶν θεωρῶν ἐπιθυμήσαντά τινα συγκατακλεισθῆναι καὶ τῆς ὁμιλίας μισθὸν καταλιπεῖν στέφανον. φωραθέντος δ΄ αὐτοῦ τὸν θεὸν χρωμένοις τοῖς Δελφοῖς συντάξαι ἀφεῖναι τὸν ἄνθρωπον δεδωκέναι γὰρ αὐτὸν μισθόν.  καὶ ἄλογα δὲ ζῷα ἀνθρώπων ἠράσθη· Σεκούνδου μέν τινος βασιλικοῦ οἰνοχόου ἀλεκτρυών ἐκαλεῖτο δὲ ὁ μὲν ἀλεκτρυὼν Κένταυροσ, ὁ δὲ Σεκοῦνδος ἦν  οἰκέτης Νικομήδους τοῦ Βιθυνῶν βασιλέωσ, ὡς  ἱστορεῖ Νίκανδρος ἐν ἕκτῳ Περιπετειῶν. ἐν Αἰγίῳ δὲ παιδὸς ἠράσθη χήν, ὡς Κλέαρχος ἱστορεῖ ἐν πρώτῳ ̓ερωτικῶν. τὸν δὲ παῖδα τοῦτον Θεόφραστος ἐν τῷ ̓ερωτικῷ ̓αμφίλοχον καλεῖσθαί φησι καὶ τὸ γένος ΄ ̓ωλένιον εἶναι·  ̔ερμείας δ΄ ὁ τοῦ ̔ερμοδώρου, Σάμιος δὲ γένοσ, ἐρασθῆναι Λακύδους τοῦ φιλοσόφου, ἐν δὲ Λευκαδίᾳ φησὶν Κλέαρχος οὕτως ἐρασθῆναι ταὼν παρθένου ὡς καὶ τὸν βίον ἐκλιπούσῃ συναποθανεῖν. δελφῖνα δ΄ ἐν ̓ιασῷ παιδὸς ἐρασθῆναι λόγοσ, ὡς ἱστορεῖ Δοῦρις ἐν τῇ ἐνάτῃ, ὁ δὲ λόγος ἐστὶν αὐτῷ περὶ ̓αλεξάνδρου  καὶ λέγει οὕτωσ· μετεπέμψατο δὲ καὶ τὸν ἐκ τῆς ̓ιασοῦ παῖδα. περὶ γὰρ τὴν πόλιν ταύτην Διονύσιός τις ἦν παῖσ, ὃς μετὰ τῶν ἄλλων ἐκ παλαίστρας παραγινόμενος ἐπὶ τὴν θάλατταν ἐκολύμβα. δελφὶς δὲ πρὸς αὐτὸν ἐκ τοῦ πελάγους ἀπήντα καὶ ἀναλαμβάνων ἐπὶ τὰ νῶτα ἔφερεν ἐπὶ πλεῖστον νηχόμενος καὶ πάλιν ἀποκαθίστα εἰς τὴν γῆν.  φιλανθρωπότατον δέ ἐστι καὶ συνετώτατον ζῷον ὁ δελφὶς χάριν τε ἀποδιδόναι ἐπιστάμενον. Φύλαρχος  γοῦν ἐν τῇ δωδεκάτῃ  κοίρανοσ, φησίν, ὁ Μιλήσιος ἰδὼν ἁλιέας τῷ δικτύῳ λαβόντας δελφῖνα καὶ μέλλοντας κατακόπτειν ἀργύριον δοὺς καὶ  παραιτησάμενος ἀφῆκεν εἰς τὸ πέλαγοσ. καὶ μετὰ ταῦτα ναυαγίᾳ χρησάμενος περὶ Μύκονον καὶ πάντων ἀπολομένων μόνος ὑπὸ δελφῖνος ἐσώθη ὁ Κοίρανοσ. τελευτήσαντος δ΄ αὐτοῦ γηραιοῦ ἐν τῇ πατρίδι καὶ τῆς ἐκφορᾶς παρὰ τὴν θάλατταν γιγνομένης κατὰ τύχην ἐν τῇ Μιλήτῳ, ἐν τῷ λιμένι πλῆθος δελφίνων ἐφάνη ἐν τῇ ἡμέρᾳ ἐκείνῃ μικρὸν  ἀπωτέρω τῶν συνεκκομιζόντων τὸν Κοίρανον, ὡσεὶ συνεκφερόντων καὶ συγκηδευόντων τὸν ἄνθρωπον. ὁ δὲ αὐτὸς ἱστορεῖ Φύλαρχος διὰ τῆς εἰκοστῆς ὅσην ἐλέφας τὸ ζῷον φιλοστοργίαν ἔσχεν εἰς παιδίον. γράφει δ΄ οὕτωσ·  τούτῳ δὲ τῷ ἐλέφαντι συνετρέφετο θήλεια ἐλέφας ἣν Νίκαιαν ἐκάλουν ᾧ τελευτῶσα ἡ τοῦ τρέφοντος ̓ινδοῦ γυνὴ παιδίον αὑτῆς τριακοσταῖον παρακατέθετο· ἀποθανούσης δὲ τῆς ἀνθρώπου δεινή τις φιλοστοργία γέγονε τοῦ θηρίου πρὸς τὸ παιδίον οὔτε γὰρ ἀπ΄ αὐτοῦ χωριζόμενον τὸ βρέφος ὑπέμενεν, τὸ δὲ εἰ μὴ βλέποι τὸ παιδίον ἤσχαλλεν. ὅτ΄ οὖν ἡ τροφὸς ἐμπλήσειεν αὐτὸ γάλακτοσ, ὁ ἀνὰ μέσον τῶν ποδῶν  τοῦ θηρίου ἐτίθει αὐτὸ ἐν σκάφῃ· εἰ δὲ μὴ τοῦτο πεποιήκοι, τροφὴν οὐκ ἐλάμβανεν ἡ ἐλέφασ. καὶ μετὰ ταῦτα δι΄ ὅλης τῆς ἡμέρας τοὺς καλάμους λαμβάνων ἐκ· τῶν παρατιθεμένων χορτασμάτων καθεύδοντος τοῦ βρέφους τὰς μυίας ἀπεσόβει· ὅτε δὲ κλαίοι, τῇ προβοσκίδι τὴν σκάφην ἐκίνει καὶ  κατεκοίμιζεν αὐτό. τὸ δ΄ αὐτὸ ἐποίει καὶ ὁ ἄρρην ἐλέφας πολλάκισ.  ὑμεῖς δέ, ὦ φιλόσοφοι, καὶ τῶν δελφίνων καὶ τῶν ἐλεφάντων ἐστὲ κατὰ τὴν γνώμην ἀγριώτεροι ἔτι τε ἀνημερώτεροι, καίτοι Περσαίου τοῦ Κιτιέως  ἐν τοῖς Συμποτικοῖς ̔υπομνήμασιν βοῶντος καὶ λέγοντος  περὶ ἀφροδισίων ἁρμοστὸν εἶναι ἐν τῷ οἴνῳ μνείαν ποιεῖσθαι· καὶ γὰρ πρὸς ταῦτα ἡμᾶς ὅταν ὑποπίωμεν ἐπιρρεπεῖς εἶναι. καὶ ἐνταῦθα τοὺς μὲν ἡμέρως τε καὶ μετρίως αὐτοῖς χρωμένους ἐπαινεῖν δεῖ, τοὺς δὲ θηριωδῶς καὶ ἀπλήστως ψέγειν. καὶ εἰ διαλεκτικοὶ συνελθόντες εἰς πότον περὶ συλλογισμῶν διαλέγοιντο, ἀλλοτρίως ἂν αὐτοὺς ὑπολάβοι τις ποιεῖν τοῦ παρόντος καιροῦ, ὅτε καὶ ὁ καλὸς κἀγαθὸς ἀνὴρ μεθυσθείη ἄν. οἱ δὲ βουλόμενοι σωφρονικοὶ εἶναι σφόδρα μέχρι τινὸς  διατηροῦσιν ἐν τοῖς πότοις τὸ τοιοῦτον εἶθ΄ ὅταν παρεισδυῇ τὸ οἰνάριον, τὴν πᾶσαν ἀσχημοσύνην ἐπιδείκνυνται·· ὃ καὶ πρώην ἐγένετο ἐπὶ τῶν ἐξ ̓αρκαδίας θεωρῶν πρὸς ̓αντίγονον παραγενομένων. ἐκεῖνοι γὰρ ἠρίστων σφόδρα σκυθρωπῶς καὶ εὐσχημόνωσ, ὡς ᾤοντο, οὐχ ὅτι ἡμῶν τινα προσβλέποντασ, ἀλλ΄ οὐδὲ ἀλλήλουσ. ὡς δὲ ὁ πότος προέβαινεν καὶ εἰσῆλθεν ἄλλα τε ἀκροάματα καὶ αἱ Θετταλαὶ αὗται ὀρχηστρίδεσ, καθάπερ αὐταῖς ἔθος ἐστίν, ἐν ταῖς διαζώστραις γυμναὶ ὠρχοῦντο, οὐκ   ἔτι κατεῖχον αὑτοὺς οἱ ἄνδρεσ, ἀλλὰ ἐκ τῶν κλινῶν ἀνώρμων καὶ ἐβόων ὡς θαυμαστόν τι θέαμα θεώμενοι·· καὶ μακάριον τὸν βασιλέα ἀπεκάλουν ὅτι ἔξεστιν αὐτῷ τούτων ἀπολαύειν, καὶ ἕτερα τούτοις παραπλήσια πάνυ πολλὰ τῶν φορτικῶν ἐποίουν. τῶν φιλοσόφων δέ τις συμπίνων ἡμῖν εἰσελθούσης αὐλητρίδος καὶ οὔσης εὐρυχωρίας παρ΄ αὐτῷ, βουλομένης τῆς παιδίσκης παρακαθίσαι οὐκ ἐπέτρεψεν, ἀλλὰ σκληρὸν αὑτὸν εἰσῆγεν. εἶθ΄ ὕστερον πωλουμένης τῆς αὐλητρίδοσ, καθάπερ ἔθος ἐστὶν ἐν τοῖς  πότοις γίνεσθαι, ἐν τῷ ἀγοράζειν πάνυ νεανικὸς ἦν καὶ τῷ πωλοῦντι, ἄλλῳ τινὶ θᾶττον προσθέντι, · ἡμφισβήτει καὶ οὐκ ἔφη αὐτὸν πεπρακέναι· καὶ τέλος εἰς πυγμὰς ἦλθεν ὁ σκληρὸς ἐκεῖνος φιλόσοφος καὶ ἐν ἀρχῇ οὐδ΄ ἂν παρακαθίσαι ἐπιτρέπων τῇ αὐλητρίδι. μήποτε αὐτός ἐστιν ὁ Περσαῖος ὁ περὶ τῆς αὐλητρίδος διαπυκτεύσασ·· φησὶν γὰρ ̓αντίγονος ὁ Καρύστιος ἐν τῷ περὶ Ζήνωνος γράφων.ὧδε·  Ζήνων ὁ Κιτιεὺς Περσαίου παρὰ πότον αὐλητρίδιον πριαμένου καὶ διοκνοῦντος εἰσαγαγεῖν πρὸς αὐτὸν διὰ τὸ τὴν αὐτὴν οἰκεῖν  οἰκίαν; συναισθόμενος εἰσείλκυσε τὴν παιδίσκην καὶ συγκατέκλεισε τῷ Περσαίῳ.  οἶδα δὲ καὶ Πολύστρατον τὸν ̓αθηναῖον, μαθητὴν δὲ Θεοφράστου, τὸν ἐπικαλούμενον Τυρρηνόν, ὅτι τῶν αὐλητρίδων τὰ ἱμάτια περιέδυεν.  ἐσπουδάκεσαν δὲ καὶ οἱ βασιλεῖς περὶ τὰς μουσουργούσ, ὡς δῆλον ποιεῖ Παρμενίων ἐν τῇ πρὸς ̓αλέξανδρον ̓επιστολῇ ἣν ἐπέστειλεν αὐτῷ μετὰ τὸ Δαμασκὸν ἑλεῖν καὶ τῆς ἀποσκευῆς τῆς Δαρείου ἐγκρατὴς γενέσθαι. καταριθμησάμενος  οὖν τὰ αἰχμάλωτα γράφει καὶ ταῦτα·  παλλακίδας εὗρον μουσουργοὺς τοῦ βασιλέως τριακοσίας εἴκοσι ἐννέα, ἄνδρας στεφανοπλόκους ἓξ καὶ τεσσαράκοντα, ὀψοποιοὺς διακοσίους ἑβδομήκοντα ἑπτά, χυτρεψοὺς εἴκοσι ἐννέα, γαλακτουργοὺς τρεισκαίδεκα, ποτηματοποιοὺς ἑπτακαίδεκα, οἰνοηθητὰς ἑβδομήκοντα, μυροποιοὺς τεσσαράκοντα. καὶ ὑμῖν δέ, ὦ ἑταῖροι, λέγω ὅτι οὐδέν ἐστιν ὀφθαλμῶν οὕτως εὐφραντικὸν ὡς γυναικὸς κάλλοσ, ὁ γοῦν τοῦ τραγικοῦ Χαιρήμονος Οἰνεὺς περὶ παρθένων τινῶν διηγούμενος ὧν ἐθεᾶτό φησιν ἐν τῷ ὁμωνύμῳ δράματι·   ἔκειτο γὰρ ἡ μὲν λευκὸν εἰς σεληνόφως  φαίνουσα μαστὸν λελυμένης ἐπωμίδοσ,  τῆς δ΄ αὖ χορεία· λαγόνα τὴν ἀριστερὰν  ἔλυσε· γυμνή δ΄ αἰθέρος θεάμασιν  ζῶσαν γραφὴν ἔφαινε· χρῶμα δ΄· ὄμμασι  λευκὸν μελαίνης ἔργον ἀντηύγει σκιᾶσ.  ἄλλη δὲ ἐγύμνου καλλίχειρας ὠλένασ,  ἄλλης προσαμπέχουσα θῆλυν αὐχένα·  ἡ δ΄ ῥαγέντων χλανιδίων ὑπὸ πτύχας   ἔφαινε μηρόν, κἀξεπεσφραγίζετο ὥρας γελώσης χωρὶς ἐλπίδων ἔρωσ.   ὑπνωμέναι δ΄ ἔπιπτον ἑλενίων ἔπι,  ἴων τε μελανόφυλλα συγκλῶσαι πτερὰ  κρόκον θ΄, ὃς ἡλιῶδες εἰς ὑφάσματα  πέπλων σκιᾶς εἴδωλον ἐξωμόργνυτο,  ἕρσῃ δὲ θαλερὸς ἐκτραφεὶς ἀμάρακος  λειμῶσι μαλακοὺς ἐξέτεινεν αὐχένασ.  ἐπικατάφορος δὲ ὢν ὁ ποιητὴς οὗτος ἐπὶ τὰ ἄνθη καὶ ἐν ̓αλφεσιβοίᾳ φησίν  καὶ σώματος μὲν ὄψιν ἀντηυγάζετο  στίλβουσα λευκῷ χρωτὶ καὶ διαπρεπήσ. αἰδὼς δ΄ ἐπερρύθμιζεν ἠπιώτατον  ἐρύθημα λαμπρῷ προστιθεῖσα χρώματι·  κόμαι δὲ κηροχρῶτος ὡς ἀγάλματος  αὐτοῖσι βοστρύχοισιν ἐκπεπλασμένου  ξουθοῖσιν ἀνέμοις ἐνετρύφων φορούμεναι. ἐν δὲ τῇ ̓ιοῖ ἔαρος τέκνα προσηγόρευε τὰ ἄνθη·   ἀνθηροῦ τέκνα ἔαρος πέριξ στρώσαντεσ. ἐν δὲ Κενταύρῳ, ὅπερ δρᾶμα πολύμετρόν ἐστιν, λειμῶνος τέκνα·   ἔνθ΄ αἱ μὲν αὐτῶν εἰς ἀπείρονα στρατὸν  ἀνθέων ἄλογχον ἐστράτευσαν, ἡδοναῖς  θηρώμεναι θάλλοντα λειμώνων τέκνα. ἐν δὲ Διονύσῳ·   χορῶν ἐραστὴς κισσόσ, ἐνιαυτοῦ δὲ παῖσ.  περὶ δὲ ῥόδων ἐν ̓οδυσσεῖ φησιν οὕτωσ·   κόμαισιν ̔ ̔ωρῶν ὄμματ΄ εὐανθῆ ῥόδα  εἶχον, τιθήνημ΄ ἔαρος ἐκπρεπέστατον.  καὶ ἐν Θυέστῃ·  ῥόδ΄ ὀξυφεγγῆ κρίνεσιν ἀργεννοῖς ὁμοῦ. ἐν δὲ Μινύαις  πολλὴν ὀπώραν Κύπριδος εἰσορᾶν παρῆν,  ἄκραισι περκάζουσαν οἰνάνθαις χρόνου. ἐπὶ κάλλει δὲ  ἔτι γὰρ γέρων ἀοιδὸς κελαδεῖ Μναμοσύναν  κατὰ τὸν Εὐριπίδηνδιαβόητοι γεγόνασι γυναῖκες Θαργηλία ἡ Μιλησία, ἥτις καὶ  τεσσαρεσκαίδεκα ἀνδράσιν ἐγαμήθη, οὖσα καὶ τὸ εἶδος πάνυ καλὴ καὶ σοφή, ὥς φησιν ̔ιππίας ὁ σοφιστὴς ἐν τῷ ἐπιγραφομένῳ Συναγωγή. Δίνων δ΄ ἐν τῇ πέμπτῃ τῶν Περσικῶν τῆς πρώτης συντάξεώς φησιν ὅτι ἡ Βαγαβάζου γυνή, ἥτις ἦν  ὁμοπάτριος Ξέρξου ἀδελφή, ὄνομα ̓ανοῦτισ, καλλίστη ἦν τῶν ἐν τῇ ̓ασίᾳ γυναικῶν καὶ ἀκολαστοτάτη. Φύλαρχος δὲ ἐν τῇ ἐννεακαιδεκάτῃ Τιμῶσάν φησι τὴν ̓οξυάρτου παλλακίδα πάσας  γυναῖκας ὑπερβεβληκέναι κάλλει. ταύτην δ΄ ἀπεστάλκει δῶρον ὁ τῶν Αἰγυπτίων βασιλεὺς Στατίρᾳ τῇ βασιλέως γυναικί.  Θεόπομπος δὲ ἐν τῇ ἕκτῃ καὶ πεντηκοστῇ τῶν ̔ιστοριῶν Ξενοπείθειαν τὴν Λυσανδρίδου μητέρα πασῶν τῶν κατὰ Πελοπόννησον γυναικῶν γεγονέναι καλλίονα. ἀπέκτειναν δὲ αὐτὴν Λακεδαιμόνιοι καὶ τὴν ἀδελφὴν αὐτῆς Χρύσην, ὅτε καὶ τὸν Λυσανδρίδαν ἐχθρὸν ὄντα ̓αγησίλαος ὁ βασιλεὺς καταστασιάσας φυγαδευθῆναι ἐποίησεν ὑπὸ Λακεδαιμονίων, καλλίστη δ΄ ἦν καὶ Παντίκα ἡ Κυπρία, περὶ ἧς φησι Φύλαρχος   ἐν τῇ δεκάτῃ τῶν ̔ιστοριῶν ὅτι παρ΄ ̓ολυμπιάδι οὖσαν τῇ ̓αλεξάνδρου μητρὶ ᾔτει πρὸς γάμον Μόνιμος ὁ Πυθίωνοσ. καὶ ἐπεὶ ἦν ἀκόλαστος ἡ γυνή, ἔφη ἡ ̓ολυμπιάσ· ὦ πόνηρε, τοῖς ὀφθαλμοῖς γαμεῖς καὶ οὐ τῷ νῷ. καὶ τὴν καταγαγοῦσαν δὲ Πεισίστρατον ἐπὶ τὴν τυραννίδα, ὡς ̓αθηνᾶς Παλληνίδος εἶδος ἔχουσαν, καλήν φησι γεγονέναι, ἥτις καὶ τῇ θεῷ εἴκαστο τὴν μορφήν. στεφανόπωλις δ΄ ἦν καὶ αὐτὴν ἐξέδωκε πρὸς γάμου κοινωνίαν ὁ Πεισίστρατος ̔ιππάρχῳ  τῷ υἱῷ, ὡς ̓αντικλείδης ἱστορεῖ ἐν η# Νόστων   ἐξέδωκεν δὲ καὶ ̔ιππάρχῳ τῷ υἱεῖ τὴν παραιβατήσασαν αὑτῷ γυναῖκα Φύην τὴν Σωκράτους θυγατέρα, καὶ Χάρμου τοῦ πολεμαρχήσαντος θυγατέρα ἔλαβεν ̔ιππίᾳ περικαλλεστάτην οὖσαν τῷ μετ΄ αὐτὸν τυραννεύσαντι. συνέβη δέ, ὥς φησι, τὸν Χάρμον ἐραστὴν τοῦ ̔ιππίου γενέσθαι καὶ τὸν πρὸς ̓ακαδημίᾳ ̓́ερωτα ἱδρύσασθαι πρῶτον, ἐφ΄ οὗ ἐπιγέγραπται   ποικιλομήχαν΄ ̓́ερωσ, σοὶ τόνδ΄ ἱδρύσατο βωμὸν  Χάρμος ἐπὶ σκιεροῖς τέρμασι γυμνασίου.  ̔ησίοδος δ΄ ἐν τρίτῳ Μελαμποδίας τὴν ἐν Εὐβοίᾳ Χαλκίδα καλλιγύναικα εἶπεν. εὐπρεπεῖς γὰρ αὐτόθι γίγνονται γυναῖκεσ, ὡς καὶ Θεόφραστος εἴρηκεν. καὶ Νυμφόδωρος δ΄ ἐν τῷ τῆς ̓ασίας Περίπλῳ καλλίονάς φησι γίνεσθαι γυναῖκας τῶν πανταχοῦ γυναικῶν ἐν Τενέδῳ τῇ Τρωικῇ νήσῳ. οἶδα δὲ καὶ περὶ κάλλους γυναικῶν ἀγῶνά ποτε διατεθέντα· περὶ οὗ ἱστορῶν Νικίας ἐν τοῖς ̓αρκαδικοῖς διαθεῖναί φησιν αὐτὸν Κύψελον, πόλιν κτίσαντα ἐν τῷ πεδίῳ περὶ τὸν ̓αλφειόν· εἰς ἣν  κατοικίσαντα·  Παρρασίων τινὰς τέμενος καὶ βωμὸν ἀναστῆσαι Δήμητρι ̓ελευσινίᾳ, ἧς ἐν τῇ ἑορτῇ καὶ τὸν τοῦ κάλλους ἀγῶνα ἐπιτελέσαι· καὶ  νικῆσαι πρῶτον αὐτοῦ τὴν γυναῖκα ̔ηροδίκην. ἐπιτελεῖται δὲ καὶ μέχρι νῦν ὁ ἀγὼν οὗτοσ, καὶ αἱ ἀγωνιζόμεναι γυναῖκες χρυσοφόροι ὀνομάζονται. Θεόφραστος δὲ ἀγῶνα κάλλους φησὶ γίνεσθαι παρὰ ̓ηλείοισ, καὶ τὴν κρίσιν ἐπιτελεῖσθαι μετὰ σπουδῆς λαμβάνειν τε τοὺς νικήσαντας ἆθλα ὅπλα· ἅπερ ἀνατίθεσθαί φησιν Διονύσιος ὁ Λευκτρικὸς  τῇ ̓αθηνᾷ, τὸν δὲ νικήσαντα ταινιούμενον ὑπὸ τῶν φίλων καὶ πομπεύοντα ἕως τοῦ ἱεροῦ παραγίνεσθαι. τὸν στέφανον δ΄ αὐτοῖς δίδοσθαι μυρρίνης ἱστορεῖ Μυρσίλος ἐν ̔ιστορικοῖς Παραδόξοισ. ἐνιαχοῦ δέ φησιν ὁ αὐτὸς Θεόφραστος καὶ κρίσεις γυναικῶν περὶ σωφροσύνης γίνεσθαι καὶ οἰκονομίασ, ὥσπερ ἐν τοῖς βαρβάροισ· ἑτέρωθι δὲ κάλλουσ, ὡς δέον καὶ τοῦτο τιμᾶσθαι, καθάπερ καὶ παρὰ Τενεδίοις καὶ Λεσβίοισ· ταύτην δὲ τύχης ἢ φύσεως εἶναι, τιμὴν δέον προκεῖσθαι σωφροσύνησ, τὸ  κάλλος γὰρ οὕτως καλόν, εἰ δὲ μή, κίνδυνον ἔχον· ἐπ΄ ἀκολασίαν. τοσαῦτα τοῦ Μυρτίλου ἑξῆς καταλέξαντος καὶ πάντων αὐτὸν ἐπὶ τῇ μνήμῃ θαυμασάντων ὁ Κύνουλκος ἔφη ·   πουλυμαθημοσύνησ, τῆς οὐ κενεώτερον οὐδέν, ἵππων ἔφη ὁ ἄθεοσ. ἀλλὰ καὶ ̔ηράκλειτος ὁ  θεῖός φησι· πουλυμαθίη νόον ἔχειν οὐ διδάσκει.  καὶ ὁ Τίμων δὲ ἔφη·  ἐν δὲ πλατυσμὸς  πουλυμαθημοσύνησ, τῆς οὐ κενεώτερον ἄλλο.  τί γὰρ ὄφελος τῶν τοσούτων ὀνομάτων, ὦ γραμματικέ, πάντων ἐπιτρῖψαι μᾶλλον ἢ σωφρονίσαι δυναμένων τοὺς ἀκούοντασ; καὶ ἐὰν μὲν τίς σου πύθηται τίνες ἦσαν οἱ εἰς τὸν δούρειον ἵππον ἐγκατακλεισθέντεσ, ἑνὸς καὶ δευτέρου ἴσως ἐρεῖς ὄνομα· καὶ οὐδὲ ταῦτ΄ ἐκ τῶν Στησιχόρου, σχολῇ γάρ, ἀλλ΄ ἐκ τῆς Σακάδου τοῦ ̓αργείου ̓ιλίου Πέρσιδοσ· οὗτος γὰρ παμπόλλους τινὰς κατέλεξεν. ἀλλὰ μὴν οὐδὲ τῶν ̓οδυσσέως ἑταίρων ἔχοις ἂν  οὕτως εὐρύθμως καταλέξαι τὰς προσηγορίας καὶ τίνες οἱ ὑπὸ τοῦ Κύκλωπος αὐτῶν καταβρωθέντες ἢ ὑπὸ τῶν Λαιστρυγόνων καὶ εἰ ὄντως κατεβρώθησαν ὅστις οὖν οὐδὲ τοῦτ΄ οἶδασ, καίτοι συνεχῶς Φυλάρχου μνήμην ποιούμενοσ, ὅτι ἐν ταῖς Κείων πόλεσιν οὔτε ἑταίρας οὔτε αὐλητρίδας ἰδεῖν ἔστι. καὶ ὁ Μυρτίλοσ· τοῦτο δὲ ποῦ εἴρηκεν ὁ Φύλαρχοσ; κατανέγνων γὰρ αὐτοῦ πᾶσαν τὴν ̔ιστορίαν. εἰπόντος δ΄ ἐν τῇ τρίτῃ καὶ εἰκοστῇ, ὁ Μυρτίλος ἔφη· εἶτ΄ οὐκ ἐγὼ δικαίως πάντας ὑμᾶς τοὺς φιλοσόφους μισῶ μισοφιλολόγους  ὄντασ; οὓς οὐ μόνον Λυσίμαχος ὁ βασιλεὺς ἐξεκήρυξε τῆς ἰδίας βασιλείας ἀπελαύνων, ὡς ὁ  Καρύστιός φησιν ἐν ̔ιστορικοῖς ̔υπομνήμασιν, ἀλλὰ καὶ ̓αθηναῖοι. ̓́αλεξις γοῦν ἐν ̔ιππεῖ φησίν   τοῦτ΄ ἔστιν ̓ακαδήμεια, τοῦτο Ξενοκράτησ;  πόλλ΄ ἀγαθὰ δοῖεν οἱ θεοὶ Δημητρίῳ  καὶ τοῖς νομοθέταισ, διότι τοὺς τὰς τῶν λόγων,  ὥς φασι, δυνάμεις παραδιδόντας τοῖς νέοις  ἐς κόρακας ἐρρίφασιν ἐκ τῆς ̓αττικῆσ. καὶ Σοφοκλῆς δέ τις ψηφίσματι ἐξήλασε πάντας  φιλοσόφους τῆς ̓αττικῆσ, καθ΄ οὗ λόγον ἔγραψε Φίλων ὁ ̓αριστοτέλους γνώριμοσ, ἀπολογίαν ὑπὲρ τοῦ Σοφοκλέους Δημοχάρους πεποιηκότος τοῦ Δημοσθένους ἀνεψιοῦ. καὶ ̔ρωμαῖοι δ΄ οἱ πάντα ἄριστοι ἐξέβαλον τοὺς σοφιστὰς τῆς ̔ρώμης ὡς διαφθείροντας τοὺς νέουσ· ἔπειτ΄ οὐκοἶδ΄ ὅπως κατεδέξαντο. ἐμφανίζει δ΄ ὑμῶν καὶ τὸ ἀνόητον ̓ανάξιππος ὁ κωμῳδιοποιὸς ἐν Κεραυνουμένῳ λέγων οὕτωσ·  οἴμοι, φιλοσοφεῖσ, ἀλλὰ τούς γε φιλοσόφους   ἐν τοῖς λόγοις φρονοῦντας εὑρίσκω μόνον,  ἐν τοῖσι δ΄ ἔργοις ὄντας ἀνοήτουσ· ὁρῶ. Εἰκότως οὖν πολλαὶ τῶν πόλεων καὶ μάλιστα ἡ Λακεδαιμονίων, ὡς Χαμαιλέων φησὶν ἐν τῷ  περὶ Σιμωνίδου, οὐ προσίενται οὔτε ῥητορικὴν οὔτε φιλοσοφίαν διὰ τὰς ἐν τοῖς λόγοις ὑμῶν φιλοτιμίας καὶ ἔριδας καὶ τοὺς ἀκαίρους ἐλέγχουσ· δι΄ οὓς Σωκράτης μὲν ἀπέθανεν ὁ πρὸς τοὺς εἰς τὰ δικαστήρια διακληρουμένους διαλεγόμενος περὶ τοῦ δικαίου κλεπτιστάτους ὄντασ· ἀπέθανεν δὲ  διὰ ταῦτα καὶ Θεόδωρος ὁ ἄθεος καὶ Διαγόρας ἐφυγαδεύθη·· ὅτε καὶ πλέων ναυαγίῳ ἐχρήσατο· Διότιμος δ΄ ὁ γράψας τὰ κατ΄ ̓επικούρου βιβλία ὑπὸ Ζήνωνος τοῦ ̓επικουρείου ἐξαιτηθεὶς ἀνῃρέθη, ὥς φησι Δημήτριος ὁ Μάγνης ἐν τοῖς ̔ομωνύμοισ.  συνελόντι δὲ εἰπεῖν κατὰ τὸν Σολέα Κλέαρχον οὐ καρτερικὸν βίον ἀσκεῖτε, κυνικὸν δὲ τῷ ὄντι ζῆτε· καίτοι τοῦ ζῴου τούτου ἐν τέτταρσι τὴν φύσιν περιττὴν ἔχοντοσ, ὧνπερ ὑμεῖς τὰ χείρω μερισάμενοι τηρεῖτε. αἰσθήσει τε γὰρ τῇ πρὸς ὄσφρανσιν   καὶ πρὸς τὸ οἰκεῖον καὶ ἀλλότριον θαυμαστὸν καὶ τῷ συνανθρωπίζον οἰκουρὸν εἶναι καὶ φυλακτικὸν τοῦ τῶν εὖ δρώντων βίου πάντων περιττότατον ὧν οὐδέτερον πρόσεστιν ὑμῖν τοῖς  τὸν κυνικὸν βίον μιμουμένοισ. οὔτε γὰρ συνανθρωπίζετε οὔτε διαγινώσκετε οὐδένα τῶν ὁμιλούντων, αἰσθήσει τε πολλῷ ὑστεροῦντες ἀργῶς καὶ ἀφυλάκτως ζῆτε, λοιδόρου δὲ καὶ παμφάγου τοῦ ζῴου πεφυκότοσ, ἔτι δὲ ταλαιπώρου καὶ γυμνοῦ τὸν βίον, ἄμφω ταῦτα μελετᾶτε, κακολόγοι καὶ βοροὶ πρός τε τούτοις ἄνοικοι καὶ ἀνέστιοι  βιοῦντεσ. ἐξ ὧν ἁπάντων ἀλλότριοι μὲν ἀρετῆσ, μάταιοι δὲ ἐστὲ εἰς τὸ τοῦ βίου χρήσιμον. οὐδὲν γάρ ἐστι τῶν καλουμένων φιλοσόφων ἀφιλοσοφώτερον.  τίς  γὰρ ἤλπισεν Αἰσχίνην τὸν Σωκρατικὸν τοιοῦτον γεγενῆσθαι τοὺς τρόπους ὁποῖόν φησι Λυσίας ὁ ῥήτωρ ἐν τοῖς τῶν Συμβολαίων λόγοισ; ὃν ἐκ τῶν φερομένων ὡς αὐτοῦ διαλόγων θαυμάζομεν ὡς ἐπιεικῆ καὶ μέτριον, πλὴν εἰ μὴ ὡς ἀληθῶς τοῦ σοφοῦ Σωκράτους ἐστὶν συγγράμματα , ἐχαρίσθη δὲ αὐτῷ ὑπὸ Ξανθίππης τῆς Σωκράτους γυναικὸς μετὰ τὸν ἐκείνου θάνατον, ὡς οἱ ἀμφὶ τὸν ̓ιδομενέα φασίν. ἀλλ΄ ὅ γε Λυσίας ἐν τῷ ἐπιγραφομένῳ λόγῳ οὑτωσὶ πρὸς Αἰσχίνην τὸν Σωκρατικὸν χρέωσἀπομνημονεύσω δ΄ ἐγώ, εἰ καὶ πολλά ἐστι τὰ λεχθέντα, διὰ τὸν βρένθον ὑμῶν τὸν πολύν, ὦ φιλόσοφοι· ἄρχεται δ΄ οὕτως ὁ ῥήτωρ  οὐκ ἂν ποτ΄ ᾠήθην, ὦ ἄνδρες δικασταί, Αἰσχίνην τολμῆσαι  οὕτως αἰσχρὰν δίκην δικάσασθαι, νομίζω δ΄ οὐκ ἂν ῥᾳδίως αὐτὸν ἑτέραν ταύτης συκοφαντωδεστέραν  ἐξευρεῖν. οὗτος γάρ, ὦ ἄνδρες δικασταί, ὀφείλων ἀργύριον ἐπὶ τρισὶ δραχμαῖς Σωσινόμῳ τῷ τραπεζίτῃ καὶ ̓αριστογείτονι, προσελθὼν πρὸς ἐμὲ ἐδεῖτο μὴ περιιδεῖν αὐτὸν διὰ τοὺς τόκους ἐκ τῶν ὄντων ἐκπεσόντα.  κατασκευάζομαι δ΄, ἔφη, τέχνην μυρεψικὴν ἀφορμῆς δὲ δέομαι, καταθήσω  δέ σοι ἐννέ΄ ὀβολοὺς τῆς μνᾶς τόκουσ. καλόν γε τό τέλος τῆς εὐδαιμονίας τῷ φιλοσόφῳ ἡ μυρεψική τέχνη ἀκόλουθός τε τῇ Σωκράτους φιλοσοφίᾳ, ἀνδρὸς τοῦ καὶ τὴν τοιαύτην χρῆσιν τῶν μύρων ἀποδοκιμάσαντοσ, Σόλωνος δὲ τοῦ νομοθέτου οὐδ΄ ἐπιτρέποντος ἀνδρὶ τοιαύτης προίστασθαι τέχνησ· διὸ καὶ Φερεκράτης ἐν ̓ιπνῷ ἢ Παννυχίδι φησὶν  κᾆτα μυροπωλεῖν τί μαθόντ΄ ἄνδρ΄ ἐχρῆν καθήμενον ὑψηλῶς ὑπὸ σκιαδείῳ, κατεσκευασμένον  συνέδριον τοῖς μειρακίοις ἐλλαλεῖν δι΄ ἡμέρασ;  εἶθ΄ ἑξῆς φησιν Ι  αὐτίκ΄ οὐδεὶς οὔτε μαγείραιναν εἶδε πώποτε   οὔτε μὴν οὐδ΄ ἰχθυοπώλαιναν.  ἑκάστῳ γὰρ γένει ἁρμόζοντα δεῖν εἶναι καὶ τὰ τῆς τέχνησ. ἑξῆς δὲ τούτοις ὁ ῥήτωρ τάδε λέγει.  πεισθεὶς δ΄ ὑπ΄ αὐτοῦ τοιαῦτα λέγοντος καὶ ἅμα οἰόμενος τοῦτον Σωκράτους γεγονότα μαθητὴν καὶ περὶ δικαιοσύνης καὶ ἀρετῆς πολλοὺς καὶ σεμνοὺς λέγοντα λόγους οὐκ ἄν ποτε ἐπιχειρῆσαι οὐδὲ τολμῆσαι ἅπερ οἱ πονηρότατοι καὶ ἀδικώτατοι ἄνθρωποι ἐπιχειροῦσι πράττειν.  καὶ μετὰ ταῦτα πάλιν καταδρομὴν αὐτοῦ ποιησάμενος  ὡς ἐδανείσατο, ὡς οὔτε τόκους οὔτε τἀρχαῖον ἀπεδίδου, καὶ ὅτι ὑπερήμερος ἐγένετο γνώμῃ δικαστηρίου ἐρήμην καταδικασθείσ, καὶ ὡς ἠνεχυράσθη οἰκέτης αὐτοῦ στιγματίασ, καὶ πολλὰ ἄλλα κατειπὼν αὐτοῦ ἐπιλέγει ταῦτα· ἀλλὰ γάρ, ὦ ἄνδρες δικασταί, οὐκ εἰς ἐμὲ μόνον τοιοῦτός ἐστιν, ἀλλὰ καὶ εἰς τοὺς ἄλλους ἅπαντας τοὺς αὐτῷ κεχρημένουσ, οὐχ οἱ μὲν κάπηλοι οἱ ἐγγὺς οἰκοῦντεσ, παρ΄· ὧν προδόσεις λαμβάνων οὐκ ἀποδίδωσι, δικάζονται αὐτῷ συγκλείσαντες τὰ καπηλεῖα, οἱ δὲ γείτονες οὕτως ὑπ΄ αὐτοῦ δεινὰ  πάσχουσιν ὥστ΄ ἐκλιπόντες τὰς αὑτῶν οἰκίας ἑτέρας πόρρω μισθοῦνται; ὅσους δ΄ ἐράνους συνείλεκται, τὰς μὲν ὑπολοίπους φοράσ· οὐ κατατίθησιν, ἀλλὰ περὶ τοῦτον τὸν κάπηλον ὡς περὶ στήλην διαφθείρονται, τοσοῦτοι δὲ ἐπὶ τὴν οἰκίαν  ἅμα τῇ ἡμέρᾳ ἀπαιτήσοντες τὰ ὀφειλόμενα ἔρχονται ὥστε οἴεσθαι τοὺς παριόντας ἐπ΄ ἐκφορὰν αὐτοὺς ἥκειν τούτου τεθνεῶτοσ. οὕτω δ΄ οἱ ἐν τῷ Πειραιεῖ διάκεινται ὥστε πολὺ ἀσφαλέστερον εἶναι δοκεῖν εἰς τὸν ̓αδρίαν πλεῖν ἢ τούτῳ συμβάλλειν.  πολὺ γὰρ μᾶλλον ἃ ἂν δανείσηται αὑτοῦ νομίζει εἶναι ἢ ἃ ὁ πατὴρ αὐτῷ κατέλιπεν. ἀλλὰ γὰρ οὐ τὴν οὐσίαν κέκτηται ̔ερμαίου τοῦ μυροπώλου, τὴν γυναῖκα διαφθείρας ἑβδομήκοντα ἔτη γεγονυῖαν; ἧς ἐρᾶν προσποιησάμενος οὕτω διέθηκεν ὥστε τὸν μὲν ἄνδρα αὐτῆς καὶ τοὺς υἱοὺς πτωχοὺς ἐποίησεν, αὑτὸν δὲ ἀντὶ καπήλου μυροπώλην ἀπέδειξεν οὕτως ἐρωτικῶς τὸ κόριον μετεχειρίζετο τῆς  ἡλικίας αὐτῆς ἀπολαύων, ἧς ῥᾷον τοὺς ὀδόντας ἀριθμῆσαι, ὅσῳ ἐλάττους ἦσαν, ἢ τῆς χειρὸς τοὺς δακτύλουσ, καί μοι ἀνάβητε τούτων μάρτυρεσ.ὁ μὲν οὖν βίος τοῦ σοφιστοῦ τοιοῦτοσ. ὁ μὲν οὖν Λυσίασ, ὦ Κύνουλκε, οὕτωσ, ἐγὼ δὲ κατὰ τὸν ̓αρίσταρχον τὸν τραγικὸν ποιητὴν  τάδ΄ οὐχ ὑπάρχων, ἀλλὰ τιμωρούμενοσ,  καταπαύσω τὸν πρὸς σὲ καὶ τοὺς ἄλλους κύνας ἐνταῦθα λόγον. 