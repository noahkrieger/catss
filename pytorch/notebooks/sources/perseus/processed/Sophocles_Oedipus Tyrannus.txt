    Οἰδίπους ὦ τέκνα, Κάδμου τοῦ πάλαι νέα τροφή, τίνας ποθ΄ ἕδρας τάσδε μοι θοάζετε ἱκτηρίοις κλάδοισιν ἐξεστεμμένοι; πόλις δ΄ ὁμοῦ μὲν θυμιαμάτων γέμει, ὁμοῦ δὲ παιάνων τε καὶ στεναγμάτων· ἁγὼ δικαιῶν μὴ παρ΄ ἀγγέλων, τέκνα, ἄλλων ἀκούειν αὐτὸς ὧδ΄ ἐλήλυθα, ὁ πᾶσι κλεινὸς Οἰδίπους καλούμενοσ. ἀλλ΄ ὦ γεραιέ, φράζ΄, ἐπεὶ πρέπων ἔφυς πρὸ τῶνδε φωνεῖν, τίνι τρόπῳ καθέστατε, δείσαντες ἢ στέρξαντεσ; ὡς θέλοντος ἂν ἐμοῦ προσαρκεῖν πᾶν·  δυσάλγητος γὰρ ἂν εἴην τοιάνδε μὴ οὐ κατοικτίρων ἕδραν.   ̔ιερεύς ἀλλ΄ ὦ κρατύνων Οἰδίπους χώρας ἐμῆσ, ὁρᾷς μὲν ἡμᾶς ἡλίκοι προσήμεθα βωμοῖσι τοῖς σοῖσ·  οἱ μὲν οὐδέπω μακρὰν πτέσθαι σθένοντεσ, οἱ δὲ σὺν γήρᾳ βαρεῖσ, ἱερῆσ, ἐγὼ μὲν Ζηνόσ, οἵδε τ΄ ᾐθέων λεκτοί·  τὸ δ΄ ἄλλο φῦλον ἐξεστεμμένον ἀγοραῖσι θακεῖ πρός τε Παλλάδος διπλοῖς ναοῖσ, ἐπ΄ ̓ισμηνοῦ τε μαντείᾳ σποδῷ. πόλις γάρ, ὥσπερ καὐτὸς εἰσορᾷσ, ἄγαν ἤδη σαλεύει κἀνακουφίσαι κάρα βυθῶν ἔτ΄ οὐχ οἵα τε φοινίου σάλου, φθίνουσα μὲν κάλυξιν ἐγκάρποις χθονόσ, φθίνουσα δ΄ ἀγέλαις βουνόμοις τόκοισί τε ἀγόνοις γυναικῶν·  ἐν δ΄ ὁ πυρφόρος θεὸς σκήψας ἐλαύνει, λοιμὸς ἔχθιστοσ, πόλιν, ὑφ΄ οὗ κενοῦται δῶμα Καδμεῖον, μέλας δ΄ ̔́αιδης στεναγμοῖς καὶ γόοις πλουτίζεται. θεοῖσι μέν νυν οὐκ ἰσούμενόν σ΄ ἐγὼ οὐδ΄ οἵδε παῖδες ἑζόμεσθ΄ ἐφέστιοι, ἀνδρῶν δὲ πρῶτον ἔν τε συμφοραῖς βίου κρίνοντες ἔν τε δαιμόνων συναλλαγαῖσ· ὅς γ΄ ἐξέλυσας ἄστυ Καδμεῖον μολὼν σκληρᾶς ἀοιδοῦ δασμὸν ὃν παρείχομεν, καὶ ταῦθ΄ ὑφ΄ ἡμῶν οὐδὲν ἐξειδὼς πλέον οὐδ΄ ἐκδιδαχθείσ, ἀλλὰ προσθήκῃ θεοῦ λέγει νομίζει θ΄ ἡμὶν ὀρθῶσαι βίον· νῦν τ΄, ὦ κράτιστον πᾶσιν Οἰδίπου κάρα, ἱκετεύομέν σε πάντες οἵδε πρόστροποι ἀλκήν τιν΄ εὑρεῖν ἡμίν, εἴτε του θεῶν φήμην ἀκούσας εἴτ΄ ἀπ΄ ἀνδρὸς οἶσθά του· ὡς τοῖσιν ἐμπείροισι καὶ τὰς ξυμφορὰς ζώσας ὁρῶ μάλιστα τῶν βουλευμάτων. ἴθ΄, ὦ βροτῶν ἄριστ΄, ἀνόρθωσον πόλιν, ἴθ΄, εὐλαβήθηθ΄· ὡς σὲ νῦν μὲν ἥδε γῆ σωτῆρα κλῄζει τῆς πάρος προθυμίασ· ἀρχῆς δὲ τῆς σῆς μηδαμῶς μεμνώμεθα στάντες τ΄  ἐς ὀρθὸν καὶ πεσόντες ὕστερον. ἀλλ΄ ἀσφαλείᾳ τήνδ΄ ἀνόρθωσον πόλιν· ὄρνιθι γὰρ καὶ τὴν τότ΄ αἰσίῳ τύχην παρέσχες ἡμῖν, καὶ τανῦν ἴσος γενοῦ. ὡς εἴπερ ἄρξεις τῆσδε γῆσ, ὥσπερ κρατεῖσ, ξὺν ἀνδράσιν κάλλιον ἢ κενῆς κρατεῖν· ὡς οὐδέν ἐστιν οὔτε πύργος οὔτε ναῦς ἔρημος ἀνδρῶν μὴ ξυνοικούντων ἔσω.   Οἰδίπους ὦ παῖδες οἰκτροί, γνωτὰ κοὐκ ἄγνωτά μοι προσήλθεθ΄ ἱμείροντεσ·  εὖ γὰρ οἶδ΄ ὅτι νοσεῖτε πάντεσ, καὶ νοσοῦντεσ, ὡς ἐγὼ οὐκ ἔστιν ὑμῶν ὅστις ἐξ ἴσου νοσεῖ. τὸ μὲν γὰρ ὑμῶν ἄλγος εἰς ἕν΄ ἔρχεται μόνον καθ΄ αὑτὸν κοὐδέν΄ ἄλλον, ἡ δ΄ ἐμὴ ψυχὴ πόλιν τε κἀμὲ καὶ σ΄ ὁμοῦ στένει. ὥστ΄ οὐχ ὕπνῳ γ΄ εὕδοντά μ΄ ἐξεγείρετε, ἀλλ΄ ἴστε πολλὰ μέν με δακρύσαντα δή, πολλὰς δ΄ ὁδοὺς ἐλθόντα φροντίδος πλάνοισ· ἣν δ΄ εὖ σκοπῶν ηὕρισκον ἴασιν μόνην, ταύτην ἔπραξα·  παῖδα γὰρ Μενοικέως Κρέοντ΄, ἐμαυτοῦ γαμβρόν, ἐς τὰ Πυθικὰ ἔπεμψα Φοίβου δώμαθ΄, ὡς πύθοιθ΄ ὅ τι δρῶν ἢ τί φωνῶν τήνδε ῥυσαίμην πόλιν. καί μ΄ ἦμαρ ἤδη ξυμμετρούμενον χρόνῳ λυπεῖ τί πράσσει·  τοῦ γὰρ εἰκότος πέρα ἄπεστι πλείω τοῦ καθήκοντος χρόνου. ὅταν δ΄ ἵκηται, τηνικαῦτ΄ ἐγὼ κακὸς μὴ δρῶν ἂν εἴην πάνθ΄ ὅσ΄ ἂν δηλοῖ θεόσ.   ̔ιερεύς ἀλλ΄ εἰς καλὸν σύ τ΄ εἶπας οἵδε τ΄ ἀρτίως Κρέοντα προσστείχοντα σημαίνουσί μοι.  Οἰδίπους ὦναξ ̓́απολλον, εἰ γὰρ ἐν τύχῃ γέ τῳ σωτῆρι βαίη λαμπρὸς ὥσπερ ὄμματι  ̔ιερεύς ἀλλ΄ εἰκάσαι μέν, ἡδύσ·  οὐ γὰρ ἂν κάρα πολυστεφὴς ὧδ΄ εἷρπε παγκάρπου δάφνησ.  Οἰδίπους τάχ΄ εἰσόμεσθα·  ξύμμετρος γὰρ ὡς κλύειν. ἄναξ, ἐμὸν κήδευμα, παῖ Μενοικέωσ, τίν΄ ἡμὶν ἥκεις τοῦ θεοῦ φήμην φέρων;  Κρέων ἐσθλήν·  λέγω γὰρ καὶ τὰ δύσφορ΄, εἰ τύχοι κατ΄ ὀρθὸν ἐξελθόντα, πάντ΄ ἂν εὐτυχεῖν.  Οἰδίπους ἔστιν δὲ ποῖον τοὔποσ; οὔτε γὰρ θρασὺς οὔτ΄ οὖν προδείσας εἰμὶ τῷ γε νῦν λόγῳ.  Κρέων εἰ τῶνδε χρῄζεις πλησιαζόντων κλύειν, ἕτοιμος εἰπεῖν, εἴτε καὶ στείχειν ἔσω.  Οἰδίπους ἐς πάντας αὔδα·  τῶνδε γὰρ πλέον φέρω τὸ πένθος ἢ καὶ τῆς ἐμῆς ψυχῆς πέρι.  Κρέων λέγοιμ΄ ἂν οἷ΄ ἤκουσα τοῦ θεοῦ πάρα. ἄνωγεν ἡμᾶς Φοῖβος ἐμφανῶς ἄναξ μίασμα χώρασ, ὡς τεθραμμένον χθονὶ ἐν τῇδ΄, ἐλαύνειν μηδ΄ ἀνήκεστον τρέφειν.  Οἰδίπους ποίῳ καθαρμῷ; τίς ὁ τρόπος τῆς ξυμφορᾶσ;  Κρέων ἀνδρηλατοῦντας ἢ φόνῳ φόνον πάλιν λύοντασ, ὡς τόδ΄ αἷμα χειμάζον πόλιν.   Οἰδίπους ποίου γὰρ ἀνδρὸς τήνδε μηνύει τύχην;  Κρέων ἦν ἡμίν, ὦναξ, Λάϊός ποθ΄ ἡγεμὼν γῆς τῆσδε, πρὶν σὲ τήνδ΄ ἀπευθύνειν πόλιν.  Οἰδίπους ἔξοιδ΄ ἀκούων·  οὐ γὰρ εἰσεῖδόν γέ πω.  Κρέων τούτου θανόντος νῦν ἐπιστέλλει σαφῶς τοὺς αὐτοέντας χειρὶ τιμωρεῖν τινασ.  Οἰδίπους οἳ δ΄ εἰσὶ ποῦ γῆσ; ποῦ τόδ΄ εὑρεθήσεται ἴχνος παλαιᾶς δυστέκμαρτον αἰτίασ;  Κρέων ἐν τῇδ΄ ἔφασκε γῇ·  τὸ δὲ ζητούμενον ἁλωτόν, ἐκφεύγειν δὲ τἀμελούμενον.  Οἰδίπους πότερα δ΄ ἐν οἴκοις ἢ ΄ν ἀγροῖς ὁ Λάϊος ἢ γῆς ἐπ΄ ἄλλης τῷδε συμπίπτει φόνῳ;  Κρέων θεωρόσ, ὡς ἔφασκεν, ἐκδημῶν, πάλιν πρὸς οἶκον οὐκέθ΄   ἵκεθ΄, ὡς ἀπεστάλη.  Οἰδίπους οὐδ΄ ἄγγελός τις οὐδὲ συμπράκτωρ ὁδοῦ κατεῖδ΄, ὅτου τις ἐκμαθὼν ἐχρήσατ΄ ἄν;  Κρέων θνῄσκουσι γάρ, πλὴν εἷς τισ, ὃς φόβῳ, φυγὼν ὧν εἶδε πλὴν ἓν οὐδὲν εἶχ΄ εἰδὼς φράσαι.  Οἰδίπους τὸ ποῖον;  ἓν γὰρ πόλλ΄  ἂν ἐξεύροι μαθεῖν, ἀρχὴν βραχεῖαν εἰ λάβοιμεν ἐλπίδοσ.  Κρέων λῃστὰς ἔφασκε συντυχόντας οὐ μιᾷ ῥώμῃ κτανεῖν νιν, ἀλλὰ σὺν πλήθει χερῶν.  Οἰδίπους πῶς οὖν ὁ λῃστήσ, εἴ τι μὴ ξὺν ἀργύρῳ ἐπράσσετ΄ ἐνθένδ΄, ἐς τόδ΄ ἂν τόλμης ἔβη;  Κρέων δοκοῦντα ταῦτ΄  ἦν· Λαί̈ου δ΄ ὀλωλότος οὐδεὶς ἀρωγὸς ἐν κακοῖς ἐγίγνετο.  Οἰδίπους κακὸν δὲ ποῖον ἐμποδών, τυραννίδος οὕτω πεσούσησ,   εἶργε τοῦτ΄ ἐξειδέναι;  Κρέων ἡ ποικιλῳδὸς Σφὶγξ τὸ πρὸς ποσὶν σκοπεῖν μεθέντας ἡμᾶς τἀφανῆ προσήγετο.   Οἰδίπους ἀλλ΄ ἐξ ὑπαρχῆς αὖθις αὔτ΄ ἐγὼ φανῶ· ἐπαξίως γὰρ Φοῖβοσ, ἀξίως δὲ σὺ πρὸ τοῦ θανόντος τήνδ΄ ἔθεσθ΄ ἐπιστροφήν· ὥστ΄ ἐνδίκως ὄψεσθε κἀμὲ σύμμαχον γῇ τῇδε τιμωροῦντα τῷ θεῷ θ΄ ἅμα. ὑπὲρ γὰρ οὐχὶ τῶν ἀπωτέρω φίλων, ἀλλ΄ αὐτὸς αὑτοῦ τοῦτ΄ ἀποσκεδῶ μύσοσ. ὅστις γὰρ ἦν ἐκεῖνον ὁ κτανών, τάχ΄ ἂν κἄμ΄  ἂν τοιαύτῃ χειρὶ τιμωροῦνθ΄  ἕλοι. κείνῳ προσαρκῶν οὖν ἐμαυτὸν ὠφελῶ. ἀλλ΄ ὡς τάχιστα, παῖδεσ, ὑμεῖς μὲν βάθρων ἵστασθε, τούσδ΄ ἄραντες ἱκτῆρας κλάδουσ, ἄλλος δὲ Κάδμου λαὸν ὧδ΄ ἀθροιζέτω, ὡς πᾶν ἐμοῦ δράσοντοσ·  ἢ γὰρ εὐτυχεῖς σὺν τῷ θεῷ φανούμεθ΄ ἢ πεπτωκότεσ.  ̔ιερεύς ὦ παῖδεσ, ἱστώμεσθα·  τῶνδε γὰρ χάριν καὶ δεῦρ΄ ἔβημεν ὧν ὅδ΄ ἐξαγγέλλεται. Φοῖβος δ΄ ὁ πέμψας τάσδε μαντείας ἅμα σωτήρ δ΄  ἵκοιτο καὶ νόσου παυστήριοσ.    Χορός ὦ Διὸς ἁδυεπὲς φάτι, τίς ποτε τᾶς πολυχρύσου Πυθῶνος ἀγλαὰς ἔβας Θήβασ; ἐκτέταμαι φοβερὰν φρένα, δείματι πάλλων, ἰήιε Δάλιε Παιάν, ἀμφὶ σοὶ ἁζόμενος τί μοι ἢ νέον ἢ περιτελλομέναις ὥραις πάλιν ἐξανύσεις χρέοσ. εἰπέ μοι, ὦ χρυσέας τέκνον ̓ελπίδοσ, ἄμβροτε Φάμα.   Χορός πρῶτα σὲ κεκλόμενοσ, θύγατερ Διόσ, ἄμβροτ΄ ̓αθάνα γαιάοχόν τ΄ ἀδελφεὰν ̓́αρτεμιν, ἃ κυκλόεντ΄ ἀγορᾶς θρόνον εὐκλέα θάσσει, καὶ Φοῖβον ἑκαβόλον, ἰὼ τρισσοὶ ἀλεξίμοροι προφάνητέ μοι, εἴ ποτε καὶ προτέρας ἄτας ὕπερ ὀρνυμένας πόλει ἠνύσατ΄ ἐκτοπίαν φλόγα πήματοσ, ἔλθετε καὶ νῦν.   Χορός ὦ πόποι, ἀνάριθμα γὰρ φέρω πήματα·  νοσεῖ δέ μοι πρόπας στόλοσ, οὐδ΄ ἔνι φροντίδος ἔγχος ᾧ τις ἀλέξεται.  οὔτε γὰρ ἔκγονα κλυτᾶς χθονὸς αὔξεται οὔτε τόκοισιν ἰηίων καμάτων ἀνέχουσι γυναῖκεσ· ἄλλον δ΄ ἂν ἄλλῳ προσίδοις ἅπερ εὔπτερον ὄρνιν κρεῖσσον ἀμαιμακέτου πυρὸς ὄρμενον ἀκτὰν πρὸς ἑσπέρου θεοῦ.   Χορός ὧν πόλις ἀνάριθμος ὄλλυται· νηλέα δὲ γένεθλα πρὸς πέδῳ θαναταφόρα κεῖται ἀνοίκτωσ· ἐν δ΄ ἄλοχοι πολιαί τ΄ ἔπι ματέρες ἀχὰν παραβώμιον ἄλλοθεν ἄλλαν λυγρῶν πόνων ἱκετῆρες ἐπιστενάχουσιν. παιὰν δὲ λάμπει στονόεσσά τε γῆρυς ὅμαυλος ὧν ὕπερ, ὦ χρυσέα θύγατερ Διόσ, εὐῶπα πέμψον ἀλκάν.   Χορός ̓́αρεά τε τὸν μαλερόν, ὃς νῦν ἄχαλκος ἀσπίδων φλέγει με περιβόατον, ἀντιάζω παλίσσυτον δράμημα νωτίσαι πάτρας ἔπουρον, εἴτ΄ ἐς μέγαν θάλαμον ̓αμφιτρίτας εἴτ΄ ἐς τὸν ἀπόξενον ὅρμων Θρῄκιον κλύδωνα· τελεῖν  γὰρ εἴ τι νὺξ ἀφῇ, τοῦτ΄ ἐπ΄ ἦμαρ ἔρχεται· τόν, ὦ τᾶν πυρφόρων ἀστραπᾶν κράτη νέμων, ὦ Ζεῦ πάτερ, ὑπὸ σῷ φθίσον κεραυνῷ,   Χορός Λύκει΄ ἄναξ, τά τε σὰ χρυσοστρόφων ἀπ΄ ἀγκυλᾶν βέλεα θέλοιμ΄ ἂν ἀδάματ΄ ἐνδατεῖσθαι ἀρωγὰ προσταχθέντα τάς τε πυρφόρους ̓αρτέμιδος αἴγλασ, ξὺν αἷς Λύκι΄ ὄρεα διᾴσσει· τὸν χρυσομίτραν τε κικλήσκω, τᾶσδ΄  ἐπώνυμον γᾶσ, οἰνῶπα Βάκχον εὔιον, Μαινάδων ὁμόστολον, πελασθῆναι φλέγοντ΄ ἀγλαῶπι     πεύκᾳ  ΄πὶ τὸν ἀπότιμον ἐν θεοῖς θεόν.    Οἰδίπους αἰτεῖσ·  ἃ δ΄ αἰτεῖσ, τἄμ΄ ἐὰν θέλῃς ἔπη κλύων δέχεσθαι τῇ νόσῳ θ΄ ὑπηρετεῖν, ἀλκὴν λάβοις ἂν κἀνακούφισιν κακῶν· ἁγὼ ξένος μὲν τοῦ λόγου τοῦδ΄ ἐξερῶ, ξένος δὲ τοῦ πραχθέντοσ·  οὐ γὰρ ἂν μακρὰν ἴχνευον αὐτόσ, μὴ οὐκ ἔχων τι σύμβολον, νῦν δ΄ ὕστερος γὰρ ἀστὸς εἰς ἀστοὺς τελῶ, ὑμῖν προφωνῶ πᾶσι Καδμείοις τάδε· ὅστις ποθ΄ ὑμῶν Λάϊον τὸν Λαβδάκου κάτοιδεν ἀνδρὸς ἐκ τίνος διώλετο, τοῦτον κελεύω πάντα σημαίνειν ἐμοί· κεἰ μὲν φοβεῖται, τοὐπίκλημ΄ ὑπεξελεῖν αὐτὸν καθ΄ αὑτοῦ·  πείσεται γὰρ ἄλλο μὲν ἀστεργὲς οὐδέν.  γῆς δ΄ ἄπεισιν ἀσφαλήσ. εἰ δ΄ αὖ τις ἄλλον οἶδεν ἐξ ἄλλης χθονὸς τὸν αὐτόχειρα, μὴ σιωπάτω·  τὸ γὰρ κέρδος τελῶ ΄γὼ χἠ χάρις προσκείσεται. εἰ δ΄ αὖ σιωπήσεσθε, καί τις ἢ φίλου δείσας ἀπώσει τοὔπος ἢ χαὐτοῦ τόδε, ἃκ τῶνδε δράσω, ταῦτα χρὴ κλύειν ἐμοῦ. τὸν ἄνδρ΄ ἀπαυδῶ τοῦτον, ὅστις ἐστί, γῆς τῆσδ΄, ἧς ἐγὼ κράτη τε καὶ θρόνους νέμω, μήτ΄ εἰσδέχεσθαι μήτε προσφωνεῖν τινα, μήτ΄ ἐν θεῶν εὐχαῖσι μήτε θύμασιν κοινὸν ποεῖσθαι, μήτε χέρνιβας νέμειν· ὠθεῖν δ΄ ἀπ΄ οἴκων πάντασ, ὡς μιάσματος τοῦδ΄ ἡμὶν ὄντοσ, ὡς τὸ Πυθικὸν θεοῦ μαντεῖον ἐξέφηνεν ἀρτίως ἐμοί. ἐγὼ μὲν οὖν τοιόσδε τῷ τε δαίμονι τῷ τ΄ ἀνδρὶ τῷ θανόντι σύμμαχος πέλω· κατεύχομαι δὲ τὸν δεδρακότ΄, εἴτε τις εἷς ὢν λέληθεν εἴτε πλειόνων μέτα, κακὸν κακῶς νιν ἄμορον ἐκτρῖψαι βίον· ἐπεύχομαι δ΄, οἴκοισιν εἰ ξυνέστιος ἐν τοῖς ἐμοῖς γένοιτ΄  ἐμοῦ συνειδότοσ, παθεῖν ἅπερ τοῖσδ΄ ἀρτίως ἠρασάμην. ὑμῖν δὲ ταῦτα πάντ΄ ἐπισκήπτω τελεῖν, ὑπέρ τ΄ ἐμαυτοῦ τοῦ θεοῦ τε τῆσδέ τε γῆς ὧδ΄ ἀκάρπως κἀθέως ἐφθαρμένησ.  οὐδ΄ εἰ γὰρ ἦν τὸ πρᾶγμα μὴ θεήλατον, ἀκάθαρτον ὑμᾶς εἰκὸς ἦν οὕτως ἐᾶν, ἀνδρός γ΄ ἀρίστου βασιλέως τ΄ ὀλωλότοσ, ἀλλ΄ ἐξερευνᾶν·  νῦν δ΄ ἐπεὶ κυρῶ γ΄ ἐγὼ ἔχων μὲν ἀρχὰς ἃς ἐκεῖνος εἶχε πρίν, ἔχων δὲ λέκτρα καὶ γυναῖχ΄  ὁμόσπορον, κοινῶν τε παίδων κοίν΄ ἄν, εἰ κείνῳ γένος μὴ ΄δυστύχησεν, ἦν ἂν ἐκπεφυκότα· νῦν δ΄ ἐς τὸ κείνου κρᾶτ΄ ἐνήλαθ΄ ἡ τύχη· ἀνθ΄ ὧν ἐγὼ τάδ΄, ὡσπερεὶ τοὐμοῦ πατρόσ, ὑπερμαχοῦμαι κἀπὶ πᾶν ἀφίξομαι, ζητῶν τὸν αὐτόχειρα τοῦ φόνου λαβεῖν, τῷ Λαβδακείῳ παιδὶ Πολυδώρου τε καὶ τοῦ πρόσθε Κάδμου τοῦ πάλαι τ΄ ̓αγήνοροσ. καὶ ταῦτα τοῖς μὴ δρῶσιν εὔχομαι θεοὺς μήτ΄ ἄροτον αὐτοῖς γῆς ἀνιέναι τινὰ μήτ΄ οὖν γυναικῶν παῖδασ, ἀλλὰ τῷ πότμῳ τῷ νῦν φθερεῖσθαι κἄτι τοῦδ΄ ἐχθίονι· ὑμῖν δὲ τοῖς ἄλλοισι Καδμείοισ, ὅσοις τάδ΄ ἔστ΄ ἀρέσκονθ΄, ἥ τε σύμμαχος Δίκη χοἰ πάντες εὖ ξυνεῖεν εἰσαεὶ θεοί.    Χορός ὥσπερ μ΄ ἀραῖον ἔλαβεσ, ὧδ΄, ἄναξ, ἐρῶ. οὔτ΄ ἔκτανον γὰρ οὔτε τὸν κτανόντ΄ ἔχω δεῖξαι.  τὸ δὲ ζήτημα τοῦ πέμψαντος ἦν Φοίβου τόδ΄ εἰπεῖν, ὅστις εἴργασταί ποτε.  Οἰδίπους δίκαι΄ ἔλεξασ·  ἀλλ΄ ἀναγκάσαι θεοὺς ἃν μὴ θέλωσιν οὐδ΄ ἂν εἷς δύναιτ΄ ἀνήρ.  Χορός τὰ δεύτερ΄ ἐκ τῶνδ΄ ἂν λέγοιμ΄ ἁμοὶ δοκεῖ.  Οἰδίπους εἰ καὶ τρίτ΄ ἐστί,  μὴ παρῇς τὸ μὴ οὐ φράσαι.  Χορός ἄνακτ΄ ἄνακτι ταὔθ΄ ὁρῶντ΄ ἐπίσταμαι μάλιστα Φοίβῳ Τειρεσίαν, παρ΄ οὗ τις ἂν σκοπῶν τάδ΄, ὦναξ, ἐκμάθοι σαφέστατα.  Οἰδίπους ἀλλ΄ οὐκ ἐν ἀργοῖς οὐδὲ τοῦτ΄ ἐπραξάμην. ἔπεμψα γὰρ Κρέοντος εἰπόντος διπλοῦς πομπούσ·  πάλαι δὲ μὴ παρῶν θαυμάζεται.  Χορός καὶ μὴν τά γ΄  ἄλλα κωφὰ καὶ παλαί΄ ἔπη.  Οἰδίπους τὰ ποῖα ταῦτα; πάντα γὰρ σκοπῶ λόγον.  Χορός θανεῖν ἐλέχθη πρός τινων ὁδοιπόρων.  Οἰδίπους ἤκουσα κἀγώ.  τὸν δ΄ ἰδόντ΄ οὐδεὶς ὁρᾷ.  Χορός ἀλλ΄ εἴ τι μὲν δὴ δείματός γ΄ ἔχει μέροσ, τὰς σὰς ἀκούων οὐ μενεῖ τοιάσδ΄ ἀράσ,  Οἰδίπους ᾧ μή ΄στι δρῶντι τάρβοσ, οὐδ΄ ἔπος φοβεῖ.  Χορός ἀλλ΄ οὑξελέγξων αὐτὸν ἔστιν·  οἵδε γὰρ τὸν θεῖον ἤδη μάντιν ὧδ΄ ἄγουσιν, ᾧ τἀληθὲς ἐμπέφυκεν ἀνθρώπων μόνῳ.   Οἰδίπους ὦ πάντα νωμῶν Τειρεσία, διδακτά τε ἄρρητά τ΄, οὐράνιά τε καὶ χθονοστιβῆ, πόλιν μέν, εἰ καὶ μὴ βλέπεισ, φρονεῖς δ΄ ὅμως οἵᾳ νόσῳ σύνεστιν·  ἧς σὲ προστάτην σωτῆρά τ΄, ὦναξ, μοῦνον ἐξευρίσκομεν. Φοῖβος γάρ, εἴ τι μὴ κλύεις τῶν ἀγγέλων, πέμψασιν ἡμῖν ἀντέπεμψεν, ἔκλυσιν μόνην ἂν ἐλθεῖν τοῦδε τοῦ νοσήματοσ, εἰ τοὺς κτανόντας Λάϊον μαθόντες εὖ κτείναιμεν ἢ γῆς φυγάδας ἐκπεμψαίμεθα. σύ νυν φθονήσας μήτ΄  ἀπ΄  οἰωνῶν φάτιν μήτ΄ εἴ τιν΄ ἄλλην μαντικῆς ἔχεις ὁδόν, ῥῦσαι σεαυτὸν καὶ πόλιν, ῥῦσαι δ΄ ἐμέ, ῥῦσαι δὲ πᾶν μίασμα τοῦ τεθνηκότοσ. ἐν σοὶ γὰρ ἐσμέν·  ἄνδρα δ΄ ὠφελεῖν ἀφ΄ ὧν ἔχοι τε καὶ δύναιτο, κάλλιστος πόνων.  Τειρεσίας φεῦ φεῦ, φρονεῖν ὡς δεινὸν ἔνθα μὴ τέλη λύῃ φρονοῦντι·  ταῦτα γὰρ καλῶς ἐγὼ εἰδὼς διώλεσ΄·  οὐ γὰρ ἂν δεῦρ΄ ἱκόμην.  Οἰδίπους τί δ΄ ἔστιν; ὡς ἄθυμος εἰσελήλυθασ.  Τειρεσίας ἄφες μ΄  ἐς οἴκουσ·  ῥᾷστα γὰρ τὸ σόν τε σὺ κἀγὼ διοίσω τοὐμόν, ἢν ἐμοὶ πίθῃ.  Οἰδίπους οὔτ΄ ἔννομ΄ εἶπας οὔτε προσφιλῆ πόλει τῇδ΄, ἥ σ΄ ἔθρεψε, τήνδ΄ ἀποστερῶν φάτιν.  Τειρεσίας ὁρῶ γὰρ οὐδὲ σοὶ τὸ σὸν φώνημ΄ ἰὸν πρὸς καιρόν·  ὡς οὖν μηδ΄ ἐγὼ ταὐτὸν πάθω  Οἰδίπους μὴ πρὸς θεῶν φρονῶν γ΄ ἀποστραφῇσ, ἐπεὶ πάντες σε προσκυνοῦμεν οἵδ΄ ἱκτήριοι.  Τειρεσίας πάντες γὰρ οὐ φρονεῖτ΄·  ἐγὼ δ΄ οὐ μή ποτε τἄμ΄, ὡς ἂν εἴπω μὴ τὰ σ΄, ἐκφήνω κακά.   Οἰδίπους τί φήσ;  ξυνειδὼς οὐ φράσεισ, ἀλλ΄ ἐννοεῖς ἡμᾶς προδοῦναι καὶ καταφθεῖραι πόλιν;  Τειρεσίας ἐγὼ οὔτ΄ ἐμαυτὸν οὔτε σ΄ ἀλγυνῶ.  τί ταῦτ΄ ἄλλως ἐλέγχεισ; οὐ γὰρ ἂν πύθοιό μου.  Οἰδίπους οὐκ, ὦ κακῶν κάκιστε, καὶ γὰρ ἂν πέτρου φύσιν σύ γ΄ ὀργάνειασ, ἐξερεῖς ποτε, ἀλλ΄ ὧδ΄ ἄτεγκτος κἀτελεύτητος φανεῖ;  Τειρεσίας ὀργὴν ἐμέμψω τὴν ἐμήν, τὴν σὴν δ΄ ὁμοῦ ναίουσαν οὐ κατεῖδεσ, ἀλλ΄ ἐμὲ ψέγεισ.  Οἰδίπους τίς γὰρ τοιαῦτ΄ ἂν οὐκ ἂν ὀργίζοιτ΄ ἔπη κλύων, ἃ νῦν σὺ τήνδ΄ ἀτιμάζεις πόλιν;  Τειρεσίας ἥξει γὰρ αὐτά, κἂν ἐγὼ σιγῇ στέγω.  Οἰδίπους οὐκοῦν ἅ γ΄ ἥξει καὶ σὲ χρὴ λέγειν ἐμοί.  Τειρεσίας οὐκ ἂν πέρα φράσαιμι.  πρὸς τάδ΄, εἰ θέλεισ, θυμοῦ δι΄ ὀργῆς ἥτις ἀγριωτάτη.  Οἰδίπους καὶ μὴν παρήσω γ΄ οὐδέν, ὡς ὀργῆς ἔχω, ἅπερ ξυνίημ΄·  ἴσθι γὰρ δοκῶν ἐμοὶ καὶ ξυμφυτεῦσαι τοὔργον εἰργάσθαι θ΄, ὅσον μὴ χερσὶ καίνων·  εἰ δ΄ ἐτύγχανες βλέπων, καὶ τοὔργον ἂν σοῦ τοῦτ΄, ἔφην εἶναι μόνου.  Τειρεσίας ἄληθεσ;  ἐννέπω σὲ  τῷ κηρύγματι ᾧπερ προεῖπας ἐμμένειν, κἀφ΄ ἡμέρας τῆς νῦν προσαυδᾶν μήτε τούσδε μήτ΄ ἐμέ, ὡς ὄντι γῆς τῆσδ΄ ἀνοσίῳ μιάστορι.   Οἰδίπους οὕτως ἀναιδῶς ἐξεκίνησας τόδε τὸ ῥῆμα; καὶ ποῦ τοῦτο φεύξεσθαι δοκεῖσ;  Τειρεσίας πέφευγα·  τἀληθὲς γὰρ ἰσχῦον τρέφω.  Οἰδίπους πρὸς τοῦ διδαχθείσ; οὐ γὰρ ἔκ γε τῆς τέχνησ.  Τειρεσίας πρὸς σοῦ·  σὺ γάρ μ΄ ἄκοντα προυτρέψω λέγειν.  Οἰδίπους ποῖον λόγον; λέγ΄ αὖθισ, ὡς μᾶλλον μάθω.  Τειρεσίας οὐχὶ ξυνῆκας πρόσθεν;  ἢ  ΄κπειρᾷ λέγων;  Οἰδίπους οὐχ ὥστε γ΄ εἰπεῖν γνωστόν·  ἀλλ΄ αὖθις φράσον.  Τειρεσίας φονέα σε φημὶ τἀνδρὸς οὗ ζητεῖς κυρεῖν.  Οἰδίπους ἀλλ΄ οὔ τι χαίρων  δίς γε πημονὰς ἐρεῖσ.  Τειρεσίας εἴπω τι δῆτα κἄλλ΄, ἵν΄ ὀργίζῃ πλέον;  Οἰδίπους ὅσον γε χρῄζεισ·  ὡς μάτην εἰρήσεται.  Τειρεσίας λεληθέναι σε φημὶ σὺν τοῖς φιλτάτοις αἴσχισθ΄ ὁμιλοῦντ΄, οὐδ΄ ὁρᾶν ἵν΄ εἶ κακοῦ.  Οἰδίπους ἦ καὶ γεγηθὼς ταῦτ΄ ἀεὶ λέξειν δοκεῖσ;  Τειρεσίας εἴπερ τί γ΄ ἐστὶ τῆς ἀληθείας σθένοσ.  Οἰδίπους ἀλλ΄ ἔστι, πλὴν σοί·  σοὶ δὲ τοῦτ΄ οὐκ ἔστ΄ ἐπεὶ τυφλὸς τά τ΄ ὦτα τόν τε νοῦν τά τ΄ ὄμματ΄ εἶ.  Τειρεσίας σὺ δ΄ ἄθλιός γε ταῦτ΄ ὀνειδίζων, ἃ σοὶ οὐδεὶς ὃς οὐχὶ τῶνδ΄ ὀνειδιεῖ τάχα.  Οἰδίπους μιᾶς τρέφει πρὸς νυκτόσ, ὥστε μήτ΄ ἐμὲ μήτ΄ ἄλλον, ὅστις φῶς ὁρᾷ, βλάψαι ποτ΄ ἄν.  Τειρεσίας οὐ γάρ σε μοῖρα πρός γ΄ ἐμοῦ πεσεῖν, ἐπεὶ ἱκανὸς ̓απόλλων, ᾧ τάδ΄ ἐκπρᾶξαι μέλει.  Οἰδίπους Κρέοντος ἢ σοῦ ταῦτα τἀξευρήματα;  Τειρεσίας Κρέων δέ σοι πῆμ΄ οὐδέν, ἀλλ΄ αὐτὸς σὺ σοί.   Οἰδίπους ὦ πλοῦτε καὶ τυραννὶ καὶ τέχνη τέχνης ὑπερφέρουσα τῷ πολυζήλῳ βίῳ, ὅσος παρ΄ ὑμῖν ὁ φθόνος φυλάσσεται, εἰ τῆσδέ γ΄ ἀρχῆς οὕνεχ΄, ἣν ἐμοὶ πόλις δωρητόν, οὐκ αἰτητόν, εἰσεχείρισεν, ταύτης Κρέων ὁ πιστόσ, οὑξ ἀρχῆς φίλοσ, λάθρᾳ μ΄ ὑπελθὼν ἐκβαλεῖν ἱμείρεται, ὑφεὶς μάγον τοιόνδε μηχανορράφον, δόλιον ἀγύρτην, ὅστις ἐν τοῖς κέρδεσιν μόνον δέδορκε, τὴν τέχνην δ΄ ἔφυ τυφλόσ. ἐπεί, φέρ΄  εἰπέ, ποῦ σὺ μάντις εἶ σαφήσ; πῶς οὐκ, ὅθ΄ ἡ ῥαψῳδὸς ἐνθάδ΄ ἦν κύων, ηὔδας τι τοῖσδ΄ ἀστοῖσιν ἐκλυτήριον; καίτοι τό γ΄ αἴνιγμ΄ οὐχὶ τοὐπιόντος ἦν ἀνδρὸς διειπεῖν, ἀλλὰ μαντείας ἔδει· ἣν οὔτ΄ ἀπ΄ οἰωνῶν σὺ προυφάνης ἔχων οὔτ΄ ἐκ θεῶν του γνωτόν·  ἀλλ΄ ἐγὼ μολών, ὁ μηδὲν εἰδὼς Οἰδίπουσ, ἔπαυσά νιν, γνώμῃ κυρήσας οὐδ΄ ἀπ΄, οἰωνῶν μαθών· ὃν δὴ σὺ πειρᾷς ἐκβαλεῖν, δοκῶν θρόνοις παραστατήσειν τοῖς Κρεοντείοις πέλασ. κλαίων δοκεῖς μοι καὶ σὺ χὠ συνθεὶς τάδε ἀγηλατήσειν·  εἰ δὲ μὴ ΄δόκεις γέρων εἶναι, παθὼν ἔγνως ἂν οἷά περ φρονεῖσ.  Χορός ἡμῖν μὲν εἰκάζουσι καὶ τὰ τοῦδ΄ ἔπη ὀργῇ λελέχθαι καὶ τά σ΄, Οἰδίπουσ, δοκεῖ, δεῖ δ΄ οὐ τοιούτων, ἀλλ΄ ὅπως τὰ τοῦ θεοῦ μαντεῖ΄ ἄριστα λύσομεν, τόδε σκοπεῖν.   Τειρεσίας εἰ καὶ τυραννεῖσ, ἐξισωτέον τὸ γοῦν ἴσ΄ ἀντιλέξαι·  τοῦδε γὰρ κἀγὼ κρατῶ. οὐ γάρ τι σοὶ ζῶ δοῦλοσ, ἀλλὰ Λοξίᾳ· ὥστ΄ οὐ Κρέοντος προστάτου γεγράψομαι. λέγω δ΄, ἐπειδὴ καὶ τυφλόν μ΄ ὠνείδισασ· σὺ καὶ δέδορκας κοὐ βλέπεις ἵν΄ εἶ κακοῦ, οὐδ΄ ἔνθα ναίεισ, οὐδ΄ ὅτων οἰκεῖς μέτα. ἆρ΄ οἶσθ΄ ἀφ΄ ὧν εἶ; καὶ λέληθας ἐχθρὸς ὢν τοῖς σοῖσιν αὐτοῦ νέρθε κἀπὶ γῆς ἄνω, καί σ΄ ἀμφιπλὴξ μητρός τε καὶ τοῦ σοῦ πατρὸς ἐλᾷ ποτ΄ ἐκ γῆς τῆσδε δεινόπους ἀρά, βλέποντα νῦν μὲν ὄρθ΄, ἔπειτα δὲ σκότον. βοῆς δὲ τῆς σῆς ποῖος οὐκ ἔσται λιμήν, ποῖος Κιθαιρὼν οὐχὶ σύμφωνος τάχα, ὅταν καταίσθῃ τὸν ὑμέναιον, ὃν δόμοις ἄνορμον εἰσέπλευσασ, εὐπλοίας τυχών; ἄλλων δὲ πλῆθος οὐκ ἐπαισθάνει κακῶν, ἅ σ΄ ἐξισώσει σοί τε καὶ τοῖς σοῖς τέκνοισ. πρὸς ταῦτα καὶ Κρέοντα καὶ τοὐμὸν στόμα προπηλάκιζε·  σοῦ γὰρ οὐκ ἔστιν βροτῶν κάκιον ὅστις ἐκτριβήσεταί ποτε.   Οἰδίπους ἦ ταῦτα δῆτ΄ ἀνεκτὰ πρὸς τούτου κλύειν; οὐκ εἰς ὄλεθρον;   οὐχὶ θᾶσσον;  οὐ πάλιν ἄψορρος οἴκων τῶνδ΄ ἀποστραφεὶς ἄπει;  Τειρεσίας οὐδ΄ ἱκόμην ἔγωγ΄  ἄν, εἰ σὺ μὴ ΄κάλεισ.  Οἰδίπους οὐ γάρ τί σ΄ ᾔδη μῶρα φωνήσοντ΄, ἐπεὶ σχολῇ σ΄ ἂν οἴκους τοὺς ἐμοὺς ἐστειλάμην.  Τειρεσίας ἡμεῖς τοιοίδ΄ ἔφυμεν, ὡς μὲν σοὶ δοκεῖ, μῶροι, γονεῦσι δ΄, οἵ σ΄ ἔφυσαν, ἔμφρονεσ.  Οἰδίπους ποίοισι; μεῖνον, τίς δέ μ΄ ἐκφύει βροτῶν;  Τειρεσίας ἥδ΄ ἡμέρα φύσει σε καὶ διαφθερεῖ.  Οἰδίπους ὡς πάντ΄ ἄγαν αἰνικτὰ κἀσαφῆ λέγεισ.  Τειρεσίας οὔκουν σὺ ταῦτ΄  ἄριστος εὑρίσκειν ἔφυσ;  Οἰδίπους τοιαῦτ΄ ὀνείδιζ΄, οἷς ἔμ΄ εὑρήσεις μέγαν.  Τειρεσίας αὕτη γε μέντοι σ΄ ἡ τύχη διώλεσεν.  Οἰδίπους ἀλλ΄ εἰ πόλιν τήνδ΄ ἐξέσωσ΄, οὔ μοι μέλει.  Τειρεσίας ἄπειμι τοίνυν·  καὶ σύ, παῖ, κόμιζέ με.  Οἰδίπους κομιζέτω δῆθ΄·  ὡς παρὼν σύ γ΄ ἐμποδὼν ὀχλεῖσ, συθείς τ΄ ἂν οὐκ ἂν ἀλγύνοις πλέον.   Τειρεσίας εἰπὼν ἄπειμ΄ ὧν οὕνεκ΄, ἦλθον, οὐ τὸ σὸν δείσας πρόσωπον·  οὐ γὰρ ἔσθ΄ ὅπου μ΄ ὀλεῖσ. λέγω δέ σοι·  τὸν ἄνδρα τοῦτον, ὃν πάλαι ζητεῖς ἀπειλῶν κἀνακηρύσσων φόνον τὸν Λαί̈ειον, οὗτός ἐστιν ἐνθάδε, ξένος λόγῳ μέτοικοσ, εἶτα δ΄ ἐγγενὴς φανήσεται Θηβαῖοσ, οὐδ΄ ἡσθήσεται τῇ ξυμφορᾷ·  τυφλὸς γὰρ ἐκ δεδορκότος καὶ πτωχὸς ἀντὶ πλουσίου ξένην ἔπι σκήπτρῳ προδεικνὺς γαῖαν ἐμπορεύσεται. φανήσεται δὲ παισὶ τοῖς αὑτοῦ ξυνὼν ἀδελφὸς αὑτὸς καὶ πατήρ, κἀξ ἧς ἔφυ γυναικὸς υἱὸς καὶ πόσισ, καὶ τοῦ πατρὸς ὁμόσπορός τε καὶ φονεύσ.   καὶ ταῦτ΄  ἰὼν εἴσω λογίζου·  κἂν λάβῃς ἐψευσμένον, φάσκειν ἔμ΄ ἤδη μαντικῇ μηδὲν φρονεῖν.    Χορός τίς ὅντιν΄ ἁ θεσπιέπεια Δελφὶς εἶπε πέτρα ἄρρητ΄ ἀρρήτων τελέσαντα φοινίαισι χερσίν; ὥρα νιν ἀελλάδων ἵππων σθεναρώτερον φυγᾷ πόδα νωμᾶν. ἔνοπλος γὰρ ἐπ΄ αὐτὸν ἐπενθρῴσκει πυρὶ καὶ στεροπαῖς ὁ Διὸς γενέτασ, δειναὶ δ΄ ἅμ΄ ἕπονται κῆρες ἀναπλάκητοι   Χορός ἔλαμψε γὰρ τοῦ νιφόεντος ἀρτίως φανεῖσα φάμα Παρνασοῦ τὸν ἄδηλον ἄνδρα πάντ΄ ἰχνεύειν. φοιτᾷ γὰρ ὑπ΄ ἀγρίαν ὕλαν ἀνά τ΄ ἄντρα καὶ πέτρας ἰσόταυρος μέλεος μελέῳ ποδὶ χηρεύων, τὰ μεσόμφαλα γᾶς ἀπονοσφίζων μαντεῖα·  τὰ δ΄ ἀεὶ ζῶντα περιποτᾶται.   Χορός δεινὰ μὲν οὖν, δεινὰ ταράσσει σοφὸς οἰωνοθέτας οὔτε δοκοῦντ΄ οὔτ΄ ἀποφάσκονθ΄·  ὅ τι λέξω δ΄ ἀπορῶ. πέτομαι δ΄ ἐλπίσιν οὔτ΄, ἐνθάδ΄ ὁρῶν οὔτ΄ ὀπίσω. τί γὰρ ἢ Λαβδακίδαις ἢ τῷ Πολύβου νεῖκος ἔκειτ΄, οὔτε πάροιθέν ποτ΄ ἔγωγ΄ ἔμαθον, πρὸς ὅτου δὴ βασανίζων βασάνῳ ἐπὶ τὰν ἐπίδαμον φάτιν εἶμ΄ Οἰδιπόδα Λαβδακίδαις ἐπίκουρος ἀδήλων θανάτων.   Χορός ἀλλ΄ ὁ μὲν οὖν Ζεὺς ὅ τ΄ ̓απόλλων ξυνετοὶ καὶ τὰ βροτῶν εἰδότεσ·  ἀνδρῶν δ΄ ὅτι μάντις πλέον ἢ ΄γὼ φέρεται, κρίσις οὔκ ἔστιν ἀλαθήσ·  σοφίᾳ δ΄ ἂν σοφίαν παραμείψειεν ἀνήρ. ἀλλ΄ οὔποτ΄ ἔγωγ΄ ἄν, πρὶν ἴδοιμ΄ ὀρθὸν ἔποσ, μεμφομένων ἂν καταφαίην. φανερὰ γὰρ ἐπ΄ αὐτῷ, πτερόεσσ΄ ἦλθε κόρα ποτέ, καὶ σοφὸς ὤφθη βασάνῳ θ΄ ἁδύπολις τῷ ἀπ΄ ἐμᾶς φρενὸς οὔποτ΄ ὀφλήσει κακίαν.    Κρέων ἄνδρες πολῖται, δείν΄ ἔπη πεπυσμένος κατηγορεῖν μου τὸν τύραννον Οἰδίπουν, πάρειμ΄ ἀτλητῶν.  εἰ γὰρ ἐν ταῖς ξυμφοραῖς ταῖς νῦν νομίζει πρός γ΄ ἐμοῦ πεπονθέναι λόγοισιν εἴτ΄ ἔργοισιν εἰς βλάβην φέρον, οὔτοι βίου μοι τοῦ μακραίωνος πόθοσ, φέροντι τήνδε βάξιν.  οὐ γὰρ εἰς ἁπλοῦν ἡ ζημία μοι τοῦ λόγου τούτου φέρει, ἀλλ΄ ἐς μέγιστον, εἰ κακὸς μὲν ἐν πόλει, κακὸς δὲ πρὸς σοῦ καὶ φίλων κεκλήσομαι.  Χορός ἀλλ΄ ἦλθε μὲν δὴ τοῦτο τοὔνειδος τάχ΄ ἂν ὀργῇ βιασθὲν μᾶλλον ἢ γνώμῃ φρενῶν.  Κρέων τοὔπος δ΄ ἐφάνθη, ταῖς ἐμαῖς γνώμαις ὅτι πεισθεὶς ὁ μάντις τοὺς λόγους ψευδεῖς λέγοι;  Χορός ηὐδᾶτο μὲν τάδ΄, οἶδα δ΄ οὐ γνώμῃ τίνι.  Κρέων ἐξ ὀμμάτων δ΄ ὀρθῶν τε κἀξ ὀρθῆς φρενὸς κατηγορεῖτο τοὐπίκλημα τοῦτό μου;  Χορός οὐκ οἶδ΄·  ἃ γὰρ δρῶσ΄, οἱ κρατοῦντες οὐχ ὁρῶ. αὐτὸς δ΄ ὅδ΄ ἤδη δωμάτων ἔξω περᾷ.  Οἰδίπους οὗτος σύ, πῶς δεῦρ΄ ἦλθεσ; ἦ τοσόνδ΄ ἔχεις τόλμης πρόσωπον ὥστε τὰς ἐμὰς στέγας ἵκου, φονεὺς ὢν τοῦδε τἀνδρὸς ἐμφανῶς λῃστής τ΄ ἐναργὴς τῆς ἐμῆς τυραννίδοσ; φέρ΄ εἰπὲ πρὸς θεῶν, δειλίαν ἢ μωρίαν ἰδών τιν΄ ἔν μοι ταῦτ΄ ἐβουλεύσω ποεῖν; ἢ τοὔργον ὡς οὐ γνωριοῖμί σου τόδε δόλῳ προσέρπον ἢ οὐκ ἀλεξοίμην μαθών; ἆρ΄  οὐχὶ μῶρόν ἐστι τοὐγχείρημά σου, ἄνευ τε πλήθους καὶ φίλων τυραννίδα θηρᾶν, ὃ πλήθει χρήμασίν θ΄ ἁλίσκεται;   Κρέων οἶσθ΄ ὡς πόησον; ἀντὶ τῶν εἰρημένων ἴσ΄ ἀντάκουσον, κᾆτα κρῖν΄ αὐτὸς μαθών.  Οἰδίπους λέγειν σὺ δεινόσ,  μανθάνειν δ΄ ἐγὼ κακὸς σοῦ· δυσμενῆ γὰρ καὶ βαρύν σ΄ ηὕρηκ΄ ἐμοί.  Κρέων τοῦτ΄ αὐτὸ νῦν μου πρῶτ΄ ἄκουσον ὡς ἐρῶ.  Οἰδίπους τοῦτ΄ αὐτὸ μή μοι φράζ΄, ὅπως οὐκ εἶ κακόσ.  Κρέων εἴ τοι νομίζεις κτῆμα τὴν αὐθαδίαν εἶναί τι τοῦ νοῦ  χωρίσ, οὐκ ὀρθῶς φρονεῖσ.  Οἰδίπους εἴ τοι νομίζεις ἄνδρα συγγενῆ κακῶς δρῶν οὐχ ὑφέξειν  τὴν δίκην, οὐκ εὖ φρονεῖσ.  Κρέων ξύμφημί σοι ταῦτ΄ ἔνδικ΄ εἰρῆσθαι·  τὸ δὲ πάθημ΄ ὁποῖον φὴς παθεῖν, δίδασκέ με.  Οἰδίπους ἔπειθες ἢ οὐκ ἔπειθεσ, ὡς χρείη μ΄ ἐπὶ τὸν σεμνόμαντιν ἄνδρα πέμψασθαί τινα;  Κρέων καὶ νῦν ἔθ΄ αὑτός εἰμι τῷ βουλεύματι.  Οἰδίπους πόσον τιν΄ ἤδη δῆθ΄ ὁ Λάϊος χρόνον  Κρέων δέδρακε ποῖον ἔργον; οὐ γὰρ ἐννοῶ.  Οἰδίπους ἄφαντος ἔρρει θανασίμῳ χειρώματι;  Κρέων μακροὶ παλαιοί τ΄    ἂν μετρηθεῖεν χρόνοι.  Οἰδίπους τότ΄ οὖν ὁ μάντις οὗτος ἦν ἐν τῇ τέχνῃ;  Κρέων σοφός γ΄ ὁμοίως   κἀξ ἴσου τιμώμενοσ.  Οἰδίπους ἐμνήσατ΄ οὖν ἐμοῦ τι τῷ τότ΄ ἐν χρόνῳ;  Κρέων οὔκουν ἐμοῦ γ΄   ἑστῶτος οὐδαμοῦ πέλασ.  Οἰδίπους ἀλλ΄ οὐκ ἔρευναν τοῦ κτανόντος ἔσχετε;  Κρέων παρέσχομεν, πῶς    δ΄ οὐχί; κοὐκ ἠκούσαμεν.  Οἰδίπους πῶς οὖν τόθ΄ οὗτος ὁ σοφὸς οὐκ ηὔδα τάδε;  Κρέων οὐκ οἶδ΄·  ἐφ΄ οἷς γὰρ μὴ φρονῶ σιγᾶν φιλῶ.  Οἰδίπους τοσόνδε γ΄ οἶσθα καὶ λέγοις ἂν εὖ φρονῶν.  Κρέων ποῖον τόδ΄; εἰ γὰρ οἶδά γ΄, οὐκ ἀρνήσομαι.  Οἰδίπους ὁθούνεκ΄, εἰ μὴ σοὶ ξυνῆλθε, τάσδ΄ ἐμὰς οὐκ ἄν ποτ΄ εἶπε Λαί̈ου διαφθοράσ.  Κρέων εἰ μὲν λέγει τάδ΄, αὐτὸς οἶσθ΄·  ἐγὼ δὲ σοῦ μαθεῖν δικαιῶ ταὔθ΄ ἅπερ κἀμοῦ σὺ νῦν.  Οἰδίπους ἐκμάνθαν΄·  οὐ γὰρ δὴ φονεὺς ἁλώσομαι.  Κρέων τί δῆτ΄; ἀδελφὴν τὴν ἐμὴν γήμας ἔχεισ;  Οἰδίπους ἄρνησις οὐκ ἔνεστιν ὧν ἀνιστορεῖσ.  Κρέων ἄρχεις δ΄ ἐκείνῃ ταὐτὰ γῆς ἴσον νέμων;  Οἰδίπους ἃν ᾖ θέλουσα πάντ΄  ἐμοῦ κομίζεται.  Κρέων οὔκουν ἰσοῦμαι  σφῷν ἐγὼ δυοῖν τρίτοσ;  Οἰδίπους ἐνταῦθα γὰρ δὴ καὶ κακὸς φαίνει φίλοσ.   Κρέων οὔκ, εἰ διδοίης γ΄ ὡς ἐγὼ σαυτῷ λόγον. σκέψαι δὲ τοῦτο πρῶτον, εἴ τιν΄ ἂν δοκεῖς ἄρχειν ἑλέσθαι ξὺν φόβοισι μᾶλλον ἢ ἄτρεστον εὕδοντ΄, εἰ τά γ΄ αὔθ΄ ἕξει κράτη. ἐγὼ μὲν οὖν οὔτ΄ αὐτὸς ἱμείρων ἔφυν τύραννος εἶναι μᾶλλον ἢ τύραννα δρᾶν, οὔτ΄ ἄλλος ὅστις σωφρονεῖν ἐπίσταται. νῦν μὲν γὰρ ἐκ σοῦ πάντ΄ ἄνευ φόβου φέρω, εἰ δ΄ αὐτὸς ἦρχον, πολλὰ κἂν ἄκων ἔδρων. πῶς δῆτ΄ ἐμοὶ τυραννὶς ἡδίων ἔχειν ἀρχῆς ἀλύπου καὶ δυναστείας ἔφυ; οὔπω τοσοῦτον ἠπατημένος κυρῶ ὥστ΄ ἄλλα χρῄζειν ἢ τὰ σὺν κέρδει καλά. νῦν πᾶσι χαίρω, νῦν με πᾶς ἀσπάζεται, νῦν οἱ σέθεν χρῄζοντες ἐκκαλοῦσί με· τὸ γὰρ τυχεῖν αὐτοῖσι πᾶν ἐνταῦθ΄ ἔνι. πῶς δῆτ΄ ἐγὼ κεῖν΄  ἂν λάβοιμ΄ ἀφεὶς τάδε; οὐκ ἂν γένοιτο νοῦς κακὸς καλῶς φρονῶν. ἀλλ΄ οὔτ΄ ἐραστὴς τῆσδε τῆς γνώμης ἔφυν οὔτ΄ ἂν μετ΄ ἄλλου δρῶντος ἂν τλαίην ποτέ. καὶ τῶνδ΄ ἔλεγχον τοῦτο μὲν Πυθώδ΄ ἰὼν πεύθου τὰ χρησθέντ΄ εἰ σαφῶς ἤγγειλά σοι· τοῦτ΄ ἄλλ΄, ἐάν με τῷ τερασκόπῳ λάβῃς κοινῇ τι βουλεύσαντα, μή μ΄ ἁπλῇ κτάνῃς ψήφῳ, διπλῇ δέ, τῇ τ΄ ἐμῇ καὶ σῇ, λαβών· γνώμῃ δ΄ ἀδήλῳ μή με χωρὶς αἰτιῶ. οὐ γὰρ δίκαιον οὔτε τοὺς κακοὺς μάτην χρηστοὺς νομίζειν οὔτε τοὺς χρηστοὺς κακούσ. φίλον γὰρ ἐσθλὸν ἐκβαλεῖν ἴσον λέγω καὶ τὸν παρ΄ αὑτῷ βίοτον, ὃν πλεῖστον, φιλεῖ. ἀλλ΄ ἐν χρόνῳ γνώσει τάδ΄ ἀσφαλῶσ, ἐπεὶ χρόνος δίκαιον ἄνδρα δείκνυσιν μόνοσ· κακὸν δὲ κἂν ἐν ἡμέρᾳ γνοίης μιᾷ.   Χορός καλῶς ἔλεξεν εὐλαβουμένῳ πεσεῖν, ἄναξ·  φρονεῖν γὰρ οἱ ταχεῖς οὐκ ἀσφαλεῖσ.  Οἰδίπους ὅταν ταχύς τις οὑπιβουλεύων λάθρᾳ χωρῇ, ταχὺν δεῖ κἀμὲ βουλεύειν πάλιν· εἰ δ΄ ἡσυχάζων προσμενῶ, τὰ τοῦδε μὲν πεπραγμέν΄ ἔσται,    τἀμὰ δ΄ ἡμαρτημένα.  Κρέων τί δῆτα χρῄζεισ; ἦ με γῆς ἔξω βαλεῖν;  Οἰδίπους ἥκιστα·  θνῄσκειν, οὐ φυγεῖν σε βούλομαι. ὡς ἂν προδείξῃς οἷόν ἐστι τὸ φθονεῖν.  Κρέων ὡς οὐχ ὑπείξων οὐδὲ πιστεύσων λέγεισ;  Οἰδίπους <>  Κρέων οὐ γὰρ φρονοῦντά  σ΄ εὖ βλέπω.  Οἰδίπους τὸ γοῦν ἐμόν.  Κρέων ἀλλ΄ ἐξ ἴσου δεῖ κἀμόν.  Οἰδίπους ἀλλ΄ ἔφυς κακόσ.  Κρέων εἰ δὲ ξυνίης μηδέν;  Οἰδίπους ἀρκτέον γ΄ ὅμωσ.  Κρέων οὔτοι κακῶς γ΄   ἄρχοντοσ.  Οἰδίπους ὦ πόλις πόλισ.  Κρέων κἀμοὶ πόλεως μέτεστιν, οὐχί σοι μόνῳ.  Χορός παύσασθ΄, ἄνακτεσ·  καιρίαν δ΄ ὑμῖν ὁρῶ τήνδ΄ ἐκ δόμων στείχουσαν ̓ιοκάστην, μεθ΄ ἧς τὸ νῦν παρεστὸς νεῖκος εὖ θέσθαι χρεών.   ̓ιοκάστη τί τὴν ἄβουλον, ὦ ταλαίπωροι, στάσιν γλώσσης ἐπήρασθ΄ οὐδ΄ ἐπαισχύνεσθε γῆς οὕτω νοσούσης ἴδια κινοῦντες κακά; οὐκ εἶ σύ τ΄ οἴκους σύ τε, Κρέων, κατὰ στέγασ, καὶ μὴ τὸ μηδὲν ἄλγος εἰς μέγ΄ οἴσετε;  Κρέων ὅμαιμε, δεινά μ΄ Οἰδίπους ὁ σὸς πόσις δρᾶσαι δικαιοῖ δυοῖν ἀποκρίνας κακοῖν ἢ γῆς ἀπῶσαι πατρίδος ἢ κτεῖναι λαβών.  Οἰδίπους ξύμφημι·  δρῶντα γάρ νιν, ὦ γύναι, κακῶς εἴληφα τοὐμὸν σῶμα σὺν τέχνῃ κακῇ.  Κρέων μή νυν ὀναίμην, ἀλλ΄ ἀραῖοσ, εἴ σέ τι δέδρακ΄, ὀλοίμην, ὧν ἐπαιτιᾷ με δρᾶν.  ̓ιοκάστη ὦ πρὸς θεῶν πίστευσον, Οἰδίπουσ, τάδε, μάλιστα μὲν τόνδ΄ ὅρκον αἰδεσθεὶς θεῶν, ἔπειτα κἀμὲ τούσδε θ΄ οἳ πάρεισί σοι.    Χορός πιθοῦ θελήσας φρονήσας τ΄, ἄναξ, λίσσομαι. Οἰδίπους τί σοι θέλεις δῆτ΄ εἰκάθω; Χορός τὸν οὔτε πρὶν νήπιον νῦν τ΄ ἐν ὅρκῳ μέγαν καταίδεσαι. Οἰδίπους οἶσθ΄ οὖν ἃ χρῄζεισ; Χορός οἶδα. Οἰδίπους φράζε δὴ τί φήσ. Χορός τὸν ἐναγῆ φίλον μήποτ΄ ἐν αἰτίᾳ σὺν ἀφανεῖ λόγῳ  σ΄ ἄτιμον βαλεῖν. Οἰδίπους εὖ νυν ἐπίστω, ταῦθ΄ ὅταν ζητῇσ, ἐμοὶ ζητῶν ὄλεθρον ἢ φυγὴν ἐκ τῆσδε γῆσ.   Χορός οὐ τὸν πάντων θεῶν θεὸν πρόμον ̔́αλιον·  ἐπεὶ ἄθεος ἄφιλος ὅ τι πύματον ὀλοίμαν, φρόνησιν εἰ τάνδ΄ ἔχω. ἀλλά μοι δυσμόρῳ γᾶ φθινὰς τρύχει ψυχάν, τάδ΄ εἰ κακοῖς κακὰ προσάψει τοῖς πάλαι τὰ πρὸς σφῷν. Οἰδίπους ὁ δ΄ οὖν ἴτω, κεἰ χρή με παντελῶς θανεῖν ἢ γῆς ἄτιμον τῆσδ΄  ἀπωσθῆναι βίᾳ. τὸ γὰρ σόν, οὐ τὸ τοῦδ΄, ἐποικτίρω στόμα ἐλεινόν·  οὗτος δ΄ ἔνθ΄ ἂν ᾖ στυγήσεται. Κρέων στυγνὸς μὲν εἴκων δῆλος εἶ, βαρὺς δ΄, ὅταν θυμοῦ περάσῃσ·  αἱ δὲ τοιαῦται φύσεις αὑταῖς δικαίως εἰσὶν ἄλγισται φέρειν. Οἰδίπους οὔκουν μ΄ ἐάσεις κἀκτὸς εἶ; Κρέων πορεύσομαι, σοῦ μὲν τυχὼν ἀγνῶτοσ, ἐν δὲ τοῖσδ΄ ἴσοσ.   Χορός γύναι, τί μέλλεις κομίζειν δόμων τόνδ΄ ἔσω; ̓ιοκάστη μαθοῦσά γ΄ ἥτις ἡ τύχη. Χορός δόκησις ἀγνὼς λόγων ἦλθε, δάπτει δὲ καὶ τὸ μὴ ΄νδικον. ̓ιοκάστη ἀμφοῖν ἀπ΄ αὐτοῖν; Χορός ναίχι. ̓ιοκάστη καὶ τίς ἦν λόγοσ; Χορός ἅλις ἔμοιγ΄, ἅλισ, γᾶς προπονουμένασ, φαίνεται ἔνθ΄ ἔληξεν αὐτοῦ μένειν. Οἰδίπους ὁρᾷς ἵν΄ ἥκεισ, ἀγαθὸς ὢν γνώμην ἀνήρ, τοὐμὸν παριεὶς καὶ καταμβλύνων κέαρ;  Χορός ὦναξ, εἶπον μὲν οὐχ ἅπαξ μόνον, ἴσθι δὲ παραφρόνιμον, ἄπορον ἐπὶ φρόνιμα πεφάνθαι μ΄ ἄν, εἴ σ΄ ἐνοσφιζόμαν, ὅς τ΄ ἐμὰν γᾶν φίλαν ἐν πόνοις ἀλύουσαν κατ΄ ὀρθὸν οὔρισασ, τανῦν τ΄ εὔπομποσ, ἂν γένοιο. ̓ιοκάστη πρὸς θεῶν δίδαξον κἄμ΄, ἄναξ, ὅτου ποτὲ μῆνιν τοσήνδε πράγματος στήσας ἔχεισ.    Οἰδίπους ἐρῶ·  σὲ γὰρ τῶνδ΄  ἐς πλέον, γύναι, σέβω· Κρέοντοσ, οἷά μοι βεβουλευκὼς ἔχει.  ̓ιοκάστη λέγ΄, εἰ σαφῶς τὸ νεῖκος ἐγκαλῶν ἐρεῖσ.  Οἰδίπους φονέα με φησὶ Λαί̈ου καθεστάναι.  ̓ιοκάστη αὐτὸς ξυνειδὼς ἢ μαθὼν ἄλλου πάρα;  Οἰδίπους μάντιν μὲν οὖν κακοῦργον εἰσπέμψασ, ἐπεὶ τό γ΄ εἰς ἑαυτὸν πᾶν ἐλευθεροῖ στόμα.  ̓ιοκάστη σύ νυν ἀφεὶς σεαυτὸν ὧν λέγεις πέρι ἐμοῦ ΄πάκουσον, καὶ μάθ΄ οὕνεκ΄ ἐστί σοι βρότειον οὐδὲν μαντικῆς ἔχον τέχνησ. φανῶ δέ σοι σημεῖα τῶνδε σύντομα. χρησμὸς γὰρ ἦλθε Λαί̈ῳ ποτ΄, οὐκ ἐρῶ Φοίβου γ΄ ἄπ΄ αὐτοῦ, τῶν δ΄ ὑπηρετῶν ἄπο, ὡς αὐτὸν ἕξοι μοῖρα πρὸς παιδὸς θανεῖν, ὅστις γένοιτ΄ ἐμοῦ τε κἀκείνου πάρα. καὶ τὸν μέν, ὥσπερ γ΄ ἡ φάτισ, ξένοι ποτὲ λῃσταὶ φονεύουσ΄ ἐν τριπλαῖς ἁμαξιτοῖσ· παιδὸς δὲ βλάστας οὐ διέσχον ἡμέραι τρεῖσ, καί νιν ἄρθρα κεῖνος ἐνζεύξας ποδοῖν ἔρριψεν ἄλλων χερσὶν ἄβατον εἰς ὄροσ. κἀνταῦθ΄   ̓απόλλων οὔτ΄  ἐκεῖνον ἤνυσεν φονέα γενέσθαι πατρὸς οὔτε Λάϊον τὸ δεινὸν οὑφοβεῖτο πρὸς παιδὸς θανεῖν. τοιαῦτα φῆμαι μαντικαὶ διώρισαν, ὧν ἐντρέπου σὺ μηδέν· ὧν γὰρ ἂν θεὸς χρείαν ἐρευνᾷ, ῥᾳδίως αὐτὸς φανεῖ.   Οἰδίπους οἷόν μ΄ ἀκούσαντ΄ ἀρτίως ἔχει, γύναι, ψυχῆς πλάνημα κἀνακίνησις φρενῶν.  ̓ιοκάστη ποίας μερίμνης τοῦθ΄ ὑποστραφεὶς λέγεισ;  Οἰδίπους ἔδοξ΄ ἀκοῦσαι σοῦ τόδ΄, ὡς ὁ Λάϊος κατασφαγείη πρὸς τριπλαῖς ἁμαξιτοῖσ.  ̓ιοκάστη ηὐδᾶτο γὰρ ταῦτ΄ οὐδέ πω λήξαντ΄ ἔχει.  Οἰδίπους καὶ ποῦ ΄σθ΄ ὁ χῶρος οὗτος οὗ τόδ΄ ἦν πάθοσ;  ̓ιοκάστη Φωκὶς μὲν ἡ γῆ κλῄζεται, σχιστὴ δ΄ ὁδὸς ἐς ταὐτὸ Δελφῶν κἀπὸ Δαυλίας ἄγει.  Οἰδίπους καὶ τίς χρόνος τοῖσδ΄ ἐστὶν οὑξεληλυθώσ;  ̓ιοκάστη σχεδόν τι πρόσθεν ἢ σὺ τῆσδ΄ ἔχων χθονὸς ἀρχὴν ἐφαίνου, τοῦτ΄ ἐκηρύχθη πόλει.  Οἰδίπους ὦ Ζεῦ, τί μου δρᾶσαι βεβούλευσαι πέρι;  ̓ιοκάστη τί δ΄ ἐστί σοι τοῦτ΄, Οἰδίπουσ, ἐνθύμιον;  Οἰδίπους μήπω μ΄ ἐρώτα·  τὸν δὲ Λάϊον φύσιν τίν΄ ἦλθε φράζε, τίνα δ΄ ἀκμὴν ἥβης ἔχων.  ̓ιοκάστη μέγασ, χνοάζων ἄρτι λευκανθὲς κάρα, μορφῆς δὲ τῆς σῆς οὐκ ἀπεστάτει πολύ.  Οἰδίπους οἴμοι τάλασ·  ἔοικ΄ ἐμαυτὸν εἰς ἀρὰς δεινὰς προβάλλων     ἀρτίως οὐκ εἰδέναι.  ̓ιοκάστη πῶς φῄσ; ὀκνῶ τοι πρός σ΄ ἀποσκοποῦσ΄, ἄναξ.  Οἰδίπους δεινῶς ἀθυμῶ μὴ βλέπων ὁ μάντις ᾖ· δείξεις δὲ μᾶλλον,   ἢν ἓν ἐξείπῃς ἔτι.  ̓ιοκάστη καὶ μὴν ὀκνῶ μέν, ἃ δ΄ ἂν ἔρῃ μαθοῦσ΄ ἐρῶ.   Οἰδίπους πότερον  ἐχώρει βαιὸς ἢ πολλοὺς ἔχων ἄνδρας λοχίτασ, οἷ΄ ἀνὴρ ἀρχηγέτησ;  ̓ιοκάστη πέντ΄  ἦσαν οἱ ξύμπαντεσ, ἐν δ΄  αὐτοῖσιν ἦν     . κῆρυξ·  ἀπήνη δ΄ ἦγε Λάϊον μία.  Οἰδίπους αἰαῖ, τάδ΄ ἤδη διαφανῆ.  τίς ἦν ποτε ὁ τούσδε λέξας τοὺς λόγους ὑμῖν, γύναι;  ̓ιοκάστη οἰκεύς τισ, ὅσπερ ἵκετ΄ ἐκσωθεὶς μόνοσ.  Οἰδίπους ἦ κἀν δόμοισι τυγχάνει τανῦν παρών;  ̓ιοκάστη οὐ δῆτ΄·  ἀφ΄ οὗ γὰρ κεῖθεν ἦλθε καὶ κράτη σέ τ΄ εἶδ΄ ἔχοντα Λάϊόν τ΄ ὀλωλότα, ἐξικέτευσε τῆς ἐμῆς χειρὸς θιγὼν ἀγρούς σφε πέμψαι κἀπὶ ποιμνίων νομάσ, ὡς πλεῖστον εἴη τοῦδ΄ ἄποπτος ἄστεωσ. κἄπεμψ΄ ἐγώ νιν· ἄξιος γὰρ οἷ΄ ἀνὴρ δοῦλος φέρειν ἦν τῆσδε καὶ μείζω χάριν.  Οἰδίπους πῶς ἂν μόλοι δῆθ΄ ἡμὶν ἐν τάχει πάλιν;  ̓ιοκάστη πάρεστιν·  ἀλλὰ  πρὸς τί τοῦτ΄ ἐφίεσαι;  Οἰδίπους δέδοικ΄ ἐμαυτόν, ὦ γύναι, μὴ πόλλ΄ ἄγαν εἰρημέν΄ ᾖ μοι δι΄ ἅ νιν εἰσιδεῖν θέλω.  ̓ιοκάστη ἀλλ΄ ἵξεται μέν·  ἀξία δέ που μαθεῖν κἀγὼ τά γ΄ ἐν σοὶ δυσφόρως ἔχοντ΄, ἄναξ.   Οἰδίπους κοὐ μὴ στερηθῇς γ΄, ἐς τοσοῦτον ἐλπίδων ἐμοῦ βεβῶτοσ.  τῷ γὰρ ἂν καὶ μείζονι λέξαιμ΄ ἂν ἢ σοί, διὰ τύχης τοιᾶσδ΄ ἰών; ἐμοὶ πατὴρ μὲν Πόλυβος ἦν Κορίνθιοσ, μήτηρ δὲ Μερόπη Δωρίσ.  ἠγόμην δ΄ ἀνὴρ ἀστῶν μέγιστος τῶν ἐκεῖ, πρίν μοι τύχη τοιάδ΄ ἐπέστη, θαυμάσαι μὲν ἀξία, σπουδῆς γε μέντοι τῆς ἐμῆς οὐκ ἀξία. ἀνὴρ γὰρ ἐν δείπνοις μ΄ ὑπερπλησθεὶς μέθῃ καλεῖ παρ΄  οἴνῳ, πλαστὸς ὡς εἴην πατρί. κἀγὼ βαρυνθεὶς τὴν μὲν οὖσαν ἡμέραν μόλις κατέσχον, θἀτέρᾳ δ΄ ἰὼν πέλας μητρὸς πατρός τ΄ ἤλεγχον·  οἱ δὲ δυσφόρως τοὔνειδος ἦγον τῷ μεθέντι τὸν λόγον. κἀγὼ τὰ μὲν κείνοιν ἐτερπόμην, ὅμως δ΄ ἔκνιζέ μ΄ ἀεὶ τοῦθ΄·  ὑφεῖρπε γὰρ πολύ. λάθρᾳ δὲ μητρὸς καὶ πατρὸς πορεύομαι Πυθώδε, καί μ΄ ὁ Φοῖβος ὧν μὲν ἱκόμην ἄτιμον ἐξέπεμψεν, ἄλλα δ΄ ἄθλια καὶ δεινὰ καὶ δύστηνα προύφηνεν λέγων, ὡς μητρὶ μὲν χρείη με μιχθῆναι, γένος δ΄ ἄτλητον ἀνθρώποισι δηλώσοιμ΄ ὁρᾶν, φονεὺς δ΄ ἐσοίμην τοῦ φυτεύσαντος πατρόσ. κἀγὼ ΄πακούσας ταῦτα τὴν Κορινθίαν, ἄστροις τὸ λοιπὸν ἐκμετρούμενοσ, χθόνα ἔφευγον, ἔνθα μήποτ΄ ὀψοίμην κακῶν χρησμῶν ὀνείδη τῶν ἐμῶν τελούμενα. στείχων δ΄ ἱκνοῦμαι τούσδε τοὺς χώρουσ, ἐν οἷς σὺ τὸν τύραννον τοῦτον ὄλλυσθαι λέγεισ.  καί σοι, γύναι, τἀληθὲς ἐξερῶ. τριπλῆς ὅτ΄ ἦ κελεύθου τῆσδ΄ ὁδοιπορῶν πέλασ, ἐνταῦθά μοι κῆρύξ τε κἀπὶ πωλικῆς ἀνὴρ ἀπήνης ἐμβεβώσ, οἷον σὺ φῇσ, ξυνηντίαζον·  κἀξ ὁδοῦ μ΄ ὅ θ΄ ἡγεμὼν αὐτός θ΄ ὁ πρέσβυς πρὸς βίαν ἠλαυνέτην. κἀγὼ τὸν ἐκτρέποντα, τὸν τροχηλάτην, παίω δι΄ ὀργῆσ·  καί μ΄ ὁ πρέσβυς ὡς ὁρᾷ, ὄχου παραστείχοντα τηρήσασ, μέσον κάρα διπλοῖς κέντροισί μου καθίκετο. οὐ μὴν ἴσην γ΄ ἔτισεν, ἀλλὰ συντόμως σκήπτρῳ τυπεὶς ἐκ τῆσδε χειρὸς ὕπτιος μέσης ἀπήνης εὐθὺς ἐκκυλίνδεται· κτείνω δὲ τοὺς ξύμπαντασ.  εἰ δὲ τῷ ξένῳ τούτῳ προσήκει Λαί̈ου τι συγγενέσ, τίς τοῦδέ γ΄ ἀνδρός ἐστιν ἀθλιώτεροσ; τίς ἐχθροδαίμων μᾶλλον ἂν γένοιτ΄ ἀνήρ; ὃν μὴ ξένων ἔξεστι μηδ΄ ἀστῶν τινι δόμοις δέχεσθαι μηδὲ προσφωνεῖν τινα, ὠθεῖν δ΄ ἀπ΄ οἴκων.  καὶ τάδ΄ οὔτις ἄλλος ἦν ἢ ΄γὼ ΄π΄  ἐμαυτῷ τάσδ΄  ἀρὰς ὁ προστιθείσ. λέχη δὲ τοῦ θανόντος ἐκ χεροῖν ἐμαῖν χραίνω, δι΄ ὧνπερ ὤλετ΄·  ἆρ΄ ἔφυν κακόσ; ἆρ΄ οὐχὶ πᾶς ἄναγνοσ; εἴ με χρὴ φυγεῖν, καί μοι φυγόντι μἤστι τοὺς ἐμοὺς ἰδεῖν μηδ΄ ἐμβατεύειν πατρίδοσ, ἢ γάμοις με δεῖ μητρὸς ζυγῆναι καὶ πατέρα κατακτανεῖν Πόλυβον, ὃς ἐξέφυσε κἀξέθρεψέ με. ἆρ΄ οὐκ ἀπ΄ ὠμοῦ ταῦτα δαίμονός τις ἂν κρίνων ἐπ΄ ἀνδρὶ τῷδ΄ ἂν ὀρθοίη λόγον; μὴ δῆτα, μὴ δῆτ΄, ὦ θεῶν ἁγνὸν σέβασ, ἴδοιμι ταύτην ἡμέραν, ἀλλ΄ ἐκ βροτῶν βαίην ἄφαντος πρόσθεν ἢ τοιάνδ΄ ἰδεῖν κηλῖδ΄ ἐμαυτῷ συμφορᾶς ἀφιγμένην.   Χορός ἡμῖν μέν, ὦναξ, ταῦτ΄ ὀκνήρ΄·  ἕως δ΄ ἂν οὖν πρὸς τοῦ παρόντος ἐκμάθῃσ, ἔχ΄ ἐλπίδα.  Οἰδίπους καὶ μὴν τοσοῦτόν γ΄ ἐστί μοι τῆς ἐλπίδοσ, τὸν ἄνδρα τὸν βοτῆρα προσμεῖναι μόνον.  ̓ιοκάστη πεφασμένου δὲ τίς ποθ΄ ἡ προθυμία;  Οἰδίπους ἐγὼ διδάξω σ΄·  ἢν γὰρ εὑρεθῇ λέγων σοὶ ταὔτ΄, ἔγωγ΄ ἂν ἐκπεφευγοίην πάθοσ.  ̓ιοκάστη ποῖον δέ μου περισσὸν ἤκουσας λόγον;  Οἰδίπους λῃστὰς ἔφασκες αὐτὸν ἄνδρας ἐννέπειν ὥς νιν κατακτείνειαν.  εἰ μὲν οὖν ἔτι λέξει τὸν αὐτὸν ἀριθμόν, οὐκ ἐγὼ ΄κτανον· οὐ γὰρ γένοιτ΄ ἂν εἷς γε τοῖς πολλοῖς ἴσοσ· εἰ δ΄ ἄνδρ΄ ἕν΄ οἰόζωνον αὐδήσει, σαφῶς τοῦτ΄ ἐστὶν ἤδη τοὔργον εἰς ἐμὲ ῥέπον.  ̓ιοκάστη ἀλλ΄ ὡς φανέν γε τοὔπος ὧδ΄ ἐπίστασο, κοὐκ ἔστιν αὐτῷ τοῦτό γ΄ ἐκβαλεῖν πάλιν· πόλις γὰρ ἤκουσ΄, οὐκ ἐγὼ μόνη, τάδε. εἰ δ΄ οὖν τι κἀκτρέποιτο τοῦ πρόσθεν λόγου, οὔτοι ποτ΄, ὦναξ, σόν γε Λαί̈ου φόνον φανεῖ δικαίως ὀρθόν, ὅν γε Λοξίας διεῖπε χρῆναι παιδὸς ἐξ ἐμοῦ θανεῖν. καίτοι νιν οὐ κεῖνός γ΄ ὁ δύστηνός ποτε κατέκταν΄, ἀλλ΄ αὐτὸς πάροιθεν ὤλετο. ὥστ΄ οὐχὶ μαντείας γ΄ ἂν οὔτε τῇδ΄ ἐγὼ βλέψαιμ΄ ἂν εἵνεκ΄ οὔτε τῇδ΄ ἂν ὕστερον.  Οἰδίπους καλῶς νομίζεισ· ἀλλ΄ ὅμως τὸν ἐργάτην πέμψον τινὰ στελοῦντα μηδὲ τοῦτ΄ ἀφῇσ.  ̓ιοκάστη πέμψω ταχύνασ΄·  ἀλλ΄ ἴωμεν ἐς δόμουσ· οὐδὲν γὰρ ἂν πράξαιμ΄ ἂν ὧν οὐ σοὶ φίλον.    Χορός εἴ μοι ξυνείη φέροντι μοῖρα τὰν εὔσεπτον ἁγνείαν λόγων ἔργων τε πάντων, ὧν νόμοι πρόκεινται ὑψίποδεσ, οὐρανίαν δι΄ αἰθέρα τεκνωθέντεσ, ὧν ̓́ολυμπος πατὴρ μόνοσ, οὐδέ νιν θνατὰ φύσις ἀνέρων ἔτικτεν οὐδὲ μή ποτε λάθα κατακοιμάσῃ· μέγας ἐν τούτοις θεὸς οὐδὲ γηράσκει.   Χορός ὕβρις φυτεύει τύραννον· ὕβρισ, εἰ πολλῶν ὑπερπλησθῇ μάταν, ἃ μὴ ΄πίκαιρα μηδὲ συμφέροντα, ἀκρότατον εἰσαναβᾶσ΄ αἶπος ἀπότομον ὤρουσεν εἰς ἀνάγκαν, ἔνθ΄ οὐ ποδὶ χρησίμῳ χρῆται.  τὸ καλῶς δ΄ ἔχον πόλει πάλαισμα μήποτε λῦσαι θεὸν αἰτοῦμαι. θεὸν οὐ λήξω ποτὲ προστάταν ἴσχων.   Χορός εἰ δέ τις ὑπέροπτα χερσὶν ἢ λόγῳ πορεύεται, δίκας ἀφόβητος οὐδὲ δαιμόνων ἕδη σέβων, κακά νιν ἕλοιτο μοῖρα, δυσπότμου χάριν χλιδᾶσ, εἰ μὴ τὸ κέρδος κερδανεῖ δικαίως καὶ τῶν ἀσέπτων ἔρξεται ἢ τῶν ἀθίκτων θίξεται ματᾴζων. τίς ἔτι ποτ΄ ἐν τοῖσδ΄ ἀνὴρ θεῶν βέλη εὔξεται ψυχᾶς ἀμύνειν; εἰ γὰρ αἱ τοιαίδε πράξεις τίμιαι, τί δεῖ με χορεύειν;   Χορός οὐκέτι τὸν ἄθικτον εἶμι γᾶς ἐπ΄ ὀμφαλὸν σέβων, οὐδ΄ ἐς τὸν ̓αβαῖσι ναὸν οὐδὲ τὰν ̓ολυμπίαν, εἰ μὴ τάδε χειρόδεικτα πᾶσιν ἁρμόσει βροτοῖσ. ἀλλ΄, ὦ κρατύνων, εἴπερ ὄρθ΄ ἀκούεισ, Ζεῦ, πάντ΄ ἀνάσσων, μὴ λάθοι σὲ τάν τε σὰν ἀθάνατον αἰὲν ἀρχάν. φθίνοντα γὰρ Λαί̈ου παλαίφατα θέσφατ΄ ἐξαιροῦσιν ἤδη, κοὐδαμοῦ τιμαῖς ̓απόλλων ἐμφανήσ· ἔρρει δὲ τὰ θεῖα.    ̓ιοκάστη χώρας ἄνακτεσ, δόξα μοι παρεστάθη ναοὺς ἱκέσθαι δαιμόνων, τάδ΄ ἐν χεροῖν στέφη λαβούσῃ κἀπιθυμιάματα. ὑψοῦ γὰρ αἴρει θυμὸν Οἰδίπους ἄγαν λύπαισι παντοίαισιν·  οὐδ΄ ὁποῖ΄ ἀνὴρ ἔννους τὰ καινὰ τοῖς πάλαι τεκμαίρεται, ἀλλ΄ ἐστὶ τοῦ λέγοντοσ, εἰ φόβους λέγοι. ὅτ΄ οὖν παραινοῦσ΄ οὐδὲν ἐς πλέον ποιῶ, πρὸς σ΄, ὦ Λύκει΄ ̓́απολλον, ἄγχιστος γὰρ εἶ, ἱκέτις ἀφῖγμαι τοῖσδε σὺν κατεύγμασιν, ὅπως λύσιν τιν΄ ἡμὶν εὐαγῆ πόρῃσ· ὡς νῦν ὀκνοῦμεν πάντες ἐκπεπληγμένον κεῖνον βλέποντες ὡς κυβερνήτην νεώσ.  ̓́αγγελος ἆρ΄ ἂν παρ΄ ὑμῶν, ὦ ξένοι, μάθοιμ΄ ὅπου τὰ τοῦ τυράννου δώματ΄ ἐστὶν Οἰδίπου; μάλιστα δ΄ αὐτὸν εἴπατ΄, εἰ κάτισθ΄ ὅπου.  Χορός στέγαι μὲν αἵδε, καὐτὸς ἔνδον, ὦ ξένε· γυνὴ δὲ μήτηρ ἥδε τῶν κείνου τέκνων.  ̓́αγγελος ἀλλ΄ ὀλβία τε καὶ ξὺν ὀλβίοις ἀεὶ γένοιτ΄, ἐκείνου γ΄  οὖσα παντελὴς δάμαρ.  ̓ιοκάστη αὔτως δὲ καὶ σύ γ΄, ὦ ξέν΄·  ἄξιος γὰρ εἶ τῆς εὐεπείας εἵνεκ΄·  ἀλλὰ φράζ΄ ὅτου χρῄζων ἀφῖξαι χὤ τι σημῆναι θέλων.  ̓́αγγελος ἀγαθὰ δόμοις τε  καὶ πόσει τῷ σῷ, γύναι.  ̓ιοκάστη τὰ ποῖα ταῦτα;   παρὰ τίνος δ΄ ἀφιγμένοσ;  ̓́αγγελος ἐκ τῆς Κορίνθου·  τὸ δ΄ ἔπος οὑξερῶ τάχα, ἥδοιο μέν, πῶς δ΄ οὐκ ἄν, ἀσχάλλοις δ΄ ἴσωσ.  ̓ιοκάστη τί δ΄ ἔστι; ποίαν δύναμιν ὧδ΄ ἔχει διπλῆν;  ̓́αγγελος τύραννον αὐτὸν οὑπιχώριοι χθονὸς τῆς ̓ισθμίας στήσουσιν, ὡς ηὐδᾶτ΄  ἐκεῖ.  ̓ιοκάστη τί δ΄; οὐχ ὁ πρέσβυς Πόλυβος ἐγκρατὴς ἔτι;  ̓́αγγελος οὐ δῆτ΄, ἐπεί νιν θάνατος ἐν τάφοις ἔχει.  ̓ιοκάστη πῶς εἶπασ; ἦ τέθνηκε Πόλυβοσ, ὦ γέρον;  ̓́αγγελος εἰ μὴ λέγω τἀληθέσ, ἀξιῶ θανεῖν.  ̓ιοκάστη ὦ πρόσπολ΄, οὐχὶ δεσπότῃ τάδ΄ ὡς τάχος μολοῦσα λέξεισ; ὦ θεῶν μαντεύματα, ἵν΄ ἐστέ·  τοῦτον Οἰδίπους πάλαι τρέμων τὸν ἄνδρ΄ ἔφευγε μὴ κτάνοι, καὶ νῦν ὅδε πρὸς τῆς τύχης ὄλωλεν οὐδὲ τοῦδ΄ ὕπο.   Οἰδίπους ὦ φίλτατον γυναικὸς  ̓ιοκάστης κάρα, τί μ΄ ἐξεπέμψω δεῦρο τῶνδε δωμάτων;  ̓ιοκάστη ἄκουε τἀνδρὸς τοῦδε, καὶ σκόπει κλύων τὰ σέμν΄ ἵν΄ ἥκει τοῦ θεοῦ μαντεύματα.  Οἰδίπους οὗτος δὲ τίς ποτ΄ ἐστὶ καὶ τί μοι λέγει;  ̓ιοκάστη ἐκ τῆς Κορίνθου, πατέρα τὸν σὸν ἀγγελῶν ὡς οὐκέτ΄ ὄντα Πόλυβον, ἀλλ΄ ὀλωλότα.  Οἰδίπους τί φῄσ, ξέν΄; αὐτός μοι σὺ σημάντωρ γενοῦ.  ̓́αγγελος εἰ τοῦτο πρῶτον δεῖ μ΄ ἀπαγγεῖλαι σαφῶσ, εὖ ἴσθ΄ ἐκεῖνον θανάσιμον βεβηκότα.  Οἰδίπους πότερα δόλοισιν ἢ νόσου ξυναλλαγῇ;  ̓́αγγελος σμικρὰ παλαιὰ σώματ΄ εὐνάζει ῥοπή.  Οἰδίπους νόσοις ὁ τλήμων, ὡς ἔοικεν, ἔφθιτο.  ̓́αγγελος καὶ τῷ μακρῷ γε συμμετρούμενος χρόνῳ.  Οἰδίπους φεῦ φεῦ, τί δῆτ΄ ἄν, ὦ γύναι, σκοποῖτό τι τὴν Πυθόμαντιν ἑστίαν ἢ τοὺς ἄνω κλάζοντας ὄρνεισ, ὧν ὑφηγητῶν ἐγὼ κτενεῖν ἔμελλον πατέρα τὸν ἐμόν; ὁ δὲ θανὼν κεύθει κάτω δὴ γῆσ.  ἐγὼ δ΄ ὅδ΄ ἐνθάδε ἄψαυστος ἔγχουσ·  εἴ τι μὴ τὠμῷ πόθῳ κατέφθιθ΄·  οὕτω δ΄  ἂν θανὼν εἴη  ΄ξ ἐμοῦ. τὰ δ΄ οὖν παρόντα συλλαβὼν θεσπίσματα κεῖται παρ΄ ̔́αιδῃ Πόλυβος ἄξι΄ οὐδενόσ.  ̓ιοκάστη οὔκουν ἐγώ σοι ταῦτα προύλεγον πάλαι;  Οἰδίπους ηὔδασ·  ἐγὼ δὲ τῷ φόβῳ παρηγόμην.  ̓ιοκάστη μὴ νῦν ἔτ΄ αὐτῶν μηδὲν ἐς θυμὸν βάλῃσ.  Οἰδίπους καὶ πῶς τὸ μητρὸς οὐκ ὀκνεῖν λέχος με δεῖ;   ̓ιοκάστη τί δ΄ ἂν φοβοῖτ΄ ἄνθρωπος ᾧ τὰ τῆς τύχης κρατεῖ, πρόνοια δ΄ ἐστὶν οὐδενὸς σαφήσ; εἰκῆ κράτιστον ζῆν, ὅπως δύναιτό τισ. σὺ δ΄ εἰς τὰ μητρὸς μὴ φοβοῦ νυμφεύματα· πολλοὶ γὰρ ἤδη κἀν ὀνείρασιν βροτῶν μητρὶ ξυνηυνάσθησαν.  ἀλλὰ ταῦθ΄ ὅτῳ παρ΄ οὐδέν ἐστι, ῥᾷστα τὸν βίον φέρει.  Οἰδίπους καλῶς ἅπαντα ταῦτ΄ ἂν ἐξείρητό σοι, εἰ μὴ ΄κύρει ζῶσ΄ ἡ τεκοῦσα·  νῦν δ΄ ἐπεὶ ζῇ, πᾶσ΄ ἀνάγκη, κεἰ καλῶς λέγεισ, ὀκνεῖν.  ̓ιοκάστη καὶ μὴν μέγας γ΄ ὀφθαλμὸς οἱ πατρὸς τάφοι.  Οἰδίπους μέγασ, ξυνίημ΄·   ἀλλὰ τῆς ζώσης φόβοσ.  ̓́αγγελος ποίας δὲ καὶ γυναικὸς ἐκφοβεῖσθ΄ ὕπερ;  Οἰδίπους Μερόπησ, γεραιέ, Πόλυβος ἧς ᾤκει μέτα.  ̓́αγγελος τί δ΄ ἔστ΄ ἐκείνης ὑμὶν ἐς φόβον φέρον;  Οἰδίπους θεήλατον μάντευμα δεινόν, ὦ ξένε.  ̓́αγγελος ἦ ῥητόν; ἢ οὐχὶ θεμιτὸν ἄλλον εἰδέναι;  Οἰδίπους μάλιστά γ΄·  εἶπε γάρ με Λοξίας ποτὲ χρῆναι μιγῆναι μητρὶ τἠμαυτοῦ τό τε πατρῷον αἷμα χερσὶ ταῖς ἐμαῖς ἑλεῖν. ὧν οὕνεχ΄ ἡ Κόρινθος ἐξ ἐμοῦ πάλαι μακρὰν ἀπῳκεῖτ΄·  εὐτυχῶς μέν, ἀλλ΄ ὅμως τὰ τῶν τεκόντων ὄμμαθ΄ ἥδιστον βλέπειν.   ̓́αγγελος ἦ γὰρ τάδ΄ ὀκνῶν κεῖθεν ἦσθ΄ ἀπόπτολισ;  Οἰδίπους πατρός τε χρῄζων μὴ φονεὺς εἶναι, γέρον.  ̓́αγγελος τί δῆτ΄ ἐγὼ οὐχὶ τοῦδε τοῦ φόβου σ΄, ἄναξ, ἐπείπερ εὔνους ἦλθον, ἐξελυσάμην;  Οἰδίπους καὶ μὴν χάριν γ΄ ἂν ἀξίαν λάβοις ἐμοῦ.  ̓́αγγελος καὶ μὴν μάλιστα τοῦτ΄ ἀφικόμην, ὅπως σοῦ πρὸς δόμους ἐλθόντος εὖ πράξαιμί τι.  Οἰδίπους ἀλλ΄ οὔποτ΄ εἶμι   τοῖς φυτεύσασίν γ΄ ὅμοῦ.  ̓́αγγελος ὦ παῖ, καλῶς εἶ     δῆλος οὐκ εἰδὼς τί δρᾷσ.  Οἰδίπους πῶσ, ὦ γεραιέ;  πρὸς θεῶν δίδασκέ με.  ̓́αγγελος εἰ τῶνδε φεύγεις οὕνεκ΄ εἰς οἴκους μολεῖν.  Οἰδίπους ταρβῶν γε μή μοι Φοῖβος ἐξέλθῃ σαφήσ.  ̓́αγγελος ἦ μὴ μίασμα τῶν φυτευσάντων λάβῃσ;  Οἰδίπους τοῦτ΄ αὐτό, πρέσβυ, τοῦτό μ΄ εἰσαεὶ φοβεῖ.  ̓́αγγελος ἆρ΄ οἶσθα δῆτα πρὸς δίκης οὐδὲν τρέμων;  Οἰδίπους πῶς δ΄ οὐχί, παῖς γ΄ εἰ τῶνδε γεννητῶν ἔφυν;  ̓́αγγελος ὁθούνεκ΄ ἦν σοι Πόλυβος οὐδὲν ἐν γένει.  Οἰδίπους πῶς εἶπασ; οὐ     γὰρ Πόλυβος ἐξέφυσέ με;  ̓́αγγελος οὐ μᾶλλον οὐδὲν τοῦδε τἀνδρόσ, ἀλλ΄ ἴσον.  Οἰδίπους καὶ πῶς ὁ φύσας ἐξ ἴσου τῷ μηδενί;  ̓́αγγελος ἀλλ΄ οὔ σ΄ ἐγείνατ΄  οὔτ΄ ἐκεῖνος οὔτ΄  ἐγώ.  Οἰδίπους ἀλλ΄ ἀντὶ τοῦ δὴ παῖδά μ΄ ὠνομάζετο;  ̓́αγγελος δῶρόν ποτ΄, ἴσθι, τῶν ἐμῶν χειρῶν λαβών.  Οἰδίπους κᾆθ΄ ὧδ΄ ἀπ΄ ἄλλης χειρὸς ἔστερξεν μέγα;  ̓́αγγελος ἡ γὰρ πρὶν αὐτὸν ἐξέπεισ΄ ἀπαιδία.  Οἰδίπους σὺ  δ΄ ἐμπολήσας  ἢ τυχών μ΄ αὐτῷ δίδωσ;   ̓́αγγελος εὑρὼν ναπαίαις ἐν Κιθαιρῶνος πτυχαῖσ.  Οἰδίπους ὡδοιπόρεις δὲ     πρὸς τί τούσδε τοὺς τόπουσ;  ̓́αγγελος ἐνταῦθ΄ ὀρείοις ποιμνίοις ἐπεστάτουν.  Οἰδίπους ποιμὴν γὰρ ἦσθα κἀπὶ θητείᾳ πλάνησ;  ̓́αγγελος σοῦ τ΄, ὦ τέκνον, σωτήρ γε τῷ τότ΄ ἐν χρόνῳ.  Οἰδίπους τί δ΄ ἄλγος ἴσχοντ΄ ἀγκάλαις με λαμβάνεισ;  ̓́αγγελος ποδῶν ἂν ἄρθρα μαρτυρήσειεν τὰ σά·  Οἰδίπους οἴμοι, τί τοῦτ΄    ἀρχαῖον ἐννέπεις κακόν;  ̓́αγγελος λύω σ΄ ἔχοντα  διατόρους ποδοῖν ἀκμάσ.  Οἰδίπους δεινόν γ΄ ὄνειδος σπαργάνων ἀνειλόμην.  ̓́αγγελος ὥστ΄ ὠνομάσθης ἐκ τύχης ταύτης ὃς εἶ.  Οἰδίπους ὦ πρὸς θεῶν, πρὸς μητρὸς ἢ πατρόσ; φράσον.  ̓́αγγελος οὐκ οἶδ΄· ὁ δοὺς δὲ ταῦτ΄ ἐμοῦ λῷον φρονεῖ.  Οἰδίπους ἦ γὰρ παρ΄ ἄλλου μ΄ ἔλαβες οὐδ΄ αὐτὸς τυχών;  ̓́αγγελος οὔκ, ἀλλὰ ποιμὴν ἄλλος ἐκδίδωσί μοι.  Οἰδίπους τίς οὗτοσ; ἦ κάτοισθα δηλῶσαι λόγῳ;  ̓́αγγελος τῶν Λαί̈ου δήπου τις ὠνομάζετο.  Οἰδίπους ἦ τοῦ τυράννου τῆσδε γῆς πάλαι ποτέ;  ̓́αγγελος μάλιστα·  τούτου τἀνδρὸς οὗτος ἦν βοτήρ.  Οἰδίπους ἦ κἄστ΄ ἔτι ζῶν οὗτοσ, ὥστ΄ ἰδεῖν ἐμέ;  ̓́αγγελος ὑμεῖς γ΄ ἄριστ΄  εἰδεῖτ΄ ἂν οὑπιχώριοι.  Οἰδίπους ἔστιν τις ὑμῶν τῶν παρεστώτων πέλασ, ὅστις κάτοιδε τὸν βοτῆρ΄ ὃν ἐννέπει, εἴτ΄ οὖν ἐπ΄ ἀγρῶν εἴτε κἀνθάδ΄ εἰσιδών; σημήναθ΄, ὡς ὁ καιρὸς ηὑρῆσθαι τάδε.  Χορός οἶμαι μὲν οὐδέν΄ ἄλλον ἢ τὸν ἐξ ἀγρῶν, ὃν κἀμάτευες πρόσθεν εἰσιδεῖν·  ἀτὰρ ἥδ΄ ἂν τάδ΄ οὐχ ἥκιστ΄ ἂν ̓ιοκάστη λέγοι.   Οἰδίπους γύναι, νοεῖς ἐκεῖνον, ὅντιν΄ ἀρτίως μολεῖν ἐφιέμεσθα; τόνδ΄ οὗτος λέγει;  ̓ιοκάστη τί δ΄ ὅντιν΄ εἶπε; μηδὲν ἐντραπῇσ·  τὰ δὲ ῥηθέντα βούλου μηδὲ μεμνῆσθαι μάτην.  Οἰδίπους οὐκ ἂν γένοιτο τοῦθ΄ ὅπως ἐγὼ λαβὼν σημεῖα τοιαῦτ΄ οὐ φανῶ τοὐμὸν γένοσ.  ̓ιοκάστη μὴ πρὸς θεῶν, εἴπερ τι τοῦ σαυτοῦ βίου κήδει, ματεύσῃς τοῦθ΄·  ἅλις νοσοῦσ΄ ἐγώ.  Οἰδίπους θάρσει·  σὺ μὲν γὰρ οὐδ΄ ἐὰν τρίτης ἐγὼ μητρὸς φανῶ τρίδουλοσ, ἐκφανεῖ κακή.  ̓ιοκάστη ὅμως πιθοῦ μοι, λίσσομαι·  μὴ δρᾶ τάδε.  Οἰδίπους οὐκ ἂν πιθοίμην μὴ οὐ τάδ΄ ἐκμαθεῖν σαφῶσ.  ̓ιοκάστη καὶ μὴν φρονοῦσά γ΄ εὖ τὰ λῷστά σοι λέγω.  Οἰδίπους τὰ λῷστα τοίνυν ταῦτά μ΄ ἀλγύνει πάλαι.  ̓ιοκάστη ὦ δύσποτμ΄, εἴθε μήποτε γνοίης ὃς εἶ.  Οἰδίπους ἄξει τις ἐλθὼν δεῦρο τὸν βοτῆρά μοι; ταύτην δ΄ ἐᾶτε πλουσίῳ χαίρειν γένει.  ̓ιοκάστη ἰοὺ ἰού, δύστηνε·  τοῦτο γάρ σ΄ ἔχω μόνον προσειπεῖν, ἄλλο δ΄ οὔποθ΄ ὕστερον.  Χορός τί ποτε βέβηκεν, Οἰδίπουσ, ὑπ΄ ἀγρίας ᾄξασα λύπης ἡ γυνή; δέδοιχ΄ ὅπως μὴ ΄κ τῆς σιωπῆς τῆσδ΄ ἀναρρήξει κακά.  Οἰδίπους ὁποῖα χρῄζει ῥηγνύτω·  τοὐμὸν δ΄ ἐγώ, κεἰ σμικρόν ἐστι, σπέρμ΄ ἰδεῖν βουλήσομαι. αὕτη δ΄ ἴσωσ, φρονεῖ γὰρ ὡς γυνὴ μέγα, τὴν δυσγένειαν τὴν ἐμὴν αἰσχύνεται. ἐγὼ δ΄ ἐμαυτὸν παῖδα τῆς Τύχης νέμων τῆς εὖ διδούσης οὐκ ἀτιμασθήσομαι. τῆς γὰρ πέφυκα μητρόσ·  οἱ δὲ συγγενεῖς μῆνές με μικρὸν καὶ μέγαν διώρισαν. τοιόσδε δ΄ ἐκφὺς οὐκ ἂν ἐξέλθοιμ΄ ἔτι ποτ΄  ἄλλοσ, ὥστε μὴ ΄κμαθεῖν τοὐμὸν γένοσ.    Χορός εἴπερ ἐγὼ μάντις εἰμὶ καὶ κατὰ γνώμαν ἴδρισ, οὐ τὸν ̓́ολυμπον ἀπείρων, ὦ Κιθαιρών, οὐκ ἔσει τὰν αὔριον πανσέληνον, μὴ οὐ σέ γε καὶ πατριώταν Οἰδίπουν καὶ τροφὸν καὶ ματέρ΄ αὔξειν, καὶ  χορεύεσθαι πρὸς ἡμῶν, ὡς ἐπὶ ἦρα φέροντα τοῖς ἐμοῖς τυράννοισ. ἰήϊε Φοῖβε, σοὶ δὲ ταῦτ΄ ἀρέστ΄ εἴη.   Χορός τίς σε, τέκνον, τίς σ΄ ἔτικτε τᾶν μακραιώνων ἄρα Πανὸς ὀρεσσιβάτα πατρὸς πελασθεῖσ΄; ἢ σέ γ΄ εὐνάτειρά τις Λοξίου; τῷ γὰρ πλάκες ἀγρόνομοι πᾶσαι φίλαι· εἴθ΄ ὁ Κυλλάνας ἀνάσσων, εἴθ΄  ὁ Βακχεῖος θεὸς ναίων ἐπ΄ ἄκρων ὀρέων σ΄ εὕρημα δέξατ΄ ἔκ του Νυμφᾶν ̔ελικωνίδων, αἷς πλεῖστα συμπαίζει.    Οἰδίπους εἰ χρή τι κἀμὲ μὴ συναλλάξαντά πω, πρέσβεισ, σταθμᾶσθαι, τὸν βοτῆρ΄ ὁρᾶν δοκῶ, ὅνπερ πάλαι ζητοῦμεν·  ἔν τε γὰρ μακρῷ γήρᾳ ξυνᾴδει τῷδε τἀνδρὶ σύμμετροσ, ἄλλως τε τοὺς ἄγοντας ὥσπερ οἰκέτας ἔγνωκ΄ ἐμαυτοῦ·  τῇ δ΄ ἐπιστήμῃ σύ μου προύχοις τάχ΄ ἄν που, τὸν βοτῆρ΄ ἰδὼν πάροσ.  Χορός ἔγνωκα γάρ, σάφ΄ ἴσθι·  Λαί̈ου γὰρ ἦν εἴπερ τις ἄλλος πιστὸς ὡς νομεὺς ἀνήρ.  Οἰδίπους σὲ πρῶτ΄ ἐρωτῶ, τὸν Κορίνθιον ξένον, ἦ τόνδε φράζεισ;  ̓́αγγελος τοῦτον, ὅνπερ εἰσορᾷσ.  Οἰδίπους οὗτος σύ, πρέσβυ, δεῦρό μοι φώνει βλέπων ὅσ΄ ἄν σ΄ ἐρωτῶ.  Λαί̈ου ποτ΄ ἦσθα σύ;  Θεράπων ἦ δοῦλος οὐκ ὠνητόσ, ἀλλ΄ οἴκοι τραφείσ.  Οἰδίπους ἔργον μεριμνῶν ποῖον ἢ βίον τινά;  Θεράπων ποίμναις τὰ πλεῖστα τοῦ βίου συνειπόμην.  Οἰδίπους χώροις μάλιστα      πρὸς τίσι ξύναυλος ὤν;  Θεράπων ἦν μὲν Κιθαιρών, ἦν δὲ πρόσχωρος τόποσ.  Οἰδίπους τὸν ἄνδρα τόνδ΄ οὖν οἶσθα τῇδέ που μαθών;  Θεράπων τί χρῆμα δρῶντα; ποῖον ἄνδρα καὶ λέγεισ;  Οἰδίπους τόνδ΄ ὃς πάρεστιν·  ἢ ξυναλλάξας τί πω;  Θεράπων οὐχ ὥστε γ΄ εἰπεῖν ἐν τάχει μνήμης ἄπο.  ̓́αγγελος κοὐδέν γε θαῦμα, δέσποτ΄·  ἀλλ΄ ἐγὼ σαφῶς ἀγνῶτ΄ ἀναμνήσω νιν.  εὖ γὰρ οἶδ΄ ὅτι κάτοιδεν, ἦμος τῷ Κιθαιρῶνος τόπῳ, ὁ μὲν διπλοῖσι ποιμνίοισ, ἐγὼ δ΄ ἑνί, ἐπλησίαζον τῷδε τἀνδρὶ τρεῖς ὅλους ἐξ ἦρος εἰς ἀρκτοῦρον ἑκμήνους χρόνουσ· χειμῶνα δ΄ ἤδη τἀμά τ΄ εἰς ἔπαυλ΄ ἐγὼ ἤλαυνον οὗτός τ΄ εἰς τὰ Λαί̈ου σταθμά. λέγω τι τούτων ἢ οὐ λέγω πεπραγμένον;   Θεράπων λέγεις ἀληθῆ, καίπερ ἐκ μακροῦ χρόνου.  ̓́αγγελος φέρ΄ εἰπὲ νῦν, τότ΄ οἶσθα παῖδά μοί τινα δούσ, ὡς ἐμαυτῷ θρέμμα θρεψαίμην ἐγώ;  Θεράπων τί δ΄ ἔστι; πρὸς   τί τοῦτο τοὔπος ἱστορεῖσ;  ̓́αγγελος ὅδ΄ ἐστίν, ὦ τᾶν, κεῖνος ὃς τότ΄ ἦν νέοσ.  Θεράπων οὐκ εἰς ὄλεθρον; οὐ σιωπήσας ἔσει;  Οἰδίπους ἆ, μὴ κόλαζε, πρέσβυ, τόνδ΄, ἐπεὶ τὰ σὰ δεῖται κολαστοῦ μᾶλλον ἢ τὰ τοῦδ΄ ἔπη.  Θεράπων τί δ΄, ὦ φέριστε δεσποτῶν, ἁμαρτάνω;  Οἰδίπους οὐκ ἐννέπων τὸν παῖδ΄  ὃν οὗτος ἱστορεῖ.  Θεράπων λέγει γὰρ εἰδὼς  οὐδέν, ἀλλ΄ ἄλλως πονεῖ.  Οἰδίπους σὺ πρὸς χάριν μὲν οὐκ ἐρεῖσ, κλαίων δ΄ ἐρεῖσ.  Θεράπων μὴ δῆτα, πρὸς θεῶν, τὸν γέροντά μ΄ αἰκίσῃ.  Οἰδίπους οὐχ ὡς τάχος τις    τοῦδ΄ ἀποστρέψει χέρασ;  Θεράπων δύστηνοσ, ἀντὶ τοῦ; τί προσχρῄζων μαθεῖν;  Οἰδίπους τὸν παῖδ΄ ἔδωκας τῷδ΄  ὃν οὗτος ἱστορεῖ;  Θεράπων ἔδωκ΄·  ὀλέσθαι δ΄ ὤφελον τῇδ΄ ἡμέρᾳ.  Οἰδίπους ἀλλ΄ εἰς τόδ΄ ἥξεις μὴ λέγων γε τοὔνδικον.  Θεράπων πολλῷ γε μᾶλλον, ἢν φράσω, διόλλυμαι.  Οἰδίπους ἁνὴρ ὅδ΄, ὡς ἔοικεν, ἐς τριβὰς ἐλᾷ.  Θεράπων οὐ δῆτ΄ ἔγωγ΄,   ἀλλ΄ εἶπον, ὡς δοίην, πάλαι.  Οἰδίπους πόθεν λαβών; οἰκεῖον ἢ ΄ξ ἄλλου τινόσ;  Θεράπων ἐμὸν μὲν οὐκ ἔγωγ΄, ἐδεξάμην δέ του.  Οἰδίπους τίνος πολιτῶν τῶνδε κἀκ ποίας στέγησ;  Θεράπων μὴ πρὸς θεῶν, μή, δέσποθ΄, ἱστόρει πλέον.  Οἰδίπους ὄλωλασ, εἴ σε ταῦτ΄ ἐρήσομαι πάλιν.  Θεράπων τῶν Λαί̈ου τοίνυν τις ἦν γεννημάτων.  Οἰδίπους ἦ δοῦλος ἢ κείνου τις ἐγγενὴς γεγώσ;  Θεράπων οἴμοι, πρὸς αὐτῷ γ΄ εἰμὶ τῷ δεινῷ λέγειν.  Οἰδίπους κἄγωγ΄  ἀκούειν·  ἀλλ΄  ὅμως ἀκουστέον.   Θεράπων κείνου γέ τοι δὴ παῖς ἐκλῄζεθ΄·  ἡ δ΄ ἔσω κάλλιστ΄ ἂν εἴποι σὴ γυνὴ τάδ΄ ὡς ἔχει.  Οἰδίπους ἦ γὰρ δίδωσιν ἥδε σοι;  Θεράπων μάλιστ΄, ἄναξ.  Οἰδίπους ὡς πρὸς τί χρείασ;  Θεράπων ὡς ἀναλώσαιμί νιν.  Οἰδίπους τεκοῦσα τλήμων;  Θεράπων θεσφάτων γ΄ ὄκνῳ κακῶν.  Οἰδίπους ποίων;  Θεράπων κτενεῖν νιν τοὺς τεκόντας ἦν λόγοσ.  Οἰδίπους πῶς δῆτ΄ ἀφῆκας τῷ γέροντι τῷδε σύ;  Θεράπων κατοικτίσασ, ὦ δέσποθ΄, ὡς ἄλλην χθόνα δοκῶν ἀποίσειν,    αὐτὸς ἔνθεν ἦν·  ὁ δὲ κάκ΄  εἰς μέγιστ΄  ἔσωσεν.  εἰ γὰρ οὗτος εἶ ὅν φησιν οὗτοσ, ἴσθι δύσποτμος γεγώσ.  Οἰδίπους ἰοὺ ἰού·  τὰ πάντ΄ ἂν ἐξήκοι σαφῆ. ὦ φῶσ, τελευταῖόν σε προσβλέψαιμι νῦν, ὅστις πέφασμαι φύς τ΄ ἀφ΄ ὧν οὐ χρῆν, ξὺν οἷς τ΄ οὐ χρῆν ὁμιλῶν, οὕς τέ μ΄ οὐκ ἔδει κτανών.    Χορός ἰὼ γενεαὶ βροτῶν, ὡς ὑμᾶς ἴσα καὶ τὸ μηδὲν ζώσας ἐναριθμῶ. τίς γάρ, τίς ἀνὴρ πλέον τᾶς εὐδαιμονίας φέρει ἢ τοσοῦτον ὅσον δοκεῖν καὶ  δόξαντ΄ ἀποκλῖναι; τὸν σόν τοι παράδειγμ΄ ἔχων, τὸν σὸν δαίμονα, τὸν σόν, ὦ τλᾶμον Οἰδιπόδα, βροτῶν οὐδὲν μακαρίζω·   Χορός ὅστις καθ΄  ὑπερβολὰν τοξεύσας ἐκράτησε τοῦ πάντ΄ εὐδαίμονος ὄλβου, ὦ Ζεῦ, κατὰ μὲν φθίσας τὰν γαμψώνυχα παρθένον χρησμῳδόν, θανάτων δ΄ ἐμᾷ χώρᾳ πύργος ἀνέστα· ἐξ οὗ καὶ βασιλεὺς καλεῖ ἐμὸς καὶ τὰ μέγιστ΄ ἐτιμάθησ, ταῖς μεγάλαισιν ἐν Θήβαισιν ἀνάσσων.   Χορός τανῦν δ΄ ἀκούειν τίς ἀθλιώτεροσ; τίς ἄταις ἀγρίαισ, τίς ἐν πόνοις ξύνοικος ἀλλαγᾷ βίου; ἰὼ κλεινὸν Οἰδίπου κάρα, ἦ στέγας λιμὴν αὑτὸς ἤρκεσεν παιδὶ καὶ πατρὶ θαλαμηπόλῳ πεσεῖν; πῶς ποτε πῶς ποθ΄ αἱ πατρῷαί σ΄ ἄλοκες φέρειν, τάλασ, σῖγ΄ ἐδυνάθησαν ἐς τοσόνδε;   Χορός ἐφηῦρέ σ΄ ἄκονθ΄ ὁ πάνθ΄ ὁρῶν χρόνοσ, δικάζει τ΄ ἄγαμον γάμον πάλαι τεκνοῦντα καὶ τεκνούμενον. ἰώ, Λαί̈ειον ὦ τέκνον, εἴθε σ΄ εἴθε σε μήποτ΄ εἰδόμαν. δύρομαι γὰρ ὥσπερ ἰάλεμον χέων ἐκ στομάτων.  τὸ δ΄ ὀρθὸν εἰπεῖν, ἀνέπνευσά τ΄ ἐκ σέθεν καὶ κατεκοίμασα τοὐμὸν ὄμμα.    ̓εξάγγελος ὦ γῆς μέγιστα τῆσδ΄ ἀεὶ τιμώμενοι, οἷ΄, ἔργ΄ ἀκούσεσθ΄, οἷα δ΄ εἰσόψεσθ΄, ὅσον δ΄ ἀρεῖσθε πένθοσ, εἴπερ ἐγγενῶς ἔτι τῶν Λαβδακείων ἐντρέπεσθε δωμάτων. οἶμαι γὰρ οὔτ΄ ἂν ̓́ιστρον οὔτε Φᾶσιν ἂν νίψαι καθαρμῷ τήνδε τὴν στέγην, ὅσα κεύθει, τὰ δ΄ αὐτίκ΄ εἰς τὸ φῶς φανεῖ κακὰ ἑκόντα κοὐκ ἄκοντα.  τῶν δὲ πημονῶν μάλιστα λυποῦσ΄ αἳ φανῶσ΄ αὐθαίρετοι.  Χορός λείπει μὲν οὐδ΄ ἃ πρόσθεν εἴδομεν τὸ μὴ οὐ βαρύστον΄ εἶναι·  πρὸς δ΄ ἐκείνοισιν τί φῄσ;  ̓εξάγγελος ὁ μὲν τάχιστος τῶν λόγων εἰπεῖν τε καὶ μαθεῖν, τέθνηκε θεῖον ̓ιοκάστης κάρα.  Χορός ὦ δυστάλαινα, πρὸς τίνος ποτ΄ αἰτίασ;   ̓εξάγγελος αὐτὴ πρὸς αὑτῆσ.  τῶν δὲ πραχθέντων τὰ μὲν ἄλγιστ΄ ἄπεστιν·  ἡ γὰρ ὄψις οὐ πάρα. ὅμως δ΄, ὅσον γε κἀν ἐμοὶ μνήμης ἔνι, πεύσει τὰ κείνης ἀθλίας παθήματα. ὅπως γὰρ ὀργῇ χρωμένη παρῆλθ΄ ἔσω θυρῶνοσ, ἵετ΄ εὐθὺ πρὸς τὰ νυμφικὰ λέχη, κόμην σπῶσ΄ ἀμφιδεξίοις ἀκμαῖσ. πύλας δ΄, ὅπως εἰσῆλθ΄, ἐπιρράξασ΄ ἔσω καλεῖ τὸν ἤδη Λάϊον πάλαι νεκρόν, μνήμην παλαιῶν σπερμάτων ἔχουσ΄, ὑφ΄ ὧν θάνοι μὲν αὐτόσ, τὴν δὲ τίκτουσαν λίποι τοῖς οἷσιν αὐτοῦ δύστεκνον παιδουργίαν. γοᾶτο δ΄ εὐνάσ, ἔνθα δύστηνος διπλοῦς ἐξ ἀνδρὸς ἄνδρα καὶ τέκν΄  ἐκ τέκνων τέκοι. χὤπως μὲν ἐκ τῶνδ΄ οὐκέτ΄ οἶδ΄ ἀπόλλυται· βοῶν γὰρ εἰσέπαισεν Οἰδίπουσ, ὑφ΄ οὗ οὐκ ἦν τὸ κείνης ἐκθεάσασθαι κακόν, ἀλλ΄ εἰς ἐκεῖνον περιπολοῦντ΄ ἐλεύσσομεν. φοιτᾷ γὰρ ἡμᾶς ἔγχος ἐξαιτῶν πορεῖν, γυναῖκά τ΄ οὐ γυναῖκα, μητρῴαν δ΄ ὅπου κίχοι διπλῆν ἄρουραν οὗ τε καὶ τέκνων. λυσσῶντι δ΄ αὐτῷ δαιμόνων δείκνυσί τισ· οὐδεὶς γὰρ ἀνδρῶν, οἳ παρῆμεν ἐγγύθεν. δεινὸν δ΄ ἀύσας ὡς ὑφηγητοῦ τινος πύλαις διπλαῖς ἐνήλατ΄, ἐκ δὲ πυθμένων ἔκλινε κοῖλα κλῇθρα κἀμπίπτει στέγῃ. οὗ δὴ κρεμαστὴν τὴν γυναῖκ΄ ἐσείδομεν, πλεκταῖσιν αἰώραισιν ἐμπεπλεγμένην. ὁ δ΄ ὡς ὁρᾷ νιν, δεινὰ βρυχηθεὶς τάλας χαλᾷ κρεμαστὴν ἀρτάνην.  ἐπεὶ δὲ γῇ ἔκειτο τλήμων, δεινὰ δ΄ ἦν τἀνθένδ΄ ὁρᾶν. ἀποσπάσας γὰρ εἱμάτων χρυσηλάτους περόνας ἀπ΄ αὐτῆσ, αἷσιν ἐξεστέλλετο, ἄρας ἔπαισεν ἄρθρα τῶν αὑτοῦ κύκλων, αὐδῶν τοιαῦθ΄, ὁθούνεκ΄ οὐκ ὄψοιντό νιν οὔθ΄ οἷ΄ ἔπασχεν οὔθ΄ ὁποῖ΄ ἔδρα κακά, ἀλλ΄ ἐν σκότῳ τὸ λοιπὸν οὓς μὲν οὐκ ἔδει ὀψοίαθ΄, οὓς δ΄ ἔχρῃζεν οὐ γνωσοίατο. τοιαῦτ΄ ἐφυμνῶν πολλάκις τε κοὐχ ἅπαξ ἤρασσ΄ ἐπαίρων βλέφαρα.  φοίνιαι δ΄ ὁμοῦ γλῆναι γένει΄ ἔτελλον, οὐδ΄ ἀνίεσαν φόνου μυδώσας σταγόνασ, ἀλλ΄ ὁμοῦ μέλας ὄμβρος χαλάζης αἱματοῦς ἐτέγγετο. τάδ΄ ἐκ δυοῖν ἔρρωγεν, οὐ μόνου κάτα, ἀλλ΄ ἀνδρὶ καὶ γυναικὶ συμμιγῆ κακά. ὁ πρὶν παλαιὸς δ΄ ὄλβος ἦν πάροιθε μὲν ὄλβος δικαίωσ·  νῦν δὲ τῇδε θἠμέρᾳ στεναγμόσ, ἄτη, θάνατοσ, αἰσχύνη, κακῶν ὅσ΄ ἐστὶ πάντων ὀνόματ΄, οὐδέν ἐστ΄ ἀπόν.   Χορός νῦν δ΄ ἔσθ΄ ὁ τλήμων ἐν τίνι σχολῇ κακοῦ;  ̓εξάγγελος βοᾷ διοίγειν κλῇθρα καὶ δηλοῦν τινα τοῖς πᾶσι Καδμείοισι τὸν πατροκτόνον, τὸν μητέρ΄αὐδῶν ἀνόσι΄ οὐδὲ ῥητά μοι, ὡς ἐκ χθονὸς ῥίψων ἑαυτὸν οὐδ΄  ἔτι μενῶν δόμοις ἀραῖοσ, ὡς ἠράσατο. ῥώμης γε μέντοι καὶ προηγητοῦ τινος δεῖται·  τὸ γὰρ νόσημα μεῖζον ἢ φέρειν. δείξει δὲ καὶ σοί·  κλῇθρα γὰρ πυλῶν τάδε διοίγεται·  θέαμα δ΄ εἰσόψει τάχα τοιοῦτον οἷον καὶ   στυγοῦντ΄ ἐποικτίσαι.   Χορός ὦ δεινὸν ἰδεῖν πάθος ἀνθρώποισ, ὦ δεινότατον πάντων ὅσ΄ ἐγὼ προσέκυρσ΄ ἤδη.  τίς σ΄, ὦ τλῆμον, προσέβη μανία;  τίς ὁ πηδήσας μείζονα δαίμων τῶν μακίστων πρὸς σῇ δυσδαίμονι μοίρᾳ; φεῦ φεῦ, δύσταν΄· ἀλλ΄ οὐδ΄ ἐσιδεῖν δύναμαί σε, θέλων πόλλ΄ ἀνερέσθαι, πολλὰ πυθέσθαι, πολλὰ δ΄ ἀθρῆσαι· τοίαν φρίκην παρέχεις μοι. Οἰδίπους αἰαῖ αἰαῖ, δύστανος ἐγώ, ποῖ γᾶς φέρομαι τλάμων; πᾷ μοι φθογγὰ διαπωτᾶται φοράδην; ἰὼ δαῖμον, ἵν΄ ἐξήλλου.  Χορός ἐς δεινὸν οὐδ΄ ἀκουστὸν οὐδ΄ ἐπόψιμον.    Οἰδίπους ἰὼ σκότου νέφος ἐμὸν ἀπότροπον, ἐπιπλόμενον ἄφατον, ἀδάματόν τε καὶ δυσούριστον ὄν. οἴμοι, οἴμοι μάλ΄ αὖθισ·  οἷον εἰσέδυ μ΄ ἅμα κέντρων τε τῶνδ΄ οἴστρημα καὶ μνήμη κακῶν.  Χορός καὶ θαῦμά γ΄ οὐδὲν ἐν τοσοῖσδε πήμασιν διπλᾶ  σε πενθεῖν καὶ διπλᾶ φορεῖν κακά.   Οἰδίπους ἰὼ φίλοσ, σὺ μὲν ἐμὸς ἐπίπολος ἔτι μόνιμοσ·  ἔτι γὰρ ὑπομένεις με τὸν τυφλὸν κηδεύων. φεῦ φεῦ. οὐ γάρ με λήθεισ, ἀλλὰ γιγνώσκω σαφῶσ, καίπερ σκοτεινόσ, τήν γε σὴν αὐδὴν ὅμωσ.  Χορός ὦ δεινὰ δράσασ, πῶς ἔτλης τοιαῦτα σὰς ὄψεις μαρᾶναι; τίς σ΄ ἐπῆρε δαιμόνων;   Οἰδίπους ̓απόλλων τάδ΄ ἦν, ̓απόλλων, φίλοι, ὁ κακὰ κακὰ τελῶν ἐμὰ τάδ΄ ἐμὰ πάθεα. ἔπαισε δ΄ αὐτόχειρ νιν οὔτισ, ἀλλ΄ ἐγὼ τλάμων. τί γὰρ ἔδει μ΄ ὁρᾶν, ὅτῳ γ΄ ὁρῶντι μηδὲν ἦν ἰδεῖν γλυκύ; Χορός ἦν τᾷδ΄ ὅπωσπερ καὶ σύ φῄσ. Οἰδίπους τί δῆτ΄ ἐμοὶ βλεπτὸν ἢ στερκτὸν ἢ προσήγορον ἔτ΄ ἔστ΄ ἀκούειν ἡδονᾷ φίλοι; ἀπάγετ΄ ἐκτόπιον ὅ τι τάχιστά με, ἀπάγετ΄, ὦ φίλοι, τὸν μέγ΄ ὀλέθριον τὸν καταρατότατον, ἔτι δὲ καὶ θεοῖς ἐχθρότατον βροτῶν. Χορός δείλαιε τοῦ νοῦ τῆς τε συμφορᾶς ἴσον, ὡς σ΄ ἠθέλησα μηδέ γ΄ ἂν γνῶναί ποτε.   Οἰδίπους ὄλοιθ΄  ὅστις ἦν, ὃς ἀγρίας πέδας μονάδ΄ ἐπιποδίας ἔλυσ΄ μ΄ ἀπό τε φόνου ἔρυτο κἀνέσωσεν, οὐδὲν εἰς χάριν πράσσων. τότε γὰρ ἂν θανὼν οὐκ ἦ φίλοισιν οὐδ΄ ἐμοὶ τοσόνδ΄ ἄχοσ. Χορός θέλοντι κἀμοὶ τοῦτ΄ ἂν ἦν. Οἰδίπους οὔκουν πατρός γ΄  ἂν φονεὺς ἦλθον οὐδὲ νυμφίος βροτοῖς ἐκλήθην ὧν ἔφυν ἄπο. νῦν δ΄ ἄθεος μέν εἰμ΄, ἀνοσίων δὲ παῖσ, ὁμολεχὴς δ΄ ἀφ΄ ὧν αὐτὸς ἔφυν τάλασ. εἰ δέ τι πρεσβύτερον ἔτι κακοῦ κακόν, τοῦτ΄ ἔλαχ΄ Οἰδίπουσ.    Χορός οὐκ οἶδ΄ ὅπως σε φῶ βεβουλεῦσθαι καλῶσ· κρείσσων γὰρ ἦσθα μηκέτ΄ ὢν ἢ ζῶν τυφλόσ.  Οἰδίπους ὡς μὲν τάδ΄ οὐχ ὧδ΄ ἔστ΄ ἄριστ΄ εἰργασμένα, μή μ΄ ἐκδίδασκε, μηδὲ συμβούλευ΄ ἔτι. ἐγὼ γὰρ οὐκ οἶδ΄ ὄμμασιν ποίοις βλέπων πατέρα ποτ΄ ἂν προσεῖδον εἰς ̔́αιδου μολὼν οὐδ΄ αὖ τάλαιναν μητέρ΄, οἷν ἐμοὶ δυοῖν ἔργ΄ ἐστὶ κρείσσον΄ ἀγχόνης εἰργασμένα. ἀλλ΄ ἡ τέκνων δῆτ΄ ὄψις ἦν ἐφίμεροσ, βλαστοῦσ΄ ὅπως ἔβλαστε, προσλεύσσειν ἐμοί; οὐ δῆτα τοῖς γ΄ ἐμοῖσιν ὀφθαλμοῖς ποτε· οὐδ΄ ἄστυ γ΄ οὐδὲ πύργος οὐδὲ δαιμόνων ἀγάλμαθ΄ ἱερά, τῶν ὁ παντλήμων ἐγὼ κάλλιστ΄ ἀνὴρ εἷς ἔν γε ταῖς Θήβαις τραφεὶς ἀπεστέρησ΄ ἐμαυτόν, αὐτὸς ἐννέπων ὠθεῖν ἅπαντας τὸν ἀσεβῆ, τὸν ἐκ θεῶν φανέντ΄ ἄναγνον καὶ γένους τοῦ Λαί̈ου. τοιάνδ΄ ἐγὼ κηλῖδα μηνύσας ἐμὴν ὀρθοῖς ἔμελλον ὄμμασιν τούτους ὁρᾶν; ἥκιστά γ΄·  ἀλλ΄ εἰ τῆς ἀκουούσης ἔτ΄ ἦν πηγῆς δι΄ ὤτων φραγμόσ, οὐκ ἂν ἐσχόμην τὸ μὴ ἀποκλῇσαι τοὐμὸν ἄθλιον δέμασ, ἵν΄ ἦ τυφλός τε καὶ κλύων μηδέν· τὸ γὰρ τὴν φροντίδ΄ ἔξω τῶν κακῶν οἰκεῖν γλυκύ. ἰὼ Κιθαιρών, τί μ΄ ἐδέχου; τί μ΄ οὐ λαβὼν ἔκτεινας εὐθύσ, ὡς ἔδειξα μήποτε ἐμαυτὸν ἀνθρώποισιν ἔνθεν ἦ γεγώσ; ὦ Πόλυβε καὶ Κόρινθε καὶ τὰ πάτρια λόγῳ παλαιὰ δώμαθ΄, οἷον ἆρά με κάλλος κακῶν ὕπουλον ἐξεθρέψατε· νῦν γὰρ κακός τ΄ ὢν κἀκ κακῶν εὑρίσκομαι. ὦ τρεῖς κέλευθοι καὶ κεκρυμμένη νάπη δρυμός τε καὶ στενωπὸς ἐν τριπλαῖς ὁδοῖσ, αἳ τοὐμὸν αἷμα τῶν ἐμῶν χειρῶν ἄπο ἐπίετε πατρόσ, ἆρά μου μέμνησθ΄ ἔτι οἷ΄ ἔργα δράσας ὑμὶν εἶτα δεῦρ΄ ἰὼν ὁποῖ΄ ἔπρασσον αὖθισ; ᾧ γάμοι γάμοι, ἐφύσαθ΄ ἡμᾶσ, καὶ φυτεύσαντες πάλιν ἀνεῖτε ταὐτοῦ σπέρμα, κἀπεδείξατε πατέρασ, ἀδελφούσ, παῖδασ, αἷμ΄ ἐμφύλιον, νύμφασ, γυναῖκας μητέρας τε, χὠπόσα αἴσχιστ΄ ἐν ἀνθρώποισιν ἔργα γίγνεται. ἀλλ΄ οὐ γὰρ αὐδᾶν ἔσθ΄ ἃ μηδὲ δρᾶν καλόν, ὅπως τάχιστα πρὸς θεῶν ἔξω μέ που καλύψατ΄ ἢ φονεύσατ΄ ἢ θαλάσσιον ἐκρίψατ΄, ἔνθα μήποτ΄ εἰσόψεσθ΄ ἔτι. ἴτ΄, ἀξιώσατ΄ ἀνδρὸς ἀθλίου θιγεῖν. πίθεσθε, μὴ δείσητε·  τἀμὰ γὰρ κακὰ οὐδεὶς οἷός τε πλὴν ἐμοῦ φέρειν βροτῶν.   Χορός ἀλλ΄ ὧν ἐπαιτεῖς εἰς δέον πάρεσθ΄ ὅδε Κρέων τὸ πράσσειν καὶ τὸ βουλεύειν, ἐπεὶ χώρας λέλειπται μοῦνος ἀντὶ σοῦ φύλαξ.  Οἰδίπους οἴμοι, τί δῆτα λέξομεν πρὸς τόνδ΄ ἔποσ; τίς μοι φανεῖται πίστις ἔνδικοσ;  τὰ γὰρ πάρος πρὸς αὐτὸν πάντ΄ ἐφεύρημαι κακόσ.  Κρέων οὐχ ὡς γελαστήσ, Οἰδίπουσ, ἐλήλυθα, οὐδ΄ ὡς ὀνειδιῶν τι τῶν πάρος κακῶν. ἀλλ΄ εἰ τὰ θνητῶν μὴ καταισχύνεσθ΄ ἔτι γένεθλα, τὴν γοῦν πάντα βόσκουσαν φλόγα αἰδεῖσθ΄ ἄνακτος ̔ηλίου, τοιόνδ΄ ἄγος ἀκάλυπτον οὕτω δεικνύναι, τὸ μήτε γῆ μήτ΄ ὄμβρος ἱερὸς μήτε φῶς προσδέξεται. ἀλλ΄ ὡς τάχιστ΄ ἐς οἶκον ἐσκομίζετε· τοῖς ἐν γένει γὰρ τἀγγενῆ μάλισθ΄ ὁρᾶν μόνοις τ΄ ἀκούειν εὐσεβῶς ἔχει κακά.  Οἰδίπους πρὸς θεῶν, ἐπείπερ ἐλπίδος μ΄ ἀπέσπασασ, ἄριστος ἐλθὼν πρὸς κάκιστον ἄνδρ΄ ἐμέ, πιθοῦ τί μοι·  πρὸς σοῦ γὰρ οὐδ΄ ἐμοῦ φράσω.  Κρέων καὶ τοῦ με χρείας ὧδε λιπαρεῖς τυχεῖν;  Οἰδίπους ῥῖψόν με γῆς ἐκ τῆσδ΄ ὅσον τάχισθ΄, ὅπου θνητῶν φανοῦμαι μηδενὸς προσήγοροσ.  Κρέων ἔδρασ΄ ἂν εὖ τοῦτ΄ ἴσθ΄ ἄν, εἰ μὴ τοῦ θεοῦ πρώτιστ΄ ἔχρῃζον ἐκμαθεῖν τί πρακτέαν.  Οἰδίπους ἀλλ΄ ἥ γ΄ ἐκείνου πᾶσ΄ ἐδηλώθη φάτισ, τὸν πατροφόντην, τὸν ἀσεβῆ μ΄ ἀπολλύναι.  Κρέων οὕτως ἐλέχθη ταῦθ΄·  ὅμως δ΄ ἵν΄ ἕσταμεν χρείασ, ἄμεινον ἐκμαθεῖν τι δραστέον.  Οἰδίπους οὕτως ἄρ΄ ἀνδρὸς ἀθλίου πεύσεσθ΄ ὕπερ;  Κρέων καὶ γὰρ σὺ νῦν τἂν τῷ θεῷ πίστιν φέροισ.   Οἰδίπους καὶ σοί γ΄ ἐπισκήπτω τε καὶ προστέψομαι, τῆς μὲν κατ΄ οἴκους αὐτὸς ὃν θέλεις τάφον θοῦ·  καὶ γὰρ ὀρθῶς τῶν γε σῶν τελεῖς ὕπερ· ἐμοῦ δὲ μήποτ΄ ἀξιωθήτω τόδε πατρῷον ἄστυ  ζῶντος οἰκητοῦ τυχεῖν, ἀλλ΄ ἔα με ναίειν ὄρεσιν, ἔνθα κλῄζεται οὑμὸς Κιθαιρὼν οὗτοσ, ὃν μήτηρ τέ μοι πατήρ τ΄ ἐθέσθην ζῶντε κύριον τάφον, ἵν΄ ἐξ ἐκείνων, οἵ μ΄ ἀπωλλύτην, θάνω. καίτοι τοσοῦτόν γ΄ οἶδα, μήτε μ΄ ἂν νόσον μήτ΄ ἄλλο πέρσαι μηδέν·  οὐ γὰρ ἄν ποτε θνῄσκων ἐσώθην, μὴ ΄πί τῳ δεινῷ κακῷ. ἀλλ΄ ἡ μὲν ἡμῶν μοῖρ΄, ὅποιπερ εἶσ΄, ἴτω· παίδων δὲ τῶν μὲν ἀρσένων μή μοι, Κρέων, προσθῇ μέριμναν·  ἄνδρες εἰσίν, ὥστε μὴ σπάνιν ποτὲ σχεῖν, ἔνθ΄ ἂν ὦσι, τοῦ βίου· ταῖν δ΄ ἀθλίαιν οἰκτραῖν τε παρθένοιν ἐμαῖν, αἷν οὔποθ΄ ἡμὴ χωρὶς ἐστάθη βορᾶς τράπεζ΄ ἄνευ τοῦδ΄ ἀνδρόσ, ἀλλ΄ ὅσων ἐγὼ ψαύοιμι, πάντων τῶνδ΄ ἀεὶ μετειχέτην· αἷν μοι μέλεσθαι·  καὶ μάλιστα μὲν χεροῖν ψαῦσαί μ΄ ἔασον κἀποκλαύσασθαι κακά. ἴθ΄ ὦναξ, ἴθ΄ ὦ γονῇ γενναῖε·  χερσί τἂν θιγὼν δοκοῖμ΄ ἔχειν σφᾶσ, ὥσπερ ἡνίκ΄  ἔβλεπον. τί φημί; οὐ δὴ κλύω που πρὸς θεῶν τοῖν μοι φίλοιν δακρυρροούντοιν, καί μ΄ ἐποικτίρας Κρέων ἔπεμψέ μοι τὰ φίλτατ΄ ἐκγόνοιν ἐμοῖν; λέγω τι;  Κρέων λέγεισ·  ἐγὼ γὰρ εἰμ΄ ὁ πορσύνας τάδε, γνοὺς τὴν παροῦσαν τέρψιν, ἥ σ΄ εἶχεν πάλαι.   Οἰδίπους ἀλλ΄ εὐτυχοίησ, καί σε τῆσδε τῆσδε τῆς ὁδοῦ δαίμων ἄμεινον ἢ ΄μὲ φρουρήσας τύχοι. ὦ τέκνα, ποῦ ποτ΄  ἐστέ;  δεῦρ΄  ἴτ΄, ἔλθετε ὡς τὰς ἀδελφὰς τάσδε τὰς ἐμὰς χέρασ, αἳ τοῦ φυτουργοῦ  πατρὸς ὑμὶν ὧδ΄ ὁρᾶν τὰ πρόσθε λαμπρὰ προυξένησαν ὄμματα· ὃς ὑμίν, ὦ τέκν΄, οὔθ΄ ὁρῶν οὔθ΄ ἱστορῶν πατὴρ ἐφάνθην ἔνθεν αὐτὸς ἠρόθην. καὶ σφὼ δακρύω· προσβλέπειν γὰρ οὐ σθένω· νοούμενος τὰ λοιπὰ τοῦ πικροῦ βίου, οἷον βιῶναι σφὼ πρὸς ἀνθρώπων χρεών. ποίας γὰρ ἀστῶν ἥξετ΄ εἰς ὁμιλίασ, ποίας δ΄ ἑορτάσ, ἔνθεν οὐ κεκλαυμέναι πρὸς οἶκον ἵξεσθ΄ ἀντὶ τῆς θεωρίασ; ἀλλ΄ ἡνίκ΄ ἂν δὴ πρὸς γάμων ἥκητ΄ ἀκμάσ, τίς οὗτος ἔσται, τίς παραρρίψει, τέκνα, τοιαῦτ΄ ὀνείδη λαμβάνων, ἃ ταῖς ἐμαῖς γοναῖσιν ἔσται σφῷν θ΄ ὁμοῦ δηλήματα; τί γὰρ κακῶν ἄπεστι; τὸν πατέρα πατὴρ ὑμῶν ἔπεφνε·  τὴν τεκοῦσαν ἤροσεν, ὅθεν περ αὐτὸς ἐσπάρη, κἀκ τῶν ἴσων ἐκτήσαθ΄ ὑμᾶσ, ὧνπερ αὐτὸς ἐξέφυ. τοιαῦτ΄ ὀνειδιεῖσθε·  κᾆτα τίς γαμεῖ; οὐκ ἔστιν οὐδείσ, ὦ τέκν΄, ἀλλὰ δηλαδὴ χέρσους φθαρῆναι κἀγάμους ὑμᾶς χρεών. ὦ παῖ Μενοικέωσ, ἀλλ΄ ἐπεὶ μόνος πατὴρ ταύταιν λέλειψαι, νὼ γάρ, ὣ ΄φυτεύσαμεν, ὀλώλαμεν δύ΄ ὄντε, μή σφε περιίδῃς πτωχὰς ἀνάνδρους ἐκγενεῖς ἀλωμένασ, μηδ΄ ἐξισώσῃς τάσδε τοῖς ἐμοῖς κακοῖσ. ἀλλ΄ οἴκτισόν σφασ, ὧδε τηλικάσδ΄ ὁρῶν πάντων ἐρήμουσ, πλὴν ὅσον τὸ σὸν μέροσ. ξύννευσον, ὦ γενναῖε, σῇ ψαύσας χερί. πόλλ΄ ἂν παρῄνουν·  νῦν δὲ τοῦτ΄ εὔχεσθέ μοι, οὗ καιρὸς ἐᾷ ζῆν, τοῦ βίου δὲ λῴονος ὑμᾶς κυρῆσαι τοῦ   φυτεύσαντος πατρόσ.  Κρέων ἅλις ἵν΄ ἐξήκεις δακρύων·  ἀλλ΄ ἴθι στέγης ἔσω.    Οἰδίπους πειστέον, κεἰ μηδὲν ἡδύ.  Κρέων πάντα γὰρ καιρῷ καλά.  Οἰδίπους οἶσθ΄ ἐφ΄ οἷς οὖν εἶμι;  Κρέων λέξεισ, καὶ τότ΄ εἴσομαι κλύων.  Οἰδίπους γῆς μ΄ ὅπως πέμψεις ἄποικον.  Κρέων τοῦ θεοῦ μ΄ αἰτεῖς δόσιν.  Οἰδίπους ἀλλὰ θεοῖς γ΄ ἔχθιστος ἥκω.  Κρέων τοιγαροῦν τεύξει τάχα.  Οἰδίπους φῂς τάδ΄ οὖν;  Κρέων ἃ μὴ φρονῶ γὰρ οὐ φιλῶ λέγειν μάτην.  Οἰδίπους ἄπαγέ νύν μ΄ ἐντεῦθεν ἤδη.  Κρέων στεῖχέ νυν, τέκνων δ΄ ἀφοῦ.  Οἰδίπους μηδαμῶς ταύτας γ΄ ἕλῃ μου.  Κρέων πάντα μὴ βούλου κρατεῖν· καὶ γὰρ ἁκράτησας οὔ σοι τῷ βίῳ ξυνέσπετο.  Χορός ὦ πάτρας Θήβης ἔνοικοι, λεύσσετ΄, Οἰδίπους ὅδε, ὃς τὰ κλείν΄ αἰνίγματ΄ ᾔδει καὶ κράτιστος ἦν ἀνήρ, οὗ τίς οὐ ζήλῳ πολιτῶν ἦν τύχαις ἐπιβλέπων, εἰς ὅσον κλύδωνα δεινῆς συμφορᾶς ἐλήλυθεν. ὥστε θνητὸν ὄντα κείνην τὴν τελευταίαν ἰδεῖν ἡμέραν ἐπισκοποῦντα μηδέν΄ ὀλβίζειν, πρὶν ἂν τέρμα τοῦ βίου περάσῃ  μηδὲν ἀλγεινὸν παθών. 