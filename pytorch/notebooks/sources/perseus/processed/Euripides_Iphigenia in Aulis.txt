    ̓αγαμέμνων ̓εγένοντο Λήδᾳ Θεστιάδι τρεῖς παρθένοι, Φοίβη Κλυταιμήστρα τ΄, ἐμὴ ξυνάοροσ, ̔ελένη τε· ταύτης οἱ τὰ πρῶτ΄ ὠλβισμένοι μνηστῆρες ἦλθον ̔ελλάδος νεανίαι. δειναὶ δ΄ ἀπειλαὶ καὶ κατ΄ ἀλλήλων φόνος ξυνίσταθ΄, ὅστις μὴ λάβοι τὴν παρθένον. τὸ πρᾶγμα δ΄ ἀπόρως εἶχε Τυνδάρεῳ πατρί, δοῦναί τε μὴ δοῦναί τε, τῆς τύχης ὅπως ἅψαιτ΄ ἄριστα. καί νιν εἰσῆλθεν τάδε· ὅρκους συνάψαι δεξιάς τε συμβαλεῖν μνηστῆρας ἀλλήλοισι καὶ δι΄ ἐμπύρων σπονδὰς καθεῖναι κἀπαράσασθαι τάδε· ὅτου γυνὴ γένοιτο Τυνδαρὶς κόρη, τούτῳ ξυναμυνεῖν, εἴ τις ἐκ δόμων λαβὼν οἴχοιτο τόν τ΄ ἔχοντ΄ ἀπωθοίη λέχουσ, κἀπιστρατεύσειν καὶ κατασκάψειν πόλιν ̔́ελλην΄ ὁμοίως βάρβαρόν θ΄ ὅπλων μέτα. ἐπεὶ δ΄ ἐπιστώθησαν  εὖ δέ πως γέρων ὑπῆλθεν αὐτοὺς Τυνδάρεως πυκνῇ φρενί   δίδωσ΄ ἑλέσθαι θυγατρὶ μνηστήρων ἕνα, ὅτου πνοαὶ φέροιεν ̓αφροδίτης φίλαι. ἣ δ΄ εἵλεθ΄, ὅς σφε μήποτ΄ ὤφελεν λαβεῖν, Μενέλαον. ἐλθὼν δ΄ ἐκ Φρυγῶν ὁ τὰς θεὰς κρίνων ὅδ΄, ὡς ὁ μῦθος ̓αργείων ἔχει, Λακεδαίμον΄, ἀνθηρὸς μὲν εἱμάτων στολῇ χρυσῷ δὲ λαμπρόσ, βαρβάρῳ χλιδήματι, ἐρῶν ἐρῶσαν ᾤχετ΄ ἐξαναρπάσας ̔ελένην πρὸς ̓́ιδης βούσταθμ΄, ἔκδημον λαβὼν Μενέλαον. ὃ δὲ καθ΄ ̔ελλάδ΄ οἰστρήσας δρόμῳ ὅρκους παλαιοὺς Τυνδάρεω μαρτύρεται, ὡς χρὴ βοηθεῖν τοῖσιν ἠδικημένοισ.  τοὐντεῦθεν οὖν ̔́ελληνες ᾄξαντες δορί, τεύχη λαβόντες στενόπορ΄ Αὐλίδος βάθρα ἥκουσι τῆσδε, ναυσὶν ἀσπίσιν θ΄ ὁμοῦ ἵπποις τε πολλοῖς ἅρμασίν τ΄ ἠσκημένοι. κἀμὲ στρατηγεῖν  κἆτα Μενέλεω χάριν  εἵλοντο, σύγγονόν γε. τἀξίωμα δὲ ἄλλος τις ὤφελ΄ ἀντ΄ ἐμοῦ λαβεῖν τόδε. ἠθροισμένου δὲ καὶ ξυνεστῶτος στρατοῦ ἥμεσθ΄ ἀπλοίᾳ χρώμενοι κατ΄ Αὐλίδα. Κάλχας δ΄ ὁ μάντις ἀπορίᾳ κεχρημένοις ἀνεῖλεν ̓ιφιγένειαν ἣν ἔσπειρ΄ ἐγὼ ̓αρτέμιδι θῦσαι τῇ τόδ΄ οἰκούσῃ πέδον, καὶ πλοῦν τ΄ ἔσεσθαι καὶ κατασκαφὰς Φρυγῶν θύσασι, μὴ θύσασι δ΄ οὐκ εἶναι τάδε. κλύων δ΄ ἐγὼ ταῦτ΄, ὀρθίῳ κηρύγματι Ταλθύβιον εἶπον πάντ΄ ἀφιέναι στρατόν, ὡς οὔποτ΄ ἂν τλὰς θυγατέρα κτανεῖν ἐμήν. οὗ δή μ΄ ἀδελφὸς πάντα προσφέρων λόγον ἔπεισε τλῆναι δεινά. κἀν δέλτου πτυχαῖς γράψας ἔπεμψα πρὸς δάμαρτα τὴν ἐμὴν πέμπειν ̓αχιλλεῖ θυγατέρ΄ ὡς γαμουμένην, τό τ΄ ἀξίωμα τἀνδρὸς ἐκγαυρούμενοσ, συμπλεῖν τ΄ ̓αχαιοῖς οὕνεκ΄ οὐ θέλοι λέγων, εἰ μὴ παρ΄ ἡμῶν εἶσιν ἐς Φθίαν λέχοσ· πειθὼ γὰρ εἶχον τήνδε πρὸς δάμαρτ΄ ἐμήν, ψευδῆ συνάψας ἀντὶ παρθένου γάμον. μόνοι δ΄ ̓αχαιῶν ἴσμεν ὡς ἔχει τάδε Κάλχας ̓οδυσσεὺς Μενέλεώς θ΄. ἃ δ΄ οὐ καλῶς ἔγνων τότ΄, αὖθις μεταγράφω καλῶς πάλιν ἐς τήνδε δέλτον, ἣν κατ΄ εὐφρόνης σκιὰν λύοντα καὶ συνδοῦντά μ΄ εἰσεῖδεσ, γέρον. ἀλλ΄ εἶα χώρει τάσδ΄ ἐπιστολὰς λαβὼν πρὸς ̓́αργοσ. ἃ δὲ κέκευθε δέλτος ἐν πτυχαῖσ, λόγῳ φράσω σοι πάντα τἀγγεγραμμένα· πιστὸς γὰρ ἀλόχῳ τοῖς τ΄ ἐμοῖς δόμοισιν εἶ.     ̓αγαμέμνων ̓͂ω πρέσβυ, δόμων τῶνδε πάροιθεν στεῖχε.   Πρεσβύτης στείχω. τί δὲ καινουργεῖσ, ̓αγάμεμνον ἄναξ;   ̓αγαμέμνων σπεύσεισ;   Πρεσβύτης σπεύδω. μάλα τοι γῆρας τοὐμὸν ἄυπνον καὶ ἐπ΄ ὀφθαλμοῖς ὀξὺ πάρεστιν.   ̓αγαμέμνων τίς ποτ΄ ἄρ΄ ἀστὴρ ὅδε πορθμεύει;   Πρεσβύτης Σείριος ἐγγὺς τῆς ἑπταπόρου Πλειάδος ᾄσσων ἔτι μεσσήρησ.   ̓αγαμέμνων οὔκουν φθόγγος γ΄ οὔτ΄ ὀρνίθων οὔτε θαλάσσησ· σιγαὶ δ΄ ἀνέμων τόνδε κατ΄ Εὔριπον ἔχουσιν.   Πρεσβύτης τί δὲ σὺ σκηνῆς ἐκτὸς ἀίσσεισ, ̓αγάμεμνον ἄναξ; ἔτι δ΄ ἡσυχία τῇδε κατ΄ Αὖλιν καὶ ἀκίνητοι φυλακαὶ τειχέων. στείχωμεν ἔσω.   ̓αγαμέμνων ζηλῶ σέ, γέρον, ζηλῶ δ΄ ἀνδρῶν ὃς ἀκίνδυνον βίον ἐξεπέρασ΄ ἀγνὼς ἀκλεήσ· τοὺς δ΄ ἐν τιμαῖς ἧσσον ζηλῶ.   Πρεσβύτης καὶ μὴν τὸ καλόν γ΄ ἐνταῦθα βίου.   ̓αγαμέμνων τοῦτο δέ γ΄ ἐστὶν τὸ καλὸν σφαλερόν, καὶ τὸ πρότιμον γλυκὺ μέν, λυπεῖ δὲ προσιστάμενον. τοτὲ μὲν τὰ θεῶν οὐκ ὀρθωθέντ΄ ἀνέτρεψε βίον, τοτὲ δ΄ ἀνθρώπων γνῶμαι πολλαὶ καὶ δυσάρεστοι διέκναισαν.   Πρεσβύτης οὐκ ἄγαμαι ταῦτ΄ ἀνδρὸς ἀριστέωσ. οὐκ ἐπὶ πᾶσίν σ΄ ἐφύτευσ΄ ἀγαθοῖσ, ̓αγάμεμνον, ̓ατρεύσ. δεῖ δέ σε χαίρειν καὶ λυπεῖσθαι· θνητὸς γὰρ ἔφυσ. κἂν μὴ σὺ θέλῃσ, τὰ θεῶν οὕτω βουλόμεν΄ ἔσται. σὺ δὲ λαμπτῆρος φάος ἀμπετάσας δέλτον τε γράφεις τήνδ΄ ἣν πρὸ χερῶν ἔτι βαστάζεισ, καὶ ταὐτὰ πάλιν γράμματα συγχεῖς καὶ σφραγίζεις λύεις τ΄ ὀπίσω ῥίπτεις τε πέδῳ πεύκην, θαλερὸν κατὰ δάκρυ χέων, καὶ τῶν ἀπόρων οὐδενὸς ἐνδεῖς μὴ οὐ μαίνεσθαι. τί πονεῖσ; τί νέον περὶ σοί, βασιλεῦ; φέρε κοίνωσον μῦθον ἐς ἡμᾶσ. πρὸς <δ΄> ἄνδρ΄ ἀγαθὸν πιστόν τε φράσεισ· σῇ γάρ μ΄ ἀλόχῳ τότε Τυνδάρεως πέμπει φερνὴν συννυμφοκόμον τε δίκαιον.    ̓αγαμέμνων πέμπω σοι πρὸς ταῖς πρόσθεν δέλτουσ, ὦ Λήδας ἔρνος . . .   Πρεσβύτης λέγε καὶ σήμαιν΄, ἵνα καὶ γλώσσῃ σύντονα τοῖς σοῖς γράμμασιν αὐδῶ.   ̓αγαμέμνων μὴ στέλλειν τὰν σὰν ἶνιν πρὸς τὰν κολπώδη πτέρυγ΄ Εὐβοίας Αὖλιν ἀκλύσταν. εἰς ἄλλας ὥρας γὰρ δὴ παιδὸς δαίσομεν ὑμεναίουσ.   Πρεσβύτης καὶ πῶς ̓αχιλεὺς λέκτρων ἀπλακὼν οὐ μέγα φυσῶν θυμὸν ἐπαρεῖ σοὶ σῇ τ΄ ἀλόχῳ; τόδε καὶ δεινόν· σήμαιν΄ ὅ τι φῄσ.   ̓αγαμέμνων ὄνομ΄, οὐκ ἔργον, παρέχων ̓αχιλεὺς οὐκ οἶδε γάμουσ, οὐδ΄ ὅ τι πράσσομεν, οὐδ΄ ὅτι κείνῳ παῖδ΄ ἐπεφήμισα νυμφείους εἰς ἀγκώνων εὐνὰς ἐκδώσειν λέκτροισ.   Πρεσβύτης δεινά γ΄ ἐτόλμασ, ̓αγάμεμνον ἄναξ, ὃς τῷ τῆς θεᾶς σὴν παῖδ΄ ἄλοχον φατίσας ἦγες σφάγιον Δαναοῖσ.   ̓αγαμέμνων οἴμοι, γνώμας ἐξέσταν, αἰαῖ, πίπτω δ΄ εἰς ἄταν. ἀλλ΄ ἴθ΄ ἐρέσσων σὸν πόδα, γήρᾳ μηδὲν ὑπείκων.   Πρεσβύτης σπεύδω, βασιλεῦ.   ̓αγαμέμνων μή νυν μήτ΄ ἀλσώδεις ἵζου κρήνας μήθ΄ ὕπνῳ θελχθῇσ.   Πρεσβύτης εὔφημα θρόει.   ̓αγαμέμνων πάντῃ δὲ πόρον σχιστὸν ἀμείβων λεῦσσε, φυλάσσων μή τίς σε λάθῃ τροχαλοῖσιν ὄχοις παραμειψαμένη παῖδα κομίζουσ΄ ἐνθάδ΄ ἀπήνη Δαναῶν πρὸς ναῦσ.   Πρεσβύτης ἔσται τάδε.   ̓αγαμέμνων κλῄθρων δ΄ ἐξόρμοις ἤν νιν πομπαῖς ἀντήσῃσ, πάλιν εἰσόρμα, σεῖε χαλινούσ, ἐπὶ Κυκλώπων ἱεὶς θυμέλασ.   Πρεσβύτης πιστὸς δὲ φράσας τάδε πῶς ἔσομαι, λέγε, παιδὶ σέθεν τῇ σῇ τ΄ ἀλόχῳ;   ̓αγαμέμνων σφραγῖδα φύλασσ΄ ἣν ἐπὶ δέλτῳ τήνδε κομίζεισ. ἴθι. λευκαίνει τόδε φῶς ἤδη λάμπουσ΄ ἠὼς πῦρ τε τεθρίππων τῶν ̓αελίου· σύλλαβε μόχθων. θνητῶν δ΄ ὄλβιος ἐς τέλος οὐδεὶς οὐδ΄ εὐδαίμων· οὔπω γὰρ ἔφυ τις ἄλυποσ.      Χορός ἔμολον ἀμφὶ παρακτίαν ψάμαθον Αὐλίδος ἐναλίασ, Εὐρίπου διὰ χευμάτων κέλσασα στενοπόρθμων, Χαλκίδα πόλιν ἐμὰν προλιποῦσ΄, ἀγχιάλων ὑδάτων τροφὸν τᾶς κλεινᾶς ̓αρεθούσασ, ̓αχαιῶν στρατιὰν ὡς ἐσιδοίμαν ̓αχαιῶν τε πλάτας ναυσιπόρους ἡ- μιθέων, οὓς ἐπὶ Τροίαν ἐλάταις χιλιόναυσιν τὸν ξανθὸν Μενέλαόν θ΄ ἁμέτεροι πόσεις ἐνέπουσ΄ ̓αγαμέμνονά τ΄ εὐπατρίδαν στέλλειν ἐπὶ τὰν ̔ελέναν, ἀπ΄ Εὐρώτα δονακοτρόφου Πάρις ὁ βουκόλος ἃν ἔλαβε δῶρον τᾶς ̓αφροδίτασ, ὅτ΄ ἐπὶ κρηναίαισι δρόσοις ̔́ηρᾳ Παλλάδι τ΄ ἔριν ἔριν μορφᾶς ἁ Κύπρις ἔσχεν.   Χορός πολύθυτον δὲ δι΄ ἄλσος ̓αρ- τέμιδος ἤλυθον ὀρομένα, φοινίσσουσα παρῇδ΄ ἐμὰν αἰσχύνᾳ νεοθαλεῖ, ἀσπίδος ἔρυμα καὶ κλισίας ὁπλοφόρους Δαναῶν θέλουσ΄ ἵππων τ΄ ὄχλον ἰδέσθαι. κατεῖδον δὲ δύ΄ Αἴαντε συνέδρω, τὸν Οἰλέως Τελαμῶνός τε γόνον, τὸν Σαλαμῖνος στέφανον· Πρω- τεσίλαόν τ΄ ἐπὶ θάκοις πεσσῶν ἡδομένους μορ- φαῖσι πολυπλόκοις Παλαμήδεά θ΄, ὃν τέκε παῖς ὁ Ποσει- δᾶνοσ, Διομήδεά θ΄ ἡδο- ναῖς δίσκου κεχαρημένον, παρὰ δὲ Μηριόνην, ̓́αρεος ὄζον, θαῦμα βροτοῖσιν, τὸν ἀπὸ νησαίων τ΄ ὀρέων Λαέρτα τόκον, ἅμα δὲ Νι- ρέα, κάλλιστον ̓αχαιῶν.   Χορός τὸν ἰσάνεμόν τε ποδοῖν λαιψηροδρόμον ̓αχιλῆα, τὸν ἁ Θέτις τέκε καὶ Χείρων ἐξεπόνησεν, εἶδον αἰγιαλοῖς παρά τε κροκάλαις δρόμον ἔχοντα σὺν ὅπλοισ· ἅμιλλαν δ΄ ἐπόνει ποδοῖν πρὸς ἅρμα τέτρωρον ἑλίσσων περὶ νίκασ. ὁ δὲ διφρηλάτας ἐβοᾶτ΄, Εὔμηλος Φερητιάδασ, ᾧ καλλίστους ἰδόμαν χρυσοδαιδάλτους στομίοις πώλους κέντρῳ θεινομένουσ, τοὺς μὲν μέσους ζυγίους λευκοστίκτῳ τριχὶ βαλιούσ, τοὺς δ΄ ἔξω σειροφόρους ἀντήρεις καμπαῖσι δρόμων, πυρσότριχασ, μονόχαλα δ΄ ὑπὸ σφυρὰ ποικιλοδέρμονασ· οἷς παρεπάλλετο Πηλεί̈δας σὺν ὅπλοισι παρ΄ ἄντυγα καὶ σύ- ριγγας ἁρματείουσ.   Χορός ναῶν δ΄ εἰς ἀριθμὸν ἤλυθον καὶ θέαν ἀθέσφατον, τὰν γυναικεῖον ὄψιν ὀμμάτων ὡς πλήσαιμι, μέλινον ἁδονάν. καὶ κέρας μὲν ἦν δεξιὸν πλάτας ἔχων Φθιώτας ὁ Μυρμιδὼν ̓́αρης πεντήκοντα ναυσὶ θουρίαισ. χρυσέαις δ΄ εἰκόσιν κατ΄ ἄκρα Νη- ρῇδες ἕστασαν θεαί, πρύμναις σῆμ΄ ̓αχιλλείου στρατοῦ.   Χορός ̓αργείων δὲ ταῖσδ΄ ἰσήρετμοι νᾶες ἕστασαν πέλασ· ὧν ὁ Μηκιστέως στρατηλάτας παῖς ἦν, Ταλαὸς ὃν τρέφει πατήρ, Καπανέως τε παῖς Σθένελοσ· ̓ατθίδας δ΄ ἄγων ἑξήκοντα ναῦς ὁ Θησέως παῖς ἑξῆς ἐναυλόχει, θεὰν Παλλάδ΄ ἐν μωνύχοις ἔχων πτερω- τοῖσιν ἅρμασιν θετόν, εὔσημόν γε φάσμα ναυβάταισ.   Χορός Βοιωτῶν δ΄ ὅπλισμα πόντιον πεντήκοντα νῆας εἰδόμαν σημείοισιν ἐστολισμένασ· τοῖς δὲ Κάδμος ἦν χρύσεον δράκοντ΄ ἔχων ἀμφὶ ναῶν κόρυμβα· Λήιτος δ΄ ὁ γηγενὴς ἆρχε ναί̈ου στρατοῦ· Φωκίδος δ΄ ἀπὸ χθονὸς Λοκρᾶς τε τοῖσδ΄ ἴσας ἄγων ναῦς <ἦλθ΄> Οἰλέως τόκος κλυτὰν Θρονιάδ΄ ἐκλιπὼν πόλιν.   Χορός Μυκήνας δὲ τᾶς Κυκλωπίας παῖς ̓ατρέως ἔπεμπε ναυβάτας ναῶν ἑκατὸν ἠθροϊσμένουσ· σὺν δ΄ ̓́αδραστος ἦν ταγόσ, ὡς φίλος φίλῳ, τᾶς φυγούσας μέλαθρα βαρβάρων χάριν γάμων πρᾶξιν ̔ελλὰς ὡς λάβοι. ἐκ Πύλου δὲ Νέστορος Γερηνίου κατειδόμαν πρύμνας σῆμα ταυρόπουν ὁρᾶν, τὸν πάροικον ̓αλφεόν.   Χορός Αἰνιάνων δὲ δωδεκάστολοι νᾶες ἦσαν, ὧν ἄναξ Γουνεὺς ἆρχε· τῶνδε δ΄ αὖ πέλας ̓́ηλιδος δυνάστορεσ, οὓς ̓επειοὺς ὠνόμαζε πᾶς λεώσ· Εὔρυτος δ΄ ἄνασσε τῶνδε, λευκήρετμον δ΄ ̓́αρη Τάφιον ἦγεν, ὧν Μέγης ἄνασσε, Φυλέως λόχευμα, τὰς ̓εχίνας λιπὼν νήσους ναυβάταις ἀπροσφόρουσ.   Χορός Αἴας δ΄ ὁ Σαλαμῖνος ἔντροφος δεξιὸν κέρας  πρὸς τὸ λαιὸν ξυνᾶγε , τῶν ἆσσον ὥρμει πλάταισιν ἐσχάταισι συμπλέκων δώδεκ΄ εὐστροφωτάταισι ναυσίν. ὣς ἄιον καὶ ναυβάταν εἰδόμαν λεών· ᾧ τις εἰ προσαρμόσει βαρβάρους βάριδασ, νόστον οὐκ ἀποίσεται, ἐνθάδ΄ οἷον εἰδόμαν νάιον πόρευμα, τὰ δὲ κατ΄ οἴκους κλύουσα συγκλήτου μνήμην σῴζομαι στρατεύματοσ.     Πρεσβύτης Μενέλαε, τολμᾷς δείν΄, ἅ σ΄ οὐ τολμᾶν χρεών.   Μενέλαος ἄπελθε· λίαν δεσπόταισι πιστὸς εἶ.   Πρεσβύτης καλόν γέ μοι τοὔνειδος ἐξωνείδισασ.   Μενέλαος κλαίοις ἄν, εἰ πράσσοις ἃ μὴ πράσσειν σε δεῖ.   Πρεσβύτης οὐ χρῆν σε λῦσαι δέλτον, ἣν ἐγὼ ΄φερον.   Μενέλαος οὐδέ γε φέρειν σὲ πᾶσιν ̔́ελλησιν κακά.   Πρεσβύτης ἄλλοις ἁμιλλῶ ταῦτ΄· ἄφες δὲ τήνδ΄ ἐμοί.   Μενέλαος οὐκ ἂν μεθείμην.   Πρεσβύτης οὐδ΄ ἔγωγ΄ ἀφήσομαι.   Μενέλαος σκήπτρῳ τάχ΄ ἆρα σὸν καθαιμάξω κάρα.   Πρεσβύτης ἀλλ΄ εὐκλεές τοι δεσποτῶν θνῄσκειν ὕπερ.   Μενέλαος μέθεσ· μακροὺς δὲ δοῦλος ὢν λέγεις λόγουσ.   Πρεσβύτης ὦ δέσποτ΄, ἀδικούμεσθα. σὰς δ΄ ἐπιστολὰς ἐξαρπάσας ὅδ΄ ἐκ χερῶν ἐμῶν βίᾳ, ̓αγάμεμνον, οὐδὲν τῇ δίκῃ χρῆσθαι θέλει.     ̓αγαμέμνων ἔα· τίς ποτ΄ ἐν πύλαισι θόρυβος καὶ λόγων ἀκοσμία;   Μενέλαος οὑμὸς οὐχ ὁ τοῦδε μῦθος κυριώτερος λέγειν.   ̓αγαμέμνων σὺ δὲ τί τῷδ΄ ἐς ἔριν ἀφῖξαι, Μενέλεωσ, βίᾳ τ΄ ἄγεισ;   Μενέλαος βλέψον εἰς ἡμᾶσ, ἵν΄ ἀρχὰς τῶν λόγων ταύτας λάβω.   ̓αγαμέμνων μῶν τρέσας οὐκ ἀνακαλύψω βλέφαρον, ̓ατρέως γεγώσ;   Μενέλαος τήνδ΄ ὁρᾷς δέλτον, κακίστων γραμμάτων ὑπηρέτιν;   ̓αγαμέμνων εἰσορῶ· καὶ πρῶτα ταύτην σῶν ἀπάλλαξον χερῶν.   Μενέλαος οὔ, πρὶν ἂν δείξω γε Δαναοῖς πᾶσι τἀγγεγραμμένα.   ̓αγαμέμνων ἦ γὰρ οἶσθ΄ ἃ μή σε καιρὸς εἰδέναι σήμαντρ΄ ἀνείσ;   Μενέλαος ὥστε σ΄ ἀλγῦναί γ΄, ἀνοίξας ἃ σὺ κάκ΄ εἰργάσω λάθρᾳ.   ̓αγαμέμνων ποῦ δὲ κἄλαβές νιν; ὦ θεοί, σῆς ἀναισχύντου φρενόσ.   Μενέλαος προσδοκῶν σὴν παῖδ΄ ἀπ΄ ̓́αργουσ, εἰ στράτευμ΄ ἀφίξεται.   ̓αγαμέμνων τί δέ σε τἀμὰ δεῖ φυλάσσειν; οὐκ ἀναισχύντου τόδε;   Μενέλαος ὅτι τὸ βούλεσθαί μ΄ ἔκνιζε· σὸς δὲ δοῦλος οὐκ ἔφυν.   ̓αγαμέμνων οὐχὶ δεινά; τὸν ἐμὸν οἰκεῖν οἶκον οὐκ ἐάσομαι;   Μενέλαος πλάγια γὰρ φρονεῖσ, τὰ μὲν νῦν, τὰ δὲ πάλαι, τὰ δ΄ αὐτίκα.   ̓αγαμέμνων εὖ κεκόμψευσαι πονηρά· γλῶσσ΄ ἐπίφθονον σοφή.   Μενέλαος νοῦς δέ γ΄ οὐ βέβαιος ἄδικον κτῆμα κοὐ σαφὲς φίλοισ. βούλομαι δέ σ΄ ἐξελέγξαι, καὶ σὺ μήτ΄ ὀργῆς ὕπο ἀποτρέπου τἀληθὲς οὔτ΄ αὖ κατατενῶ λίαν ἐγώ. οἶσθ΄, ὅτ΄ ἐσπούδαζες ἄρχειν Δαναί̈δαις πρὸς ̓́ιλιον, τῷ δοκεῖν μὲν οὐχὶ χρῄζων, τῷ δὲ βούλεσθαι θέλων, ὡς ταπεινὸς ἦσθα, πάσης δεξιᾶς προσθιγγάνων καὶ θύρας ἔχων ἀκλῄστους τῷ θέλοντι δημοτῶν καὶ διδοὺς πρόσρησιν ἑξῆς πᾶσι  κεἰ μή τις θέλοι   τοῖς τρόποις ζητῶν πρίασθαι τὸ φιλότιμον ἐκ μέσου; κᾆτ΄, ἐπεὶ κατέσχες ἀρχάσ, μεταβαλὼν ἄλλους τρόπους τοῖς φίλοισιν οὐκέτ΄ ἦσθα τοῖς πρὶν ὡς πρόσθεν φίλοσ, δυσπρόσιτος ἔσω τε κλῄθρων σπάνιοσ. ἄνδρα δ΄ οὐ χρεὼν τὸν ἀγαθὸν πράσσοντα μεγάλα τοὺς τρόπους μεθιστάναι, ἀλλὰ καὶ βέβαιον εἶναι τότε μάλιστα τοῖς φίλοισ, ἡνίκ΄ ὠφελεῖν μάλιστα δυνατός ἐστιν εὐτυχῶν.  ταῦτα μέν σε πρῶτ΄ ἐπῆλθον, ἵνα σε πρῶθ΄ ηὗρον κακόν. ὡς δ΄ ἐς Αὖλιν ἦλθες αὖθις χὡ Πανελλήνων στρατόσ, οὐδὲν ἦσθ΄, ἀλλ΄ ἐξεπλήσσου τῇ τύχῃ τῇ τῶν θεῶν, οὐρίας πομπῆς σπανίζων· Δαναί̈δαι δ΄ ἀφιέναι ναῦς διήγγελλον, μάτην δὲ μὴ πονεῖν ἐν Αὐλίδι. ὡς ἄνολβον εἶχες ὄμμα σύγχυσίν τ΄, εἰ μὴ νεῶν χιλίων ἄρχων τὸ Πριάμου πεδίον ἐμπλήσεις δορόσ. κἀμὲ παρεκάλεισ· Τί δράσω; τίνα δὲ πόρον εὕρω πόθεν;    ὥστε μὴ στερέντα σ΄ ἀρχῆς ἀπολέσαι καλὸν κλέοσ. κᾆτ΄, ἐπεὶ Κάλχας ἐν ἱεροῖς εἶπε σὴν θῦσαι κόρην ̓αρτέμιδι, καὶ πλοῦν ἔσεσθαι Δαναί̈δαισ, ἡσθεὶς φρένας ἄσμενος θύσειν ὑπέστης παῖδα· καὶ πέμπεις ἑκών, οὐ βίᾳ  μὴ τοῦτο λέξῃς  σῇ δάμαρτι, παῖδα σὴν δεῦρ΄ ἀποστέλλειν, ̓αχιλλεῖ πρόφασιν ὡς γαμουμένην. κᾆθ΄ ὑποστρέψας λέληψαι μεταβαλὼν ἄλλας γραφάσ, ὡς φονεὺς οὐκέτι θυγατρὸς σῆς ἔσῃ. μάλιστά γε. οὗτος αὑτός ἐστιν αἰθὴρ ὃς τάδ΄ ἤκουσεν σέθεν. μυρίοι δέ τοι πεπόνθασ΄ αὐτό· πρὸς τὰ πράγματα ἐκπονοῦσ΄ ἔχοντεσ, εἶτα δ΄ ἐξεχώρησαν κακῶσ, τὰ μὲν ὑπὸ γνώμης πολιτῶν ἀσυνέτου, τὰ δ΄ ἐνδίκως ἀδύνατοι γεγῶτες αὐτοὶ διαφυλάξασθαι πόλιν. ̔ελλάδος μάλιστ΄ ἔγωγε τῆς ταλαιπώρου στένω, ἥ, θέλουσα δρᾶν τι κεδνόν, βαρβάρους τοὺς οὐδένας καταγελῶντας ἐξανήσει διὰ σὲ καὶ τὴν σὴν κόρην. μηδέν΄ ἀνδρείας ἕκατι προστάτην θείμην χθονόσ, μηδ΄ ὅπλων ἄρχοντα· νοῦν χρὴ τὸν στρατηλάτην ἔχειν· πόλεος ὡς ἄρχων ἀνὴρ πᾶσ, ξύνεσιν ἢν ἔχων τύχῃ.    Χορός δεινὸν κασιγνήτοισι γίγνεσθαι λόγους μάχας θ΄, ὅταν ποτ΄ ἐμπέσωσιν εἰς ἔριν.    ̓αγαμέμνων βούλομαί σ΄ εἰπεῖν κακῶς εὖ, βραχέα, μὴ λίαν ἄνω βλέφαρα πρὸς τἀναιδὲς ἀγαγών, ἀλλὰ σωφρονεστέρωσ, ὡς ἀδελφὸν ὄντ΄· ἀνὴρ γὰρ χρηστὸς αἰδεῖσθαι φιλεῖ. εἰπέ μοι, τί δεινὰ φυσᾷς αἱματηρὸν ὄμμ΄ ἔχων; τίς ἀδικεῖ σε; τοῦ κέχρησαι; χρηστὰ λέκτρ΄ ἐρᾷς λαβεῖν; οὐκ ἔχοιμ΄ ἄν σοι παρασχεῖν· ὧν γὰρ ἐκτήσω, κακῶς ἦρχεσ. εἶτ΄ ἐγὼ δίκην δῶ σῶν κακῶν, ὁ μὴ σφαλείσ; οὐ δάκνει σε τὸ φιλότιμον τοὐμόν, ἀλλ΄ ἐν ἀγκάλαις εὐπρεπῆ γυναῖκα χρῄζεισ, τὸ λελογισμένον παρεὶς καὶ τὸ καλόν, ἔχειν. πονηροῦ φωτὸς ἡδοναὶ κακαί. εἰ δ΄ ἐγώ, γνοὺς πρόσθεν οὐκ εὖ, μετετέθην εὐβουλίᾳ, μαίνομαι; σὺ μᾶλλον, ὅστις ἀπολέσας κακὸν λέχος ἀναλαβεῖν θέλεισ, θεοῦ σοι τὴν τύχην διδόντος εὖ. ὤμοσαν τὸν Τυνδάρειον ὅρκον οἱ κακόφρονες φιλόγαμοι μνηστῆρες  ἡ δέ γ΄ ̓ελπίσ, οἶμαι μέν, θεόσ, κἀξέπραξεν αὐτὸ μᾶλλον ἢ σὺ καὶ τὸ σὸν σθένος   οὓς λαβὼν στράτευε· ἕτοιμοι δ΄ εἰσὶ μωρίᾳ φρενῶν. οὐ γὰρ ἀσύνετον τὸ θεῖον, ἀλλ΄ ἔχει συνιέναι τοὺς κακῶς παγέντας ὅρκους καὶ κατηναγκασμένουσ. τἀμὰ δ΄ οὐκ ἀποκτενῶ ΄γὼ τέκνα· κοὐ τὸ σὸν μὲν εὖ παρὰ δίκην ἔσται κακίστης εὔνιδος τιμωρίᾳ, ἐμὲ δὲ συντήξουσι νύκτες ἡμέραι τε δακρύοισ, ἄνομα δρῶντα κοὐ δίκαια παῖδας οὓς ἐγεινάμην. ταῦτά σοι βραχέα λέλεκται καὶ σαφῆ καὶ ῥᾴδια· εἰ δὲ μὴ βούλῃ φρονεῖν εὖ, τἄμ΄ ἐγὼ θήσω καλῶσ.     Χορός οἵδ΄ αὖ διάφοροι τῶν πάρος λελεγμένων μύθων, καλῶς δ΄ ἔχουσι, φείδεσθαι τέκνων.   Μενέλαος αἰαῖ, φίλους ἄρ΄ οὐχὶ κεκτήμην τάλασ.   ̓αγαμέμνων εἰ τοὺς φίλους γε μὴ θέλεις ἀπολλύναι.   Μενέλαος δείξεις δὲ ποῦ μοι πατρὸς ἐκ ταὐτοῦ γεγώσ;   ̓αγαμέμνων συνσωφρονεῖν σοι βούλομ΄, ἀλλ΄ οὐ συννοσεῖν.   Μενέλαος ἐς κοινὸν ἀλγεῖν τοῖς φίλοισι χρὴ φίλουσ.   ̓αγαμέμνων εὖ δρῶν παρακάλει μ΄, ἀλλὰ μὴ λυπῶν ἐμέ.   Μενέλαος οὐκ ἄρα δοκεῖ σοι τάδε πονεῖν σὺν ̔ελλάδι;   ̓αγαμέμνων ̔ελλὰς δὲ σὺν σοὶ κατὰ θεὸν νοσεῖ τινα.   Μενέλαος σκήπτρῳ νυν αὔχει, σὸν κασίγνητον προδούσ. ἐγὼ δ΄ ἐπ΄ ἄλλας εἶμι μηχανάς τινας φίλους τ΄ ἐπ΄ ἄλλους     Αγγελος Α ὦ Πανελλήνων ἄναξ, ̓αγάμεμνον, ἥκω παῖδά σοι τὴν σὴν ἄγων, ἣν ̓ιφιγένειαν ὠνόμαζες ἐν δόμοισ. μήτηρ δ΄ ὁμαρτεῖ, σῆς Κλυταιμήστρας δέμασ, καὶ παῖς ̓ορέστησ, ὥς τι τερφθείης ἰδών, χρόνον παλαιὸν δωμάτων ἔκδημος ὤν. ἀλλ΄ ὡς μακρὰν ἔτεινον, εὔρυτον παρὰ κρήνην ἀναψύχουσι θηλύπουν βάσιν, αὐταί τε πῶλοί τ΄· ἐς δὲ λειμώνων χλόην καθεῖμεν αὐτάσ, ὡς βορᾶς γευσαίατο. ἐγὼ δὲ πρόδρομος σῆς παρασκευῆς χάριν ἥκω· πέπυσται γὰρ στρατός  ταχεῖα γὰρ διῇξε φήμη  παῖδα σὴν ἀφιγμένην. πᾶς δ΄ ἐς θένα ὅμιλος ἔρχεται δρόμῳ, σὴν παῖδ΄ ὅπως ἴδωσιν· οἱ δ΄ εὐδαίμονες ἐν πᾶσι κλεινοὶ καὶ περίβλεπτοι βροτοῖσ. λέγουσι δ΄· ̔υμέναιός τις ἢ τί πράσσεται; ἢ πόθον ἔχων θυγατρὸς ̓αγαμέμνων ἄναξ ἐκόμισε παῖδα; τῶν δ΄ ἂν ἤκουσας τάδε· ̓αρτέμιδι προτελίζουσι τὴν νεάνιδα, Αὐλίδος ἀνάσσῃ. τίς νιν ἄξεταί ποτε; ἀλλ΄ εἶα, τἀπὶ τοισίδ΄ ἐξάρχου κανᾶ, στεφανοῦσθε κρᾶτα καὶ σύ, Μενέλεως ἄναξ, ὑμέναιον εὐτρέπιζε καὶ κατὰ στέγας λωτὸς βοάσθω καὶ ποδῶν ἔστω κτύποσ· φῶς γὰρ τόδ΄ ἥκει μακάριον τῇ παρθένῳ.    ̓αγαμέμνων ἐπῄνεσ΄, ἀλλὰ στεῖχε δωμάτων ἔσω· τὰ δ΄ ἄλλ΄ ἰούσης τῆς τύχης ἔσται καλῶσ. οἴμοι, τί φῶ δύστηνοσ; ἄρξωμαι πόθεν; ἐς οἷ΄ ἀνάγκης ζεύγματ΄ ἐμπεπτώκαμεν. ὑπῆλθε δαίμων, ὥστε τῶν σοφισμάτων πολλῷ γενέσθαι τῶν ἐμῶν σοφώτεροσ. ἡ δυσγένεια δ΄ ὡς ἔχει τι χρήσιμον. καὶ γὰρ δακρῦσαι ῥᾳδίως αὐτοῖς ἔχει, ἅπαντά τ΄ εἰπεῖν. τῷ δὲ γενναίῳ φύσιν ἄνολβα ταῦτα. προστάτην δὲ τοῦ βίου τὸν ὄγκον ἔχομεν τῷ τ΄ ὄχλῳ δουλεύομεν. ἐγὼ γὰρ ἐκβαλεῖν μὲν αἰδοῦμαι δάκρυ, τὸ μὴ δακρῦσαι δ΄ αὖθις αἰδοῦμαι τάλασ, ἐς τὰς μεγίστας συμφορὰς ἀφιγμένοσ. εἶἑν· τί φήσω πρὸς δάμαρτα τὴν ἐμήν; πῶς δέξομαί νιν; ποῖον ὄμμα συμβαλῶ; καὶ γάρ μ΄ ἀπώλεσ΄ ἐπὶ κακοῖς ἅ μοι πάρος ἐλθοῦσ΄ ἄκλητοσ. εἰκότως δ΄ ἅμ΄ ἕσπετο θυγατρὶ νυμφεύσουσα καὶ τὰ φίλτατα δώσουσ΄, ἵν΄ ἡμᾶς ὄντας εὑρήσει κακούσ. τὴν δ΄ αὖ τάλαιναν παρθένον  τί παρθένον; ̔́αιδης νιν, ὡς ἔοικε, νυμφεύσει τάχα   ὡς ᾤκτισ΄· οἶμαι γάρ νιν ἱκετεύσειν τάδε· ̓͂ω πάτερ, ἀποκτενεῖς με; τοιούτους γάμους γήμειας αὐτὸς χὥστις ἐστί σοι φίλοσ. παρὼν δ΄ ̓ορέστης ἐγγὺς ἀναβοήσεται οὐ συνετὰ συνετῶσ· ἔτι γάρ ἐστι νήπιοσ. αἰαῖ, τὸν ̔ελένης ὥς μ΄ ἀπώλεσεν γάμον γήμας ὁ Πριάμου Πάρισ, ὃς εἴργασται τάδε.   Χορός κἀγὼ κατῴκτιρ΄, ὡς γυναῖκα δεῖ ξένην ὑπὲρ τυράννων συμφορᾶς καταστένειν.    Μενέλαος ἀδελφέ, δός μοι δεξιᾶς τῆς σῆς θιγεῖν.   ̓αγαμέμνων δίδωμι· σὸν γὰρ τὸ κράτοσ, ἄθλιος δ΄ ἐγώ.   Μενέλαος Πέλοπα κατόμνυμ΄, ὃς πατὴρ τοὐμοῦ πατρὸς τοῦ σοῦ τ΄ ἐκλήθη, τὸν τεκόντα τ΄ ̓ατρέα, ἦ μὴν ἐρεῖν σοι τἀπὸ καρδίας σαφῶς καὶ μὴ ΄πίτηδες μηδέν, ἀλλ΄ ὅσον φρονῶ. ἐγώ σ΄ ἀπ΄ ὄσσων ἐκβαλόντ΄ ἰδὼν δάκρυ ᾤκτιρα, καὐτὸς ἀνταφῆκά σοι πάλιν καὶ τῶν παλαιῶν ἐξαφίσταμαι λόγων, οὐκ ἐς σὲ δεινόσ· εἰμὶ δ΄ οὗπερ εἶ σὺ νῦν· καί σοι παραινῶ μήτ΄ ἀποκτείνειν τέκνον μήτ΄ ἀνθελέσθαι τοὐμόν. οὐ γὰρ ἔνδικον σὲ μὲν στενάζειν, τἀμὰ δ΄ ἡδέως ἔχειν, θνῄσκειν τε τοὺς σούσ, τοὺς δ΄ ἐμοὺς ὁρᾶν φάοσ. τί βούλομαι γάρ; οὐ γάμους ἐξαιρέτους ἄλλους λάβοιμ΄ ἄν, εἰ γάμων ἱμείρομαι; ἀλλ΄ ἀπολέσας ἀδελφόν, ὅν μ΄ ἥκιστα χρῆν, ̔ελένην ἕλωμαι, τὸ κακὸν ἀντὶ τἀγαθοῦ; ἄφρων νέος τ΄ ἦ, πρὶν τὰ πράγματ΄ ἐγγύθεν σκοπῶν ἐσεῖδον οἷον ἦν κτείνειν τέκνα. ἄλλως τέ μ΄ ἔλεος τῆς ταλαιπώρου κόρης ἐσῆλθε, συγγένειαν ἐννοουμένῳ, ἣ τῶν ἐμῶν ἕκατι θύεσθαι γάμων μέλλει. τί δ΄ ̔ελένης παρθένῳ τῇ σῇ μέτα; ἴτω στρατεία διαλυθεῖσ΄ ἐξ Αὐλίδοσ, σὺ δ΄ ὄμμα παῦσαι δακρύοις τέγγων τὸ σόν, ἀδελφέ, κἀμὲ παρακαλῶν ἐς δάκρυα. εἰ δέ τι κόρης σῆς θεσφάτων μέτεστι σοί, μὴ ΄μοὶ μετέστω· σοὶ νέμω τοὐμὸν μέροσ. ἀλλ΄ ἐς μεταβολὰς ἦλθον ἀπὸ δεινῶν λόγων; εἰκὸς πέπονθα· τὸν ὁμόθεν πεφυκότα στέργων μετέπεσον. ἀνδρὸς οὐ κακοῦ τροπαὶ τοιαίδε, χρῆσθαι τοῖσι βελτίστοις ἀεί.   Χορός γενναῖ΄ ἔλεξας Ταντάλῳ τε τῷ Διὸς πρέποντα· προγόνους οὐ καταισχύνεις σέθεν.    ̓αγαμέμνων αἰνῶ σε, Μενέλα΄, ὅτι παρὰ γνώμην ἐμὴν ὑπέθηκας ὀρθῶς τοὺς λόγους σοῦ τ΄ ἀξίωσ. ταραχὴ δ΄ ἀδελφῶν διά τ΄ ἔρωτα γίγνεται πλεονεξίαν τε δωμάτων· ἀπέπτυσα τοιάνδε συγγένειαν ἀλλήλοιν πικράν. ἀλλ΄ ἥκομεν γὰρ εἰς ἀναγκαίας τύχασ, θυγατρὸς αἱματηρὸν ἐκπρᾶξαι φόνον.   Μενέλαος πῶσ; τίς δ΄ ἀναγκάσει σε τήν γε σὴν κτανεῖν;   ̓αγαμέμνων ἅπας ̓αχαιῶν σύλλογος στρατεύματοσ.   Μενέλαος οὔκ, ἤν νιν εἰς ̓́αργος γ΄ ἀποστείλῃς πάλιν.   ̓αγαμέμνων λάθοιμι τοῦτ΄ ἄν. ἀλλ΄ ἐκεῖν΄ οὐ λήσομεν.   Μενέλαος τὸ ποῖον; οὔτοι χρὴ λίαν ταρβεῖν ὄχλον.   ̓αγαμέμνων Κάλχας ἐρεῖ μαντεύματ΄ ̓αργείων στρατῷ.   Μενέλαος οὔκ, ἢν θάνῃ γε πρόσθε· τοῦτο δ΄ εὐμαρέσ.   ̓αγαμέμνων τὸ μαντικὸν πᾶν σπέρμα φιλότιμον κακόν.   Μενέλαος  κοὐδέν γ΄ ἄχρηστον, οὐδὲ χρήσιμον παρόν.    ̓αγαμέμνων ἐκεῖνο δ΄ οὐ δέδοικας ὃ ἔμ΄ ἐσέρχεται;   Μενέλαος ὃν μὴ σὺ φράζεισ, πῶς ὑπολάβοιμ΄ ἂν λόγον;   ̓αγαμέμνων τὸ Σισύφειον σπέρμα πάντ΄ οἶδεν τάδε.   Μενέλαος οὐκ ἔστ΄ ̓οδυσσεὺς ὅ τι σὲ κἀμὲ πημανεῖ.   ̓αγαμέμνων ποικίλος ἀεὶ πέφυκε τοῦ τ΄ ὄχλου μέτα.   Μενέλαος φιλοτιμίᾳ μὲν ἐνέχεται, δεινῷ κακῷ.   ̓αγαμέμνων οὐκ οὖν δοκεῖς νιν στάντ΄ ἐν ̓αργείοις μέσοις λέξειν ἃ Κάλχας θέσφατ΄ ἐξηγήσατο, κἄμ΄ ὡς ὑπέστην θῦμα, κᾆτ΄ ἐψευδόμην, ̓αρτέμιδι θύσειν; οὐ ξυναρπάσας στρατόν, σὲ κἄμ΄ ἀποκτείναντας ̓αργείους κόρην σφάξαι κελεύσει; κἂν πρὸς ̓́αργος ἐκφύγω, ἐλθόντες αὐτοῖς τείχεσιν Κυκλωπίοις συναρπάσουσι καὶ κατασκάψουσι γῆν. τοιαῦτα τἀμὰ πήματ΄· ὦ τάλας ἐγώ, ὡς ἠπόρημαι πρὸς θεῶν τὰ νῦν τάδε. ἕν μοι φύλαξον, Μενέλεωσ, ἀνὰ στρατὸν ἐλθών, ὅπως ἂν μὴ Κλυταιμήστρα τάδε μάθῃ, πρὶν ̔́αιδῃ παῖδ΄ ἐμὴν προσθῶ λαβών, ὡς ἐπ΄ ἐλαχίστοις δακρύοις πράσσω κακῶσ. ὑμεῖς τε σιγήν, ὦ ξέναι, φυλάσσετε.      Χορός μάκαρες οἳ μετρίας θεοῦ μετά τε σωφροσύνας μετέ- σχον λέκτρων ̓αφροδίτασ, γαλανείᾳ χρησάμενοι μανιάδων οἴστρων, ὅθι δὴ δίδυμ΄ ̓́ερως ὁ χρυσοκόμας τόξ΄ ἐντείνεται χαρίτων, τὸ μὲν ἐπ΄ εὐαίωνι πότμῳ, τὸ δ΄ ἐπὶ συγχύσει βιοτᾶσ. ἀπενέπω νιν ἁμετέρων, Κύπρι καλλίστα, θαλάμων. εἴη δέ μοι μετρία μὲν χάρισ, πόθοι δ΄ ὅσιοι, καὶ μετέχοιμι τᾶς ̓αφροδί- τασ, πολλὰν δ΄ ἀποθείμαν.   Χορός διάφοροι δὲ φύσεις βροτῶν, διάφοροι δὲ τρόποι· τὸ δ΄ ὀρ- θῶς ἐσθλὸν σαφὲς αἰεί· τροφαί θ΄ αἱ παιδευόμεναι μέγα φέρουσ΄ ἐς τὰν ἀρετάν· τό τε γὰρ αἰδεῖσθαι σοφία, τάν τ΄ ἐξαλλάσσουσαν ἔχει χάριν ὑπὸ γνώμας ἐσορᾶν τὸ δέον, ἔνθα δόξα φέρει κλέος ἀγήρατον βιοτᾷ. μέγα τι θηρεύειν ἀρετάν, γυναιξὶ μὲν κατὰ Κύπριν κρυπτάν, ἐν ἀνδράσι δ΄ αὖ κόσμος ἐνὼν ὁ μυριοπλη- θὴς μείζω πόλιν αὔξει.   Χορός ἔμολεσ, ὦ Πάρισ, ᾗτε σύ γε βουκόλος ἀργενναῖς ἐτράφης ̓ιδαίαις παρὰ μόσχοισ, βάρβαρα συρίζων, Φρυγίων αὐλῶν ̓ολύμπου καλάμοις μιμήματα πνείων. εὔθηλοι δὲ τρέφοντο βόεσ, ὅτε σε κρίσις ἔμηνε θεᾶν, ἅ σ΄ ̔ελλάδα πέμπει· ἐλεφαντοδέτων πάροι- θεν δόμων δὲ στὰς ̔ελένας ἐν ἀντωποῖς βλεφάροισιν ἔρωτά τ΄ ἔδωκασ, ἔρωτι δ΄ αὐτὸς ἐπτοάθησ. ὅθεν ἔρις ἔριν ̔ελλάδα σὺν δορὶ ναυσί τ΄ ἄγει ἐς Τροίας πέργαμα. . .      Χορός ανδρων Αργειων ἰὼ ἰώ· μεγάλαι μεγάλων εὐδαιμονίαι· τὴν τοῦ βασιλέως ἴδετ΄ ̓ιφιγένειαν, ἄνασσαν ἐμήν, τὴν Τυνδάρεω τε Κλυταιμήστραν· ὡς ἐκ μεγάλων ἐβλαστήκασ΄ ἐπί τ΄ εὐμήκεις ἥκουσι τύχασ. θεοί γ΄ οἱ κρείσσους οἵ τ΄ ὀλβοφόροι τοῖς οὐκ εὐδαίμοσι θνητῶν.    Χορός στῶμεν, Χαλκίδος ἔκγονα θρέμματα, τὴν βασίλειαν δεξώμεθ΄ ὄχων ἄπο μὴ σφαλερῶς ἐπὶ γαῖαν, ἀγανῶς δὲ χεροῖν μαλακῇ ῥώμῃ, μὴ ταρβήσῃ  νεωστί μοι μολὸν κλεινὸν τέκνον ̓αγαμέμνονοσ, μηδὲ θόρυβον  μηδ΄ ἔκπληξιν ταῖς ̓αργείαις ξεῖναι ξείναις παρέχωμεν.    Κλυταιμήστρα ὄρνιθα μὲν τόνδ΄ αἴσιον ποιούμεθα, τὸ σόν τε χρηστὸν καὶ λόγων εὐφημίαν· ἐλπίδα δ΄ ἔχω τιν΄ ὡς ἐπ΄ ἐσθλοῖσιν γάμοις πάρειμι νυμφαγωγόσ. ἀλλ΄ ὀχημάτων ἔξω πορεύεθ΄ ἃς φέρω φερνὰς κόρῃ, καὶ πέμπετ΄ ἐς μέλαθρον εὐλαβούμενοι. σὺ δ΄, ὦ τέκνον μοι, λεῖπε πωλικοὺς ὄχουσ, ἁβρὸν τιθεῖσα κῶλον ἀσθενές θ΄ ἅμα. ὑμεῖς δέ, νεάνιδέσ, νιν ἀγκάλαις ἔπι δέξασθε καὶ πορεύσατ΄ ἐξ ὀχημάτων. κἀμοὶ χερός τις ἐνδότω στηρίγματα, θάκους ἀπήνης ὡς ἂν ἐκλίπω καλῶσ. αἳ δ΄ ἐς τὸ πρόσθεν στῆτε πωλικῶν ζυγῶν· φοβερὸν γὰρ ἀπαράμυθον ὄμμα πωλικόν· καὶ παῖδα τόνδε, τὸν ̓αγαμέμνονος γόνον, λάζυσθ΄, ̓ορέστην· ἔτι γάρ ἐστι νήπιοσ. τέκνον, καθεύδεις πωλικῷ δαμεὶς ὄχῳ; ἔγειρ΄ ἀδελφῆς ἐφ΄ ὑμέναιον εὐτυχῶσ· ἀνδρὸς γὰρ ἀγαθοῦ κῆδος αὐτὸς ἐσθλὸς ὢν λήψῃ, κόρης Νηρῇδος ἰσόθεον γένοσ. ἑξῆς κάθησο δεῦρό μου ποδόσ, τέκνον· πρὸς μητέρ΄, ̓ιφιγένεια, μακαρίαν δέ με ξέναισι ταῖσδε πλησία σταθεῖσα δόσ, καὶ  δεῦρο δὴ  πατέρα πρόσειπε σὸν φίλον.   ̓ιφιγένεια ὦ μῆτερ, ὑποδραμοῦσά σ΄· ὀργισθῇς δὲ μή· πρὸς στέρνα πατρὸς στέρνα τἀμὰ περιβαλῶ.   Κλυταιμήστρα ὦ σέβας ἐμοὶ μέγιστον, ̓αγαμέμνων ἄναξ, ἥκομεν, ἐφετμαῖς οὐκ ἀπιστοῦσαι σέθεν.   ̓ιφιγένεια ἐγὼ δὲ βούλομαι τὰ σὰ στέρν΄, ὦ πάτερ, ὑποδραμοῦσα προσβαλεῖν διὰ χρόνου· ποθῶ γὰρ ὄμμα δὴ σόν. ὀργισθῇς δὲ μή.   Κλυταιμήστρα ἀλλ΄, ὦ τέκνον, χρή· φιλοπάτωρ δ΄ ἀεί ποτ΄ εἶ μάλιστα παίδων τῷδ΄ ὅσους ἐγὼ ΄τεκον.    ̓ιφιγένεια ὦ πάτερ, ἐσεῖδόν σ΄ ἀσμένη πολλῷ χρόνῳ.   ̓αγαμέμνων καὶ γὰρ πατὴρ σέ· τόδ΄ ἴσον ὑπὲρ ἀμφοῖν λέγεισ.   ̓ιφιγένεια χαῖρ΄· εὖ δέ μ΄ ἀγαγὼν πρὸς σ΄ ἐποίησασ, πάτερ.   ̓αγαμέμνων οὐκ οἶδ΄ ὅπως φῶ τοῦτο καὶ μὴ φῶ, τέκνον.   ̓ιφιγένεια ἔα· ὡς οὐ βλέπεις ἕκηλον ἄσμενός μ΄ ἰδών.   ̓αγαμέμνων πόλλ΄ ἀνδρὶ βασιλεῖ καὶ στρατηλάτῃ μέλει.   ̓ιφιγένεια παρ΄ ἐμοὶ γενοῦ νῦν, μὴ ΄πὶ φροντίδας τρέπου.   ̓αγαμέμνων ἀλλ΄ εἰμὶ παρὰ σοὶ νῦν ἅπας κοὐκ ἄλλοθι.   ̓ιφιγένεια μέθες νυν ὀφρὺν ὄμμα τ΄ ἔκτεινον φίλον.   ̓αγαμέμνων ἰδού, γέγηθά σ΄ ὡς γέγηθ΄ ὁρῶν, τέκνον.   ̓ιφιγένεια κἄπειτα λείβεις δάκρυ΄ ἀπ΄ ὀμμάτων σέθεν;   ̓αγαμέμνων μακρὰ γὰρ ἡμῖν ἡ ΄πιοῦσ΄ ἀπουσία.   ̓ιφιγένεια  οὐκ οἶδ΄ ὅ τι φῄσ, οὐκ οἶδα, φίλτατ΄ ἐμοὶ πάτερ.    ̓αγαμέμνων συνετὰ λέγουσα μᾶλλον εἰς οἶκτόν μ΄ ἄγεισ.   ̓ιφιγένεια ἀσύνετά νυν ἐροῦμεν, εἰ σέ γ΄ εὐφρανῶ.   ̓αγαμέμνων παπαῖ. τὸ σιγᾶν οὐ σθένω· σὲ δ΄ ᾔνεσα.   ̓ιφιγένεια μέν΄, ὦ πάτερ, κατ΄ οἶκον ἐπὶ τέκνοις σέθεν.   ̓αγαμέμνων θέλω γε· τὸ θέλειν δ΄ οὐκ ἔχων ἀλγύνομαι.   ̓ιφιγένεια ὄλοιντο λόγχαι καὶ τὰ Μενέλεω κακά.   ̓αγαμέμνων ἄλλους ὀλεῖ πρόσθ΄ ἃ ἐμὲ διολέσαντ΄ ἔχει.   ̓ιφιγένεια ὡς πολὺν ἀπῆσθα χρόνον ἐν Αὐλίδος μυχοῖσ.   ̓αγαμέμνων καὶ νῦν γέ μ΄ ἴσχει δή τι μὴ στέλλειν στρατόν.   ̓ιφιγένεια ποῦ τοὺς Φρύγας λέγουσιν ᾠκίσθαι, πάτερ;   ̓αγαμέμνων οὗ μήποτ΄ οἰκεῖν ὤφελ΄ ὁ Πριάμου Πάρισ.   ̓ιφιγένεια μακρὰν ἀπαίρεισ, ὦ πάτερ, λιπὼν ἐμέ.   ̓αγαμέμνων  εἰς ταὐτόν, ὦ θύγατερ, ἥκεις σῷ πατρί.    ̓ιφιγένεια φεῦ· εἴθ΄ ἦν καλόν μοι σοί τ΄ ἄγειν σύμπλουν ἐμέ.   ̓αγαμέμνων ἔτ΄ ἔστι καὶ σοὶ πλοῦσ, ἵν΄ ἀμμνήσῃ πατρόσ.   ̓ιφιγένεια σὺν μητρὶ πλεύσασ΄ ἢ μόνη πορεύσομαι;   ̓αγαμέμνων μόνη, μονωθεῖσ΄ ἀπὸ πατρὸς καὶ μητέροσ.   ̓ιφιγένεια οὔ πού μ΄ ἐς ἄλλα δώματ΄ οἰκίζεισ, πάτερ;   ̓αγαμέμνων ἐατέ΄· οὐ χρὴ τοιάδ΄ εἰδέναι κόρασ.   ̓ιφιγένεια σπεῦδ΄ ἐκ Φρυγῶν μοι, θέμενος εὖ τἀκεῖ, πάτερ.   ̓αγαμέμνων θῦσαί με θυσίαν πρῶτα δεῖ τιν΄ ἐνθάδε.   ̓ιφιγένεια ἀλλὰ ξὺν ἱεροῖς χρὴ τό γ΄ εὐσεβὲς σκοπεῖν.   ̓αγαμέμνων εἴσῃ σύ· χερνίβων γὰρ ἑστήξῃ πέλασ.   ̓ιφιγένεια στήσομεν ἄρ΄ ἀμφὶ βωμόν, ὦ πάτερ, χορούσ;    ̓αγαμέμνων ζηλῶ σὲ μᾶλλον ἢ ΄μὲ τοῦ μηδὲν φρονεῖν. χώρει δὲ μελάθρων ἐντός  ὀφθῆναι κόραις πικρόν  φίλημα δοῦσα δεξιάν τέ μοι, μέλλουσα δαρὸν πατρὸς ἀποικήσειν χρόνον. ὦ στέρνα καὶ παρῇδεσ, ὦ ξανθαὶ κόμαι, ὡς ἄχθος ὑμῖν ἐγένεθ΄ ἡ Φρυγῶν πόλις ̔ελένη τε.   παύω τοὺς λόγουσ· ταχεῖα γὰρ νοτὶς διώκει μ΄ ὀμμάτων ψαύσαντά σου. ἴθ΄ ἐς μέλαθρα. σὲ δὲ παραιτοῦμαι τάδε, Λήδας γένεθλον, εἰ κατῳκτίσθην ἄγαν, μέλλων ̓αχιλλεῖ θυγατέρ΄ ἐκδώσειν ἐμήν. ἀποστολαὶ γὰρ μακάριαι μέν, ἀλλ΄ ὅμως δάκνουσι τοὺς τεκόντασ, ὅταν ἄλλοις δόμοις παῖδας παραδιδῷ πολλὰ μοχθήσας πατήρ.   Κλυταιμήστρα οὐχ ὧδ΄ ἀσύνετός εἰμι, πείσεσθαι δέ με καὐτὴν δόκει τάδ΄, ὥστε μή σε νουθετεῖν, ὅταν σὺν ὑμεναίοισιν ἐξάγω κόρην· ἀλλ΄ ὁ νόμος αὐτὰ τῷ χρόνῳ συνισχανεῖ. τοὔνομα μὲν οὖν παῖδ΄ οἶδ΄ ὅτῳ κατῄνεσασ, γένους δ΄ ὁποίου χὡπόθεν, μαθεῖν θέλω.   ̓αγαμέμνων Αἴγινα θυγάτηρ ἐγένετ΄ ̓ασωποῦ πατρόσ.   Κλυταιμήστρα ταύτην δὲ θνητῶν ἢ θεῶν ἔζευξε τίσ;   ̓αγαμέμνων Ζεύσ· Αἰακὸν δ΄ ἔφυσεν, Οἰνώνης πρόμον.   Κλυταιμήστρα τὰ δ΄ Αἰακοῦ παῖς τίς κατέσχε δώματα;   ̓αγαμέμνων Πηλεύσ· ὁ Πηλεὺς δ΄ ἔσχε Νηρέως κόρην.   Κλυταιμήστρα θεοῦ διδόντοσ, ἢ βίᾳ θεῶν λαβών;   ̓αγαμέμνων Ζεὺς ἠγγύησε καὶ δίδωσ΄ ὁ κύριοσ.   Κλυταιμήστρα γαμεῖ δὲ ποῦ νιν; ἦ κατ΄ οἶδμα πόντιον;   ̓αγαμέμνων Χείρων ἵν΄ οἰκεῖ σεμνὰ Πηλίου βάθρα.   Κλυταιμήστρα οὗ φασι Κενταύρειον ᾠκίσθαι γένοσ;   ̓αγαμέμνων ἐνταῦθ΄ ἔδαισαν Πηλέως γάμους θεοί.   Κλυταιμήστρα Θέτις δ΄ ἔθρεψεν ἢ πατὴρ ̓αχιλλέα;   ̓αγαμέμνων Χείρων, ἵν΄ ἤθη μὴ μάθοι κακῶν βροτῶν.   Κλυταιμήστρα φεῦ· σοφός γ΄ ὁ θρέψας χὡ διδοὺς σοφώτεροσ.   ̓αγαμέμνων τοιόσδε παιδὸς σῆς ἀνὴρ ἔσται πόσισ.   Κλυταιμήστρα οὐ μεμπτόσ. οἰκεῖ δ΄ ἄστυ ποῖον ̔ελλάδοσ;   ̓αγαμέμνων ̓απιδανὸν ἀμφὶ ποταμὸν ἐν Φθίας ὅροισ.   Κλυταιμήστρα ἐκεῖσ΄ ἀπάξει σὴν ἐμήν τε παρθένον;   ̓αγαμέμνων κείνῳ μελήσει ταῦτα, τῷ κεκτημένῳ.    Κλυταιμήστρα ἀλλ΄ εὐτυχοίτην. τίνι δ΄ ἐν ἡμέρᾳ γαμεῖ;   ̓αγαμέμνων ὅταν σελήνης εὐτυχὴς ἔλθῃ κύκλοσ.   Κλυταιμήστρα προτέλεια δ΄ ἤδη παιδὸς ἔσφαξας θεᾷ;   ̓αγαμέμνων μέλλω· ΄πὶ ταύτῃ καὶ καθέσταμεν τύχῃ.   Κλυταιμήστρα κἄπειτα δαίσεις τοὺς γάμους ἐς ὕστερον;   ̓αγαμέμνων θύσας γε θύμαθ΄ ἃ ἐμὲ χρὴ θῦσαι θεοῖσ.   Κλυταιμήστρα ἡμεῖς δὲ θοίνην ποῦ γυναιξὶ θήσομεν;   ̓αγαμέμνων ἐνθάδε παρ΄ εὐπρύμνοισιν ̓αργείων πλάταισ.   Κλυταιμήστρα καλῶς ἀναγκαίως τε· συνενέγκοι δ΄ ὅμωσ.   ̓αγαμέμνων οἶσθ΄ οὖν ὃ δρᾶσον, ὦ γύναι; πιθοῦ δέ μοι.   Κλυταιμήστρα τί χρῆμα; πείθεσθαι γὰρ εἴθισμαι σέθεν.   ̓αγαμέμνων ἡμεῖς μὲν ἐνθάδ΄, οὗπέρ ἐσθ΄ ὁ νυμφίοσ. . . .   Κλυταιμήστρα μητρὸς τί χωρὶς δράσεθ΄, ἃ ἐμὲ δρᾶν χρεών;   ̓αγαμέμνων ἐκδώσομεν σὴν παῖδα Δαναϊδῶν μέτα.   Κλυταιμήστρα ἡμᾶς δὲ ποῦ χρὴ τηνικαῦτα τυγχάνειν;   ̓αγαμέμνων χώρει πρὸς ̓́αργος παρθένους τε τημέλει.   Κλυταιμήστρα λιποῦσα παῖδα; τίς δ΄ ἀνασχήσει φλόγα;   ̓αγαμέμνων ἐγὼ παρέξω φῶς ὃ νυμφίοις πρέπει.   Κλυταιμήστρα οὐχ ὁ νόμος οὗτος οὐδὲ φαῦλ΄ ἡγητέα.   ̓αγαμέμνων οὐ καλὸν ἐν ὄχλῳ σ΄ ἐξομιλεῖσθαι στρατοῦ.   Κλυταιμήστρα καλὸν τεκοῦσαν τἀμά μ΄ ἐκδοῦναι τέκνα.   ̓αγαμέμνων καὶ τάς γ΄ ἐν οἴκῳ μὴ μόνας εἶναι κόρασ.   Κλυταιμήστρα ὀχυροῖσι παρθενῶσι φρουροῦνται καλῶσ.   ̓αγαμέμνων πιθοῦ.   Κλυταιμήστρα μὰ τὴν ἄνασσαν ̓αργείαν θεάν. ἐλθὼν δὲ τἄξω πρᾶσσε, τἀν δόμοις δ΄ ἐγώ, ἃ χρὴ παρεῖναι νυμφίοισι παρθένοισ.   ̓αγαμέμνων οἴμοι· μάτην ᾖξ΄, ἐλπίδος δ΄ ἀπεσφάλην, ἐξ ὀμμάτων δάμαρτ΄ ἀποστεῖλαι θέλων. σοφίζομαι δὲ κἀπὶ τοῖσι φιλτάτοις τέχνας πορίζω, πανταχῇ νικώμενοσ. ὅμως δὲ σὺν Κάλχαντι τῷ θυηπόλῳ κοινῇ τὸ τῆς θεοῦ φίλον, ἐμοὶ δ΄ οὐκ εὐτυχέσ, ἐξευπορήσων εἶμι, μόχθον ̔ελλάδοσ. χρὴ δ΄ ἐν δόμοισιν ἄνδρα τὸν σοφὸν τρέφειν γυναῖκα χρηστὴν κἀγαθήν, ἢ μὴ τρέφειν.      Χορός ἥξει δὴ Σιμόεντα καὶ δίνας ἀργυροειδεῖς ἄγυρις ̔ελλάνων στρατιᾶς ἀνά τε ναυσὶν καὶ σὺν ὅπλοις ̓́ιλιον ἐς τὸ Τροίας Φοιβήιον δάπεδον, τὰν Κασάνδραν ἵν΄ ἀκούω ῥίπτειν ξανθοὺς πλοκάμους χλωροκόμῳ στεφάνῳ δάφνας κοσμηθεῖσαν, ὅταν θεοῦ μαντόσυνοι πνεύσωσ΄ ἀνάγκαι.   Χορός στάσονται δ΄ ἐπὶ περγάμων Τροίας ἀμφί τε τείχη Τρῶεσ, ὅταν χάλκασπις ̓́αρης πόντιος εὐπρῴροιο πλάτας εἰρεσίᾳ πελάζῃ Σιμουντίοις ὀχετοῖσ, τὰν τῶν ἐν αἰθέρι δισσῶν Διοσκούρων ̔ελέναν ἐκ Πριάμου κομίσαι θέλων ἐς γᾶν ̔ελλάδα δοριπόνοις ἀσπίσι καὶ λόγχαις ̓αχαιῶν.   Χορός Πέργαμον δὲ Φρυγῶν πόλιν λαί̈νους περὶ πύργους κυκλώσας ̓́αρει φονίῳ, λαιμοτόμου κεφαλᾶς σπάσας <Πάριν ̓ατρεί̈δασ,> πέρσας κατάκρας πόλιν, θήσει κόρας πολυκλαύτους δάμαρτά τε Πριάμου. ἁ δὲ Διὸς ̔ελένα κόρα πολύκλαυτος ἑδεῖται πόσιν προλιποῦσα. μήτ΄ ἐμοὶ μήτ΄ ἐμοῖσι τέκνων τέκνοις ἐλπὶς ἅδε ποτ΄ ἔλθοι, οἵαν αἱ πολύχρυσοι Λυδαὶ καὶ Φρυγῶν ἄλοχοι στήσουσι παρ΄ ἱστοῖς μυθεῦσαι τάδ΄ ἐς ἀλλήλασ· Τίς ἄρα μ΄ εὐπλοκάμου κόμας ῥῦμα δακρυόεν τανύσας πατρίδος ὀλλυμένας ἀπολωτιεῖ; διὰ σέ, τὰν κύκνου δολιχαύχενος γόνον, εἰ δὴ φάτις ἔτυμος ὡς ἔτυχεν, Λήδα ὄρνιθι πταμένῳ Διὸς ὅτ΄ ἠλλάχθη δέμασ, εἴτ΄ ἐν δέλτοις Πιερίσιν μῦθοι τάδ΄ ἐς ἀνθρώπους ἤνεγκαν παρὰ καιρὸν ἄλλωσ.     ̓αχιλλεύς ποῦ τῶν ̓αχαιῶν ἐνθάδ΄ ὁ στρατηλάτησ; τίς ἂν φράσειε προσπόλων τὸν Πηλέως ζητοῦντά νιν παῖδ΄ ἐν πύλαις ̓αχιλλέα; οὐκ ἐξ ἴσου γὰρ μένομεν Εὐρίπου πέλασ. οἳ μὲν γὰρ ἡμῶν, ὄντες ἄζυγες γάμων, οἴκους ἐρήμους ἐκλιπόντες ἐνθάδε θάσσουσ΄ ἐπ΄ ἀκταῖσ, οἳ δ΄ ἔχοντες εὔνιδας ἄπαιδεσ· οὕτω δεινὸς ἐμπέπτωκ΄ ἔρως τῆσδε στρατείας ̔ελλάδ΄ οὐκ ἄνευ θεῶν. τοὐμὸν μὲν οὖν δίκαιον ἐμὲ λέγειν χρεών, ἄλλος δ΄ ὁ χρῄζων αὐτὸς ὑπὲρ αὑτοῦ φράσει. γῆν γὰρ λιπὼν Φάρσαλον ἠδὲ Πηλέα μένω ΄πὶ λεπταῖς ταισίδ΄ Εὐρίπου πνοαῖσ, Μυρμιδόνας ἴσχων· οἳ δ΄ ἀεὶ προσκείμενοι λέγουσ΄· ̓αχιλλεῦ, τί μένομεν; πόσον χρόνον ἔτ΄ ἐκμετρῆσαι χρὴ πρὸς ̓ιλίου στόλον; δρᾶ γ΄, εἴ τι δράσεισ, ἢ ἄπαγ΄ οἴκαδε στρατόν, τὰ τῶν ̓ατρειδῶν μὴ μένων μελλήματα.   Κλυταιμήστρα ὦ παῖ θεᾶς Νηρῇδοσ, ἔνδοθεν λόγων τῶν σῶν ἀκούσασ΄ ἐξέβην πρὸ δωμάτων.   ̓αχιλλεύς ὦ πότνι΄ αἰδώσ, τήνδε τίνα λεύσσω ποτὲ γυναῖκα, μορφὴν εὐπρεπῆ κεκτημένην;   Κλυταιμήστρα οὐ θαῦμά σ΄ ἡμᾶς ἀγνοεῖν, οἷς μὴ πάρος προσῆκεσ· αἰνῶ δ΄ ὅτι σέβεις τὸ σωφρονεῖν.   ̓αχιλλεύς τίς δ΄ εἶ; τί δ΄ ἦλθες Δαναϊδῶν ἐς σύλλογον, γυνὴ πρὸς ἄνδρας ἀσπίσιν πεφραγμένουσ;   Κλυταιμήστρα Λήδας μέν εἰμι παῖσ, Κλυταιμήστρα δέ μοι ὄνομα, πόσις δέ μοὐστὶν ̓αγαμέμνων ἄναξ.   ̓αχιλλεύς καλῶς ἔλεξας ἐν βραχεῖ τὰ καίρια. αἰσχρὸν δέ μοι γυναιξὶ συμβάλλειν λόγουσ.    Κλυταιμήστρα μεῖνον  τί φεύγεισ;   δεξιάν τ΄ ἐμῇ χερὶ σύναψον, ἀρχὴν μακαρίαν νυμφευμάτων.   ̓αχιλλεύς τί φῄσ; ἐγώ σοι δεξιάν; αἰδοίμεθ΄ ἂν ̓αγαμέμνον΄, εἰ ψαύοιμεν ὧν μή μοι θέμισ.   Κλυταιμήστρα θέμις μάλιστα, τὴν ἐμὴν ἐπεὶ γαμεῖς παῖδ΄, ὦ θεᾶς παῖ ποντίας Νηρηίδοσ.   ̓αχιλλεύς ποίους γάμους φῄσ; ἀφασία μ΄ ἔχει, γύναι· εἰ μή τι παρανοοῦσα καινουργεῖς λόγον;   Κλυταιμήστρα πᾶσιν τόδ΄ ἐμπέφυκεν, αἰδεῖσθαι φίλους καινοὺς ὁρῶσι καὶ γάμου μεμνημένοισ.   ̓αχιλλεύς οὐπώποτ΄ ἐμνήστευσα παῖδα σήν, γύναι, οὐδ΄ ἐξ ̓ατρειδῶν ἦλθέ μοι λόγος γάμων.   Κλυταιμήστρα τί δῆτ΄ ἂν εἴη; σὺ πάλιν αὖ λόγους ἐμοὺς θαύμαζ΄· ἐμοὶ γὰρ θαύματ΄ ἐστὶ τὰ παρὰ σοῦ.   ̓αχιλλεύς εἴκαζε· κοινόν ἐστιν εἰκάζειν τάδε· ἄμφω γὰρ οὐ ψευδόμεθα τοῖς λόγοις ἴσωσ.   Κλυταιμήστρα ἀλλ΄ ἦ πέπονθα δεινά; μνηστεύω γάμους οὐκ ὄντασ, ὡς εἴξασιν· αἰδοῦμαι τάδε.   ̓αχιλλεύς ἴσως ἐκερτόμησε κἀμὲ καὶ σέ τισ. ἀλλ΄ ἀμελίᾳ δὸς αὐτὰ καὶ φαύλως φέρε.   Κλυταιμήστρα χαῖρ΄· οὐ γὰρ ὀρθοῖς ὄμμασίν σ΄ ἔτ΄ εἰσορῶ, ψευδὴς γενομένη καὶ παθοῦσ΄ ἀνάξια.   ̓αχιλλεύς καὶ σοὶ τόδ΄ ἐστὶν ἐξ ἐμοῦ· πόσιν δὲ σὸν στείχω ματεύσων τῶνδε δωμάτων ἔσω.     Πρεσβύτης ὦ ξέν΄, Αἰακοῦ γένεθλον, μεῖνον· ὦ, σέ τοι λέγω, τὸν θεᾶς γεγῶτα παῖδα, καὶ σέ, τὴν Λήδας κόρην.   ̓αχιλλεύς τίς ὁ καλῶν πύλας παροίξασ; ὡς τεταρβηκὼς καλεῖ.   Πρεσβύτης δοῦλοσ, οὐχ ἁβρύνομαι τῷδ΄· ἡ τύχη γὰρ οὐκ ἐᾷ.   ̓αχιλλεύς τίνοσ; ἐμὸς μὲν οὐχί· χωρὶς τἀμὰ καὶ ̓αγαμέμνονοσ.   Πρεσβύτης τῆσδε τῆς πάροιθεν οἴκων, Τυνδάρεω δόντος πατρόσ.   ̓αχιλλεύς ἕσταμεν· φράζ΄, εἴ τι χρῄζεισ, ὧν μ΄ ἐπέσχες οὕνεκα.   Πρεσβύτης ἦ μόνω παρόντε δῆτα ταῖσδ΄ ἐφέστατον πύλαισ;   ̓αχιλλεύς ὡς μόνοιν λέγοις ἄν, ἔξω δ΄ ἐλθὲ βασιλείων δόμων.   Πρεσβύτης ὦ Τύχη πρόνοιά θ΄ ἡμή, σῴσαθ΄ οὓς ἐγὼ θέλω.   ̓αχιλλεύς ὁ λόγος ἐς μέλλοντ΄  ἂν ὤση  χρόνον· ἔχει δ΄ ὄγκον τινά.   Κλυταιμήστρα δεξιᾶς ἕκατι μὴ μέλλ΄, εἴ τί μοι χρῄζεις λέγειν.   Πρεσβύτης οἶσθα δῆτ΄ ἔμ΄, ὅστις ὢν σοὶ καὶ τέκνοις εὔνους ἔφυν;   Κλυταιμήστρα οἶδά σ΄ ὄντ΄ ἐγὼ παλαιὸν δωμάτων ἐμῶν λάτριν.   Πρεσβύτης χὥτι μ΄ ἐν ταῖς σαῖσι φερναῖς ἔλαβεν ̓αγαμέμνων ἄναξ;   Κλυταιμήστρα ἦλθες εἰς ̓́αργος μεθ΄ ἡμῶν καὶ ἐμὸς ἦσθ΄ ἀεί ποτε.   Πρεσβύτης ὧδ΄ ἔχει. καὶ σοὶ μὲν εὔνους εἰμί, σῷ δ΄ ἧσσον πόσει.   Κλυταιμήστρα ἐκκάλυπτε νῦν ποθ΄ ἡμῖν οὕστινας λέγεις λόγουσ.   Πρεσβύτης παῖδα σὴν πατὴρ ὁ φύσας αὐτόχειρ μέλλει κτενεῖν.   Κλυταιμήστρα πῶσ; ἀπέπτυσ΄, ὦ γεραιέ, μῦθον· οὐ γὰρ εὖ φρονεῖσ.   Πρεσβύτης φασγάνῳ λευκὴν φονεύων τῆς ταλαιπώρου δέρην.   Κλυταιμήστρα ὦ τάλαιν΄ ἐγώ. μεμηνὼς ἆρα τυγχάνει πόσισ;   Πρεσβύτης ἀρτίφρων, πλὴν ἐς σὲ καὶ σὴν παῖδα· τοῦτο δ΄ οὐ φρονεῖ.   Κλυταιμήστρα ἐκ τίνος λόγου; τίς αὐτὸν οὑπάγων ἀλαστόρων;   Πρεσβύτης θέσφαθ΄, ὥς γέ φησι Κάλχασ, ἵνα πορεύηται στρατόσ.   Κλυταιμήστρα ποῖ; τάλαιν΄ ἐγώ, τάλαινα δ΄ ἣν πατὴρ μέλλει κτενεῖν.   Πρεσβύτης Δαρδάνου πρὸς δώμαθ΄, ̔ελένην Μενέλεως ὅπως λάβῃ.   Κλυταιμήστρα εἰς ἄρ΄ ̓ιφιγένειαν ̔ελένης νόστος ἦν πεπρωμένοσ;   Πρεσβύτης πάντ΄ ἔχεισ· ̓αρτέμιδι θύσειν παῖδα σὴν μέλλει πατήρ.   Κλυταιμήστρα ὁ δὲ γάμος τίν΄ εἶχε πρόφασιν, ᾧ μ΄ ἐκόμισεν ἐκ δόμων;   Πρεσβύτης ἵν΄ ἀγάγοις χαίρουσ΄ ̓αχιλλεῖ παῖδα νυμφεύσουσα σήν.   Κλυταιμήστρα ὦ θύγατερ, ἥκεις ἐπ΄ ὀλέθρῳ καὶ σὺ καὶ μήτηρ σέθεν.   Πρεσβύτης οἰκτρὰ πάσχετον δύ΄ οὖσαι· δεινὰ δ΄ ̓αγαμέμνων ἔτλη.   Κλυταιμήστρα οἴχομαι τάλαινα, δακρύων τ΄ ὄμματ΄ οὐκέτι στέγω.   Πρεσβύτης εἴπερ ἀλγεινὸν τὸ τέκνων στερόμενον, δακρυρρόει.   Κλυταιμήστρα σὺ δὲ τάδ΄, ὦ γέρον, πόθεν φῂς εἰδέναι πεπυσμένοσ;   Πρεσβύτης δέλτον ᾠχόμην φέρων σοι πρὸς τὰ πρὶν γεγραμμένα.   Κλυταιμήστρα οὐκ ἐῶν ἢ ξυγκελεύων παῖδ΄ ἄγειν θανουμένην;   Πρεσβύτης μὴ μὲν οὖν ἄγειν· φρονῶν γὰρ ἔτυχε σὸς πόσις τότ΄ εὖ.   Κλυταιμήστρα κᾆτα πῶς φέρων γε δέλτον οὐκ ἐμοὶ δίδως λαβεῖν;   Πρεσβύτης Μενέλεως ἀφείλεθ΄ ἡμᾶσ, ὃς κακῶν τῶνδ΄ αἴτιοσ.   Κλυταιμήστρα ὦ τέκνον Νηρῇδοσ, ὦ παῖ Πηλέωσ, κλύεις τάδε;   ̓αχιλλεύς ἔκλυον οὖσαν ἀθλίαν σε, τὸ δ΄ ἐμὸν οὐ φαύλως φέρω.   Κλυταιμήστρα παῖδά μου κατακτενοῦσι σοῖς δολώσαντες γάμοισ.   ̓αχιλλεύς μέμφομαι κἀγὼ πόσει σῷ, κοὐχ ἁπλῶς οὕτω φέρω.    Κλυταιμήστρα οὐκ ἐπαιδεσθήσομαί γε προσπεσεῖν τὸ σὸν γόνυ, θνητὸς ἐκ θεᾶς γεγῶτα· τί γὰρ ἐγὼ σεμνύνομαι; ἢ τίνος σπουδαστέον μοι μᾶλλον ἢ τέκνου πέρι; ἀλλ΄ ἄμυνον, ὦ θεᾶς παῖ, τῇ τ΄ ἐμῇ δυσπραξίᾳ τῇ τε λεχθείσῃ δάμαρτι σῇ  μάτην μέν, ἀλλ΄ ὅμωσ. σοὶ καταστέψασ΄ ἐγώ νιν ἦγον ὡς γαμουμένην, νῦν δ΄ ἐπὶ σφαγὰς κομίζω· σοὶ δ΄ ὄνειδος ἵξεται, ὅστις οὐκ ἤμυνασ· εἰ γὰρ μὴ γάμοισιν ἐζύγησ, ἀλλ΄ ἐκλήθης γοῦν ταλαίνης παρθένου φίλος πόσισ. πρὸς γενειάδος <σε>, πρός σε δεξιᾶσ, πρὸς μητέρος   ὄνομα γὰρ τὸ σόν μ΄ ἀπώλεσ΄, ᾧ σ΄ ἀμυναθεῖν χρεών   οὐκ ἔχω βωμὸν καταφυγεῖν ἄλλον ἢ τὸ σὸν γόνυ· οὐδὲ φίλος οὐδεὶς γελᾷ μοι· τὰ δ΄ ̓αγαμέμνονος κλύεισ, ὠμὰ καὶ πάντολμ΄· ἀφῖγμαι δ΄, ὥσπερ εἰσορᾷσ, γυνὴ ναυτικὸν στράτευμ΄ ἄναρχον κἀπὶ τοῖς κακοῖς θρασύ . . . χρήσιμον δ΄, ὅταν θέλωσιν. ἢν δὲ τολμήσῃς σύ μου χεῖρ΄ ὑπερτεῖναι, σεσῴσμεθ΄· εἰ δὲ μή, οὐ σεσῴσμεθα.     Χορός δεινὸν τὸ τίκτειν καὶ φέρει φίλτρον μέγα πᾶσίν τε κοινὸν ὥσθ΄ ὑπερκάμνειν τέκνων.   ̓αχιλλεύς ὑψηλόφρων μοι θυμὸς αἴρεται πρόσω· ἐπίσταμαι δὲ τοῖς κακοῖσί τ΄ ἀσχαλᾶν μετρίως τε χαίρειν τοῖσιν ἐξωγκωμένοισ. λελογισμένοι γὰρ οἱ τοιοίδ΄ εἰσὶν βροτῶν ὀρθῶς διαζῆν τὸν βίον γνώμης μέτα. ἔστιν μὲν οὖν ἵν΄ ἡδὺ μὴ λίαν φρονεῖν, ἔστιν δὲ χὥπου χρήσιμον γνώμην ἔχειν. ἐγὼ δ΄, ἐν ἀνδρὸς εὐσεβεστάτου τραφεὶς Χείρωνοσ, ἔμαθον τοὺς τρόπους ἁπλοῦς ἔχειν. καὶ τοῖς ̓ατρείδαισ, ἢν μὲν ἡγῶνται καλῶσ, πεισόμεθ΄, ὅταν δὲ μὴ καλῶσ, οὐ πείσομαι. ἀλλ΄ ἐνθάδ΄ ἐν Τροίᾳ τ΄ ἐλευθέραν φύσιν παρέχων, ̓́αρη τὸ κατ΄ ἐμὲ κοσμήσω δορί. σὲ δ΄, ὦ σχέτλια παθοῦσα πρὸς τῶν φιλτάτων, ἃ δὴ κατ΄ ἄνδρα γίγνεται νεανίαν, τοσοῦτον οἶκτον περιβαλὼν καταστελῶ, κοὔποτε κόρη σὴ πρὸς πατρὸς σφαγήσεται, ἐμὴ φατισθεῖσ΄· οὐ γὰρ ἐμπλέκειν πλοκὰς ἐγὼ παρέξω σῷ πόσει τοὐμὸν δέμασ. τοὔνομα γάρ, εἰ καὶ μὴ σίδηρον ἤρατο, τοὐμὸν φονεύσει παῖδα σήν. τὸ δ΄ αἴτιον πόσις σόσ. ἁγνὸν δ΄ οὐκέτ΄ ἐστὶ σῶμ΄ ἐμόν, εἰ δι΄ ἔμ΄ ὀλεῖται διά τε τοὺς ἐμοὺς γάμους ἡ δεινὰ τλᾶσα κοὐκ ἀνεκτὰ παρθένοσ, θαυμαστὰ δ΄ ὡς ἀνάξι΄ ἠτιμασμένη.  ἐγὼ κάκιστος ἦν ἄρ΄ ̓αργείων ἀνήρ, ἐγὼ τὸ μηδέν, Μενέλεως δ΄ ἐν ἀνδράσιν, ὡς οὐχὶ Πηλέωσ, ἀλλ΄ ἀλάστορος γεγώσ, εἴπερ φονεύει τοὐμὸν ὄνομα σῷ πόσει. μὰ τὸν δι΄ ὑγρῶν κυμάτων τεθραμμένον Νηρέα, φυτουργὸν Θέτιδος ἥ μ΄ ἐγείνατο, οὐχ ἅψεται σῆς θυγατρὸς ̓αγαμέμνων ἄναξ, οὐδ΄ εἰς ἄκραν χεῖρ΄, ὥστε προσβαλεῖν πέπλοισ· ἢ Σίπυλος ἔσται πόλισ, ὅρισμα βαρβάρων, ὅθεν πεφύκασ΄ οἱ στρατηλάται γένοσ, Φθίας δὲ τοὔνομ΄ οὐδαμοῦ κεκλήσεται. πικροὺς δὲ προχύτας χέρνιβάς τ΄ ἀνάξεται Κάλχας ὁ μάντισ. τίς δὲ μάντις ἔστ΄ ἀνήρ, ὃς ὀλίγ΄ ἀληθῆ, πολλὰ δὲ ψευδῆ λέγει τυχών, ὅταν δὲ μὴ τύχῃ, διοίχεται; οὐ τῶν γάμων ἕκατι  μυρίαι κόραι θηρῶσι λέκτρον τοὐμόν  εἴρηται τόδε· ἀλλ΄ ὕβριν ἐς ἡμᾶς ὕβρισ΄ ̓αγαμέμνων ἄναξ. χρῆν δ΄ αὐτὸν αἰτεῖν τοὐμὸν ὄνομ΄ ἐμοῦ πάρα, θήραμα παιδόσ· ἡ Κλυταιμήστρα δ΄ ἐμοὶ μάλιστ΄ ἐπείσθη θυγατέρ΄ ἐκδοῦναι πόσει. ἔδωκά τἂν ̔́ελλησιν, εἰ πρὸς ̓́ιλιον ἐν τῷδ΄ ἔκαμνε νόστοσ· οὐκ ἠρνούμεθ΄ ἂν τὸ κοινὸν αὔξειν ὧν μέτ΄ ἐστρατευόμην. νῦν δ΄ οὐδέν εἰμι, παρὰ δὲ τοῖς στρατηλάταις ἐν εὐμαρεῖ με δρᾶν τε καὶ μὴ δρᾶν κακῶσ. τάχ΄ εἴσεται σίδηροσ, ὃν πρὶν ἐς Φρύγας ἐλθεῖν,  φόνου κηλῖσιν αἵματι  χρανῶ, εἴ τίς με τὴν σὴν θυγατέρ΄ ἐξαιρήσεται. ἀλλ΄ ἡσύχαζε· θεὸς ἐγὼ πέφηνά σοι μέγιστοσ, οὐκ ὤν· ἀλλ΄ ὅμως γενήσομαι.   Χορός ἔλεξασ, ὦ παῖ Πηλέωσ, σοῦ τ΄ ἄξια καὶ τῆς ἐναλίας δαίμονοσ, σεμνῆς θεοῦ.   Κλυταιμήστρα φεῦ· πῶς ἄν σ΄ ἐπαινέσαιμι μὴ λίαν λόγοισ, μηδ΄ ἐνδεὴς τοῦδ΄ ἀπολέσαιμι τὴν χάριν; αἰνούμενοι γὰρ οἱ ἀγαθοὶ τρόπον τινὰ μισοῦσι τοὺς αἰνοῦντασ, ἢν αἰνῶσ΄ ἄγαν. αἰσχύνομαι δὲ παραφέρουσ΄ οἰκτροὺς λόγουσ, ἰδίᾳ νοσοῦσα· σὺ δ΄ ἄνοσος κακῶν ἐμῶν. ἀλλ΄ οὖν ἔχει τοι σχῆμα, κἂν ἄπωθεν ᾖ ἀνὴρ ὁ χρηστόσ, δυστυχοῦντας ὠφελεῖν. οἴκτιρε δ΄ ἡμᾶσ· οἰκτρὰ γὰρ πεπόνθαμεν· ἣ πρῶτα μέν σε γαμβρὸν οἰηθεῖσ΄ ἔχειν, κενὴν κατέσχον ἐλπίδ΄· εἶτά σοι τάχα ὄρνις γένοιτ΄ ἂν τοῖσι μέλλουσιν γάμοις θανοῦσ΄ ἐμὴ παῖσ, ὅ σε φυλάξασθαι χρεών. ἀλλ΄ εὖ μὲν ἀρχὰς εἶπασ, εὖ δὲ καὶ τέλη· σοῦ γὰρ θέλοντος παῖς ἐμὴ σωθήσεται.  βούλῃ νιν ἱκέτιν σὸν περιπτύξαι γόνυ; ἀπαρθένευτα μὲν τάδ΄· εἰ δέ σοι δοκεῖ, ἥξει, δι΄ αἰδοῦς ὄμμ΄ ἔχουσ΄ ἐλεύθερον. εἰ δ΄ οὐ παρούσης ταὐτὰ τεύξομαι σέθεν, μενέτω κατ΄ οἴκουσ· σεμνὰ γὰρ σεμνύνεται. ὅμως δ΄ ὅσον γε δυνατὸν αἰδεῖσθαι χρεών.   ̓αχιλλεύς σὺ μήτε σὴν παῖδ΄ ἔξαγ΄ ὄψιν εἰς ἐμήν, μήτ΄ εἰς ὄνειδος ἀμαθὲς ἔλθωμεν, γύναι· στρατὸς γὰρ ἀθρόοσ, ἀργὸς ὢν τῶν οἴκοθεν, λέσχας πονηρὰς καὶ κακοστόμους φιλεῖ. πάντως δέ μ΄ ἱκετεύοντέ θ΄ ἥξετ΄ εἰς ἴσον, εἴ τ΄ ἀνικέτευτοσ· εἷς ἐμοὶ γάρ ἐστ΄ ἀγὼν μέγιστος ὑμᾶς ἐξαπαλλάξαι κακῶν. ὡς ἕν γ΄ ἀκούσασ΄ ἴσθι, μὴ ψευδῶς μ΄ ἐρεῖν· ψευδῆ λέγων δὲ καὶ μάτην ἐγκερτομῶν, θάνοιμι· μὴ θάνοιμι δ΄, ἢν σῴσω κόρην.   Κλυταιμήστρα ὄναιο συνεχῶς δυστυχοῦντας ὠφελῶν.   ̓αχιλλεύς ἄκουε δή νυν, ἵνα τὸ πρᾶγμ΄ ἔχῃ καλῶσ.   Κλυταιμήστρα τί τοῦτ΄ ἔλεξασ; ὡς ἀκουστέον γέ σου.   ̓αχιλλεύς  πειθώμεθ΄ αὖτις  πατέρα βέλτιον φρονεῖν.   Κλυταιμήστρα κακός τίς ἐστι καὶ λίαν ταρβεῖ στρατόν.   ̓αχιλλεύς ἀλλ΄ οἱ λόγοι γε καταπαλαίουσιν λόγουσ.   Κλυταιμήστρα ψυχρὰ μὲν ἐλπίσ· ὅ τι δὲ χρή με δρᾶν φράσον.   ̓αχιλλεύς ἱκέτευ΄ ἐκεῖνον πρῶτα μὴ κτείνειν τέκνα· ἢν δ΄ ἀντιβαίνῃ, πρὸς ἐμέ σοι πορευτέον. ᾗ γὰρ τὸ χρῇζον ἐπίθετ΄, οὐ τοὐμὸν χρεὼν χωρεῖν· ἔχει γὰρ αὐτὸ τὴν σωτηρίαν. κἀγώ τ΄ ἀμείνων πρὸς φίλον γενήσομαι, στρατός τ΄ ἂν οὐ μέμψαιτό μ΄, εἰ τὰ πράγματα λελογισμένως πράσσοιμι μᾶλλον ἢ σθένει.  καλῶς δὲ κρανθέντων καὶ πρὸς ἡδονὴν φίλοις σοί τ΄ ἂν γένοιτο κἂν ἐμοῦ χωρὶς τάδε.    Κλυταιμήστρα ὡς σώφρον΄ εἶπασ. δραστέον δ΄ ἅ σοι δοκεῖ. ἢν δ΄ αὖ τι μὴ πράσσωμεν ὧν ἐγὼ θέλω, ποῦ σ΄ αὖθις ὀψόμεσθα, ποῦ; χρή μ΄ ἀθλίαν ἐλθοῦσαν εὑρεῖν σὴν χέρ΄ ἐπίκουρον κακῶν;   ̓αχιλλεύς ἡμεῖς σε φύλακες οὗ χρεὼν φυλάξομεν, μή τίς σ΄ ἴδῃ στείχουσαν ἐπτοημένην Δαναῶν δι΄ ὄχλου· μηδὲ πατρῷον δόμον αἴσχυν΄· ὁ γάρ τοι Τυνδάρεως οὐκ ἄξιος κακῶς ἀκούειν· ἐν γὰρ ̔́ελλησιν μέγασ.   Κλυταιμήστρα ἔστιν τάδ΄· ἄρχε· σοί με δουλεύειν χρεών. εἰ δ΄ εἰσὶ θεοί, δίκαιος ὢν ἀνὴρ <θεῶν> ἐσθλῶν κυρήσεισ· εἰ δὲ μή, τί δεῖ πονεῖν;      Χορός τίν΄ ἄρ΄ ̔υμέναιος διὰ λωτοῦ Λίβυος μετά τε φιλοχόρου κιθάρας συρίγγων θ΄ ὑπὸ καλαμοεσ- σᾶν ἔστασεν ἰαχάν, ὅτ΄ ἀνὰ Πήλιον αἱ καλλιπλόκαμοι δαιτὶ θεῶν ἔνι Πιερίδες χρυσεοσάνδαλον ἴχνος ἐν γᾷ κρούουσαι Πηλέως ἐς γάμον ἦλθον, μελῳδοῖς Θέτιν ἀχήμασι τόν τ΄ Αἰακίδαν, Κενταύρων ἐν ὄρεσι κλέουσαι Πηλιάδα καθ΄ ὕλαν. ὁ δὲ Δαρδανίδασ, Διὸς λέκτρων τρύφημα φίλον, χρυσέοισιν ἄφυσσε λοιβὰν ἐν κρατήρων γυάλοισ, ὁ Φρύγιος Γανυμήδησ. παρὰ δὲ λευκοφαῆ ψάμαθον εἱλισσόμεναι κύκλια πεντήκοντα κόραι γάμους Νηρέως ἐχόρευσαν.   Χορός ἀνὰ δ΄ ἐλάταισι στεφανώδει τε χλόᾳ θίασος ἔμολεν ἱπποβάτας Κενταύρων ἐπὶ δαῖτα τὰν θεῶν κρατῆρά τε Βάκχου. μέγα δ΄ ἀνέκλαγον· ̓͂ω Νηρηὶ κόρα, παῖδα σὲ Θεσσαλίᾳ μέγα φῶς μάντις ὁ φοιβάδα μοῦσαν εἰδὼς γεννάσειν Χείρων ἐξονόμαζεν, ὃς ἥξει χθόνα λογχήρεσι σὺν Μυρμιδόνων ἀσπισταῖς Πριάμοιο κλεινὰν γαῖαν ἐκπυρώσων, περὶ σώματι χρυσέων ὅπλων ̔ηφαιστοπόνων κεκορυθμένος ἔνδυτ΄, ἐκ θεᾶς ματρὸς δωρήματ΄ ἔχων Θέτιδοσ, ἅ νιν ἔτικτεν. μακάριον τότε δαίμονες τᾶς εὐπάτριδος γάμον Νηρῄδων ἔθεσαν πρώτας Πηλέως θ΄ ὑμεναίουσ.   Χορός σὲ δ΄ ἐπὶ κάρα στέψουσι καλλικόμαν πλόκαμον ̓αργεῖοι, βαλιὰν ὥστε πετραίων ἀπ΄ ἄντρων  ἐλθοῦσαν ὀρέων  μόσχον ἀκήρατον, βρότειον αἱμάσσοντες λαιμόν· οὐ σύριγγι τραφεῖσαν οὐδ΄ ἐν ῥοιβδήσεσι βουκόλων, παρὰ δὲ ματέρι νυμφοκόμον ̓ιναχίδαις γάμον. ποῦ τὸ τᾶς Αἰδοῦς ἢ τὸ τᾶς ̓αρετᾶς ἔχει σθένειν τι πρόσωπον, ὁπότε τὸ μὲν ἄσεπτον ἔχει δύνασιν, ἁ δ΄ ̓αρετὰ κατόπι- σθεν θνατοῖς ἀμελεῖται, ̓ανομία δὲ νόμων κρατεῖ, καὶ <μὴ> κοινὸς ἀγὼν βροτοῖς μή τις θεῶν φθόνος ἔλθῃ;     Κλυταιμήστρα ἐξῆλθον οἴκων προσκοπουμένη πόσιν, χρόνιον ἀπόντα κἀκλελοιπότα στέγασ. ἐν δακρύοισι δ΄ ἡ τάλαινα παῖς ἐμή, πολλὰς ἱεῖσα μεταβολὰς ὀδυρμάτων, θάνατον ἀκούσασ΄, ὃν πατὴρ βουλεύεται. μνήμην δ΄ ἄρ΄ εἶχον πλησίον βεβηκότος ̓αγαμέμνονος τοῦδ΄, ὃς ἐπὶ τοῖς αὑτοῦ τέκνοις ἀνόσια πράσσων αὐτίχ΄ εὑρεθήσεται.   ̓αγαμέμνων Λήδας γένεθλον, ἐν καλῷ σ΄ ἔξω δόμων ηὕρηχ΄, ἵν΄ εἴπω παρθένου χωρὶς λόγους οὓς οὐκ ἀκούειν τὰς γαμουμένας πρέπει.   Κλυταιμήστρα τί δ΄ ἔστιν, οὗ σοι καιρὸς ἀντιλάζυται;   ̓αγαμέμνων ἔκπεμπε παῖδα δωμάτων πατρὸς μέτα· ὡς χέρνιβες πάρεισιν εὐτρεπισμέναι, προχύται τε βάλλειν πῦρ καθάρσιον χεροῖν, μόσχοι τε, πρὸ γάμων ἃς θεᾷ πεσεῖν χρεών. ̓αρτέμιδι, μέλανος αἵματος φυσήματα.   Κλυταιμήστρα τοῖς ὀνόμασιν μὲν εὖ λέγεισ, τὰ δ΄ ἔργα σου οὐκ οἶδ΄ ὅπως χρή μ΄ ὀνομάσασαν εὖ λέγειν. χώρει δέ, θύγατερ, ἐκτός  οἶσθα γὰρ πατρὸς πάντως ἃ μέλλει  χὑπὸ τοῖς πέπλοις ἄγε λαβοῦσ΄ ̓ορέστην, σὸν κασίγνητον, τέκνον. ἰδοὺ πάρεστιν ἥδε πειθαρχοῦσά σοι. τὰ δ΄ ἄλλ΄ ἐγὼ πρὸ τῆσδε κἀμαυτῆς φράσω.   ̓αγαμέμνων τέκνον, τί κλαίεισ, οὐδ΄ ἔθ΄ ἡδέως ὁρᾷσ, ἐς γῆν δ΄ ἐρείσασ΄ ὄμμα πρόσθ΄ ἔχεις πέπλουσ;   Κλυταιμήστρα φεῦ· τίν΄ ἂν λάβοιμι τῶν ἐμῶν ἀρχὴν κακῶν; ἅπασι γὰρ πρώτοισι χρήσασθαι πάρα κἀν ὑστάτοισι κἀν μέσοισι πανταχοῦ.   ̓αγαμέμνων τί δ΄ ἔστιν; ὥς μοι πάντες εἰς ἓν ἥκετε, σύγχυσιν ἔχοντες καὶ ταραγμὸν ὀμμάτων.   Κλυταιμήστρα εἴφ΄ ἃν ἐρωτήσω σε γενναίωσ, πόσι.   ̓αγαμέμνων οὐδὲν κελευσμοῦ δεῖ σ΄· ἐρωτᾶσθαι θέλω.   Κλυταιμήστρα τὴν παῖδα τὴν σὴν τήν τ΄ ἐμὴν μέλλεις κτενεῖν;   ̓αγαμέμνων ἔα· τλήμονά γ΄ ἔλεξασ, ὑπονοεῖς θ΄ ἃ μή σε χρή.   Κλυταιμήστρα ἔχ΄ ἥσυχοσ. κἀκεῖνό μοι τὸ πρῶτον ἀπόκριναι πάλιν.   ̓αγαμέμνων σὺ δ΄, ἤν γ΄ ἐρωτᾷς εἰκότ΄, εἰκότ΄ ἂν κλύοισ.   Κλυταιμήστρα οὐκ ἄλλ΄ ἐρωτῶ, καὶ σὺ μὴ λέγ΄ ἄλλα μοι.   ̓αγαμέμνων ὦ πότνια μοῖρα καὶ τύχη δαίμων τ΄ ἐμόσ.   Κλυταιμήστρα κἀμός γε καὶ τῆσδ΄, εἷς τριῶν δυσδαιμόνων.   ̓αγαμέμνων τίν΄ ἠδίκησαι;   Κλυταιμήστρα τοῦτ΄ ἐμοῦ πεύθῃ πάρα; ὁ νοῦς ὅδ΄ αὐτὸς νοῦν ἔχων οὐ τυγχάνει.   ̓αγαμέμνων ἀπωλόμεσθα. προδέδοται τὰ κρυπτά μου.   Κλυταιμήστρα πάντ΄ οἶδα, καὶ πεπύσμεθ΄ ἃ σὺ μέλλεις με δρᾶν· αὐτὸ δὲ τὸ σιγᾶν ὁμολογοῦντός ἐστί σου καὶ τὸ στενάζειν· πολλὰ μὴ κάμῃς λέγων.   ̓αγαμέμνων ἰδοὺ σιωπῶ· τὸ γὰρ ἀναίσχυντον τί δεῖ ψευδῆ λέγοντα προσλαβεῖν τῇ συμφορᾷ;    Κλυταιμήστρα ἄκουε δή νυν· ἀνακαλύψω γὰρ λόγουσ, κοὐκέτι παρῳδοῖς χρησόμεσθ΄ αἰνίγμασιν. πρῶτον μέν, ἵνα σοι πρῶτα τοῦτ΄ ὀνειδίσω, ἔγημας ἄκουσάν με κἄλαβες βίᾳ, τὸν πρόσθεν ἄνδρα Τάνταλον κατακτανών· βρέφος τε τοὐμὸν σῷ προσούδισας πάλῳ, μαστῶν βιαίως τῶν ἐμῶν ἀποσπάσασ. καὶ τὼ Διός σε παῖδ΄, ἐμὼ δὲ συγγόνω, ἵπποισι μαρμαίροντ΄ ἐπεστρατευσάτην· πατὴρ δὲ πρέσβυς Τυνδάρεώς σ΄ ἐρρύσατο ἱκέτην γενόμενον, τἀμὰ δ΄ ἔσχες αὖ λέχη. οὗ σοι καταλλαχθεῖσα περὶ σὲ καὶ δόμους συμμαρτυρήσεις ὡς ἄμεμπτος ἦ γυνή, ἔς τ΄ ̓αφροδίτην σωφρονοῦσα καὶ τὸ σὸν μέλαθρον αὔξουσ΄, ὥστε σ΄ εἰσιόντα τε χαίρειν θύραζέ τ΄ ἐξιόντ΄ εὐδαιμονεῖν. σπάνιον δὲ θήρευμ΄ ἀνδρὶ τοιαύτην λαβεῖν δάμαρτα· φλαύραν δ΄ οὐ σπάνις γυναῖκ΄ ἔχειν. τίκτω δ΄ ἐπὶ τρισὶ παρθένοισι παῖδά σοι τόνδ΄, ὧν μιᾶς σὺ τλημόνως μ΄ ἀποστερεῖσ. κἄν τίς σ΄ ἔρηται τίνος ἕκατί νιν κτενεῖσ, λέξον, τί φήσεισ; ἢ ΄μὲ χρὴ λέγειν τὰ σά; ̔ελένην Μενέλεως ἵνα λάβῃ. καλὸν  γένος , κακῆς γυναικὸς μισθὸν ἀποτεῖσαι τέκνα. τἄχθιστα τοῖσι φιλτάτοις ὠνούμεθα. ἄγ΄, εἰ στρατεύσῃ καταλιπών μ΄ ἐν δώμασιν, κἀκεῖ γενήσῃ διὰ μακρᾶς ἀπουσίασ, τίν΄ ἐν δόμοις με καρδίαν ἕξειν δοκεῖσ; ὅταν θρόνους τῆσδ΄ εἰσίδω πάντας κενούσ, κενοὺς δὲ παρθενῶνασ, ἐπὶ δὲ δακρύοις μόνη κάθωμαι, τήνδε θρηνῳδοῦσ΄ ἀεί· ̓απώλεσέν σ΄, ὦ τέκνον, ὁ φυτεύσας πατήρ, αὐτὸς κτανών, οὐκ ἄλλος οὐδ΄ ἄλλῃ χερί, τοιόνδε <νόστον> καταλιπὼν πρὸς τοὺς δόμουσ. ἐπεὶ βραχείας προφάσεως ἔδει μόνον, ἐφ΄ ᾗ σ΄ ἐγὼ καὶ παῖδες αἱ λελειμμέναι δεξόμεθα δέξιν ἥν σε δέξασθαι χρεών. μὴ δῆτα πρὸς θεῶν μήτ΄ ἀναγκάσῃς ἐμὲ κακὴν γενέσθαι περὶ σέ, μήτ΄ αὐτὸς γένῃ.  εἶἑν· θύσεις  δὲ παῖδ΄, ἔνθα  τίνας εὐχὰς ἐρεῖσ; τί σοι κατεύξῃ τἀγαθόν, σφάζων τέκνον; νόστον πονηρόν, οἴκοθέν γ΄ αἰσχρῶς ἰών; ἀλλ΄ ἐμὲ δίκαιον ἀγαθὸν εὔχεσθαί τί σοι; οὔ τἄρ΄ ἀσυνέτους τοὺς θεοὺς ἡγοίμεθ΄ ἄν, εἰ τοῖσιν αὐθένταισιν εὖ φρονήσομεν; ἥκων δ΄ ἂν ̓́αργος προσπέσοις τέκνοισι σοῖσ; ἀλλ΄ οὐ θέμις σοι. τίς δὲ καὶ προσβλέψεται παίδων σ΄, ἵν΄ αὐτῶν προσέμενος κτάνῃς τινά; ταῦτ΄ ἦλθες ἤδη διὰ λόγων, ἢ σκῆπτρά σοι μόνον διαφέρειν καὶ στρατηλατεῖν μέλει; ὃν χρῆν δίκαιον λόγον ἐν ̓αργείοις λέγειν· Βούλεσθ΄, ̓αχαιοί, πλεῖν Φρυγῶν ἐπὶ χθόνα; κλῆρον τίθεσθε παῖδ΄ ὅτου θανεῖν χρεών. ἐν ἴσῳ γὰρ ἦν τόδ΄, ἀλλὰ μὴ σὲ ἐξαίρετον σφάγιον παρασχεῖν Δαναί̈δαισι παῖδα σήν, ἢ Μενέλεων πρὸ μητρὸς ̔ερμιόνην κτανεῖν, οὗπερ τὸ πρᾶγμ΄ ἦν. νῦν δ΄ ἐγὼ μὲν ἡ τὸ σὸν σῴζουσα λέκτρον παιδὸς ἐστερήσομαι, ἡ δ΄ ἐξαμαρτοῦσ΄, ὑπότροφον νεάνιδα Σπάρτῃ κομίζουσ΄, εὐτυχὴς γενήσεται. τούτων ἄμειψαί μ΄ εἴ τι μὴ καλῶς λέγω· εἰ δ΄ εὖ λέλεκται,  νῶι μὴ δή γε κτάνῃς  τὴν σήν τε κἀμὴν παῖδα, καὶ σώφρων ἔσῃ.   Χορός πιθοῦ. τὸ γάρ τοι τέκνα συνσῴζειν καλόν, ̓αγάμεμνον· οὐδεὶς πρὸς τάδ΄ ἀντερεῖ βροτῶν.    ̓ιφιγένεια εἰ μὲν τὸν ̓ορφέως εἶχον, ὦ πάτερ, λόγον, πείθειν ἐπᾴδουσ΄, ὥσθ΄ ὁμαρτεῖν μοι πέτρασ, κηλεῖν τε τοῖς λόγοισιν οὓς ἐβουλόμην, ἐνταῦθ΄ ἂν ἦλθον· νῦν δέ, τἀπ΄ ἐμοῦ σοφά, δάκρυα παρέξω· ταῦτα γὰρ δυναίμεθ΄ ἄν. ἱκετηρίαν δὲ γόνασιν ἐξάπτω σέθεν τὸ σῶμα τοὐμόν, ὅπερ ἔτικτεν ἥδε σοι, μή μ΄ ἀπολέσῃς ἄωρον· ἡδὺ γὰρ τὸ φῶς βλέπειν· τὰ δ΄ ὑπὸ γῆς μή μ΄ ἰδεῖν ἀναγκάσῃσ. πρώτη σ΄ ἐκάλεσα πατέρα καὶ σὺ παῖδ΄ ἐμέ· πρώτη δὲ γόνασι σοῖσι σῶμα δοῦσ΄ ἐμὸν φίλας χάριτας ἔδωκα κἀντεδεξάμην. λόγος δ΄ ὁ μὲν σὸς ἦν ὅδ΄· ̓͂αρά σ΄, ὦ τέκνον, εὐδαίμον΄ ἀνδρὸς ἐν δόμοισιν ὄψομαι, ζῶσάν τε καὶ θάλλουσαν ἀξίως ἐμοῦ; οὑμὸς δ΄ ὅδ΄ ἦν αὖ περὶ σὸν ἐξαρτωμένης γένειον, οὗ νῦν ἀντιλάζυμαι χερί· Τί δ΄ ἆρ΄ ἐγὼ σέ; πρέσβυν ἆρ΄ ἐσδέξομαι ἐμῶν φίλαισιν ὑποδοχαῖς δόμων, πάτερ, πόνων τιθηνοὺς ἀποδιδοῦσά σοι τροφάσ; τούτων ἐγὼ μὲν τῶν λόγων μνήμην ἔχω, σὺ δ΄ ἐπιλέλησαι, καί μ΄ ἀποκτεῖναι θέλεισ. μή, πρός σε Πέλοπος καὶ πρὸς ̓ατρέως πατρὸς καὶ τῆσδε μητρόσ, ἣ πρὶν ὠδίνουσ΄ ἐμὲ νῦν δευτέραν ὠδῖνα τήνδε λαμβάνει. τί μοι μέτεστι τῶν ̓αλεξάνδρου γάμων ̔ελένης τε; πόθεν ἦλθ΄ ἐπ΄ ὀλέθρῳ τὠμῷ, πάτερ; βλέψον πρὸς ἡμᾶσ, ὄμμα δὸς φίλημά τε, ἵν΄ ἀλλὰ τοῦτο κατθανοῦσ΄ ἔχω σέθεν μνημεῖον, ἢν μὴ τοῖς ἐμοῖς πεισθῇς λόγοισ. ἀδελφέ, μικρὸς μὲν σύ γ΄ ἐπίκουρος φίλοισ, ὅμως δὲ συνδάκρυσον, ἱκέτευσον πατρὸς τὴν σὴν ἀδελφὴν μὴ θανεῖν· αἴσθημά τοι κἀν νηπίοις γε τῶν κακῶν ἐγγίγνεται. ἰδοὺ σιωπῶν λίσσεταί σ΄ ὅδ΄, ὦ πάτερ. ἀλλ΄ αἴδεσαί με καὶ κατοίκτιρον βίου. ναί, πρὸς γενείου σ΄ ἀντόμεσθα δύο φίλω· ὃ μὲν νεοσσός ἐστιν, ἣ δ΄ ηὐξημένη. ἓν συντεμοῦσα πάντα νικήσω λόγον· τὸ φῶς τόδ΄ ἀνθρώποισιν ἥδιστον βλέπειν, τὰ νέρθε δ΄ οὐδέν· μαίνεται δ΄ ὃς εὔχεται θανεῖν. κακῶς ζῆν κρεῖσσον ἢ καλῶς θανεῖν.   Χορός ὦ τλῆμον ̔ελένη, διὰ σὲ καὶ τοὺς σοὺς γάμους ἀγὼν ̓ατρείδαις καὶ τέκνοις ἥκει μέγασ.    ̓αγαμέμνων ἐγὼ τά τ΄ οἰκτρὰ συνετός εἰμι καὶ τὰ μή, φιλῶ τ΄ ἐμαυτοῦ τέκνα· μαινοίμην γὰρ ἄν. δεινῶς δ΄ ἔχει μοι ταῦτα τολμῆσαι, γύναι, δεινῶς δὲ καὶ μή· τοῦτο γὰρ πρᾶξαί με δεῖ. ὁρᾶθ΄ ὅσον στράτευμα ναύφρακτον τόδε, χαλκέων θ΄ ὅπλων ἄνακτες ̔ελλήνων ὅσοι, οἷς νόστος οὐκ ἔστ΄ ̓ιλίου πύργους ἔπι, εἰ μή σε θύσω, μάντις ὡς Κάλχας λέγει, οὐδ΄ ἔστι Τροίας ἐξελεῖν κλεινὸν βάθρον. μέμηνε δ΄ ̓αφροδίτη τις ̔ελλήνων στρατῷ πλεῖν ὡς τάχιστα βαρβάρων ἐπὶ χθόνα, παῦσαί τε λέκτρων ἁρπαγὰς ̔ελληνικῶν· οἳ τὰς ἐν ̓́αργει παρθένους κτενοῦσί μου ὑμᾶς τε κἀμέ, θέσφατ΄ εἰ λύσω θεᾶσ. οὐ Μενέλεώς με καταδεδούλωται, τέκνον, οὐδ΄ ἐπὶ τὸ κείνου βουλόμενον ἐλήλυθα, ἀλλ΄ ̔ελλάσ, ᾗ δεῖ, κἂν θέλω κἂν μὴ θέλω, θῦσαί σε· τούτου δ΄ ἥσσονες καθέσταμεν. ἐλευθέραν γὰρ δεῖ νιν ὅσον ἐν σοί, τέκνον, κἀμοὶ γενέσθαι, μηδὲ βαρβάροις ὕπο ̔́ελληνας ὄντας λέκτρα συλᾶσθαι βίᾳ.       Κλυταιμήστρα ὦ τέκνον, ὦ ξέναι, οἲ ΄γὼ θανάτου <τοῦ> σοῦ μελέα. φεύγει σε πατὴρ ̔́αιδῃ παραδούσ.   ̓ιφιγένεια οἲ ΄γώ, μᾶτερ· ταὐτὸν τόδε γὰρ μέλος εἰς ἄμφω πέπτωκε τύχησ, κοὐκέτι μοι φῶς οὐδ΄ ἀελίου τόδε φέγγοσ. ἰὼ ἰώ. νιφόβολον Φρυγῶν νάπος ̓́ιδας τ΄ ὄρεα, Πρίαμος ὅθι ποτὲ βρέφος ἁπαλὸν ἔβαλε ματέρος ἀποπρὸ νοσφίσας ἐπὶ μόρῳ θανατόεντι Πάριν, ὃς ̓ιδαῖος ̓ι- δαῖος ἐλέγετ΄ ἐλέγετ΄ ἐν Φρυγῶν πόλει, μή ποτ΄ ὤφελες τὸν ἀμφὶ βουσὶ βουκόλον τραφέντ΄ ̓αλέξανδρον οἰκίσαι ἀμφὶ τὸ λευκὸν ὕδωρ, ὅθι κρῆναι Νυμφᾶν κεῖνται λειμών τ΄ ἔρνεσι θάλλων χλωροῖς καὶ ῥοδόεντ΄ ἄνθε΄ ὑακίνθινά τε θεαῖς δρέπειν· ἔνθα ποτὲ Παλλὰς ἔμολε καὶ δολιόφρων Κύπρις ̔́ηρα θ΄ ̔ερμᾶς θ΄, ὁ Διὸς ἄγγελοσ, ἃ μὲν ἐπὶ πόθῳ τρυφῶσα Κύπρισ, ἃ δὲ δορὶ Παλλάσ, ̔́ηρα τε Διὸς ἄνακτος εὐναῖσι βασιλίσιν, κρίσιν ἐπὶ στυγνὰν ἔριν τε καλλονᾶσ, ἐμοὶ δὲ θάνατον   ὄνομα μὲν φέροντα Δαναί̈- δαισιν, ὦ κόραι, πρόθυμα δ΄ ἔλαβεν ̓́αρτεμις πρὸς ̓́ιλιον.  ὁ δὲ τεκών με τὰν τάλαιναν, ὦ μᾶτερ ὦ μᾶτερ, οἴχεται προδοὺς ἔρημον. ὦ δυστάλαιν΄ ἐγώ, πικρὰν πικρὰν ἰδοῦσα δυσελέναν, φονεύομαι διόλλυμαι σφαγαῖσιν ἀνοσίοισιν ἀνοσίου πατρόσ. μή μοι ναῶν χαλκεμβολάδων πρύμνας ἅδ΄ Αὐλὶς δέξασθαι τούσδ΄ εἰς ὅρμους ἐς Τροίαν ὤφελεν ἐλάταν πομπαίαν, μηδ΄ ἀνταίαν Εὐρίπῳ πνεῦσαι πομπὰν Ζεύσ, μειλίσσων αὔραν ἄλλοις ἄλλαν θνατῶν λαίφεσι χαίρειν, τοῖσι δὲ λύπαν, τοῖσι δ΄ ἀνάγκαν, τοῖς δ΄ ἐξορμᾶν, τοῖς δὲ στέλλειν, τοῖσι δὲ μέλλειν. ἦ πολύμοχθον ἄρ΄ ἦν γένοσ, ἦ πολύμοχθον ἁμερίων, <τὸ> χρεὼν δέ τι δύσποτμον ἀνδράσιν ἀνευρεῖν. ἰὼ ἰώ, μεγάλα πάθεα, μεγάλα δ΄ ἄχεα Δαναί̈δαις τιθεῖσα Τυνδαρὶς κόρα.      Χορός ἐγὼ μὲν οἰκτίρω σε συμφορᾶς κακῆς τυχοῦσαν, οἵας μήποτ΄ ὤφελες τυχεῖν.     ̓ιφιγένεια ὦ τεκοῦσα μῆτερ, ἀνδρῶν ὄχλον εἰσορῶ πέλασ.   Κλυταιμήστρα τόν τε τῆς θεᾶς παῖδα, τέκνον, ᾧ <σὺ> δεῦρ΄ ἐλήλυθασ.   ̓ιφιγένεια διαχαλᾶτέ μοι μέλαθρα, δμῶεσ, ὡς κρύψω δέμασ.   Κλυταιμήστρα τί δὲ τέκνον, φεύγεισ;   ̓ιφιγένεια ̓αχιλλέα τόνδ΄ ἰδεῖν αἰσχύνομαι.   Κλυταιμήστρα ὡς τί δή;   ̓ιφιγένεια τὸ δυστυχές μοι τῶν γάμων αἰδῶ φέρει.   Κλυταιμήστρα οὐκ ἐν ἁβρότητι κεῖσαι πρὸς τὰ νῦν πεπτωκότα. ἀλλὰ μίμν΄· οὐ σεμνότητος ἔργον, ἢν ὀνώμεθα.   ̓αχιλλεύς ὦ γύναι τάλαινα, Λήδας θύγατερ . . .   Κλυταιμήστρα οὐ ψευδῆ θροεῖσ.   ̓αχιλλεύς δείν΄ ἐν ̓αργείοις βοᾶται . . .   Κλυταιμήστρα τίνα βοήν; σήμαινέ μοι.   ̓αχιλλεύς ἀμφὶ σῆς παιδός . . .   Κλυταιμήστρα πονηρὸν εἶπας οἰωνὸν λόγον.   ̓αχιλλεύς ὡς χρεὼν σφάξαι νιν.   Κλυταιμήστρα οὐδεὶς <τοῖσδ΄> ἐναντίον λέγει;   ̓αχιλλεύς ἐς θόρυβον ἐγώ τι καὐτὸς ἤλυθον . . .   Κλυταιμήστρα τίν΄, ὦ ξένε;   ̓αχιλλεύς σῶμα λευσθῆναι πέτροισι.   Κλυταιμήστρα μῶν κόρην σῴζων ἐμήν;   ̓αχιλλεύς αὐτὸ τοῦτο.   Κλυταιμήστρα τίς δ΄ ἂν ἔτλη τοῦ σώματος τοῦ σοῦ θιγεῖν;   ̓αχιλλεύς πάντες ̔́ελληνεσ.   Κλυταιμήστρα στρατὸς δὲ Μυρμιδὼν οὔ σοι παρῆν;   ̓αχιλλεύς πρῶτος ἦν ἐκεῖνος ἐχθρόσ.   Κλυταιμήστρα δι΄ ἄρ΄ ὀλώλαμεν, τέκνον.   ̓αχιλλεύς οἵ με τὸν γάμων ἀπεκάλουν ἥσσονα.   Κλυταιμήστρα ἀπεκρίνω δὲ τί;   ̓αχιλλεύς τὴν ἐμὴν μέλλουσαν εὐνὴν μὴ κτανεῖν . . .   Κλυταιμήστρα δίκαια γάρ.   ̓αχιλλεύς ἣν ἐφήμισεν πατήρ μοι.   Κλυταιμήστρα καὶ ̓αργόθεν γ΄ ἐπέμψατο.   ̓αχιλλεύς ἀλλ΄ ἐνικώμην κεκραγμοῦ.   Κλυταιμήστρα τὸ πολὺ γὰρ δεινὸν κακόν.   ̓αχιλλεύς ἀλλ΄ ὅμως ἀρήξομέν σοι.   Κλυταιμήστρα καὶ μαχῇ πολλοῖσιν εἷσ;   ̓αχιλλεύς εἰσορᾷς τεύχη φέροντας τούσδε;   Κλυταιμήστρα ὄναιο τῶν φρενῶν.   ̓αχιλλεύς ἀλλ΄ ὀνησόμεσθα.   Κλυταιμήστρα παῖς ἄρ΄ οὐκέτι σφαγήσεται;   ̓αχιλλεύς οὔκ, ἐμοῦ γ΄ ἑκόντοσ.   Κλυταιμήστρα ἥξει δ΄ ὅστις ἅψεται κόρησ;   ̓αχιλλεύς μυρίοι γ΄, ἄξει δ΄ ̓οδυσσεύσ.   Κλυταιμήστρα ἆρ΄ ὁ Σισύφου γόνοσ;   ̓αχιλλεύς αὐτὸς οὗτοσ.   Κλυταιμήστρα ἴδια πράσσων, ἢ στρατοῦ ταχθεὶς ὕπο;   ̓αχιλλεύς αἱρεθεὶς ἑκών.   Κλυταιμήστρα πονηράν γ΄ αἵρεσιν, μιαιφονεῖν.   ̓αχιλλεύς ἀλλ΄ ἐγὼ σχήσω νιν.   Κλυταιμήστρα ἄξει δ΄ οὐχ ἑκοῦσαν ἁρπάσασ;   ̓αχιλλεύς δηλαδὴ ξανθῆς ἐθείρασ.   Κλυταιμήστρα ἐμὲ δὲ δρᾶν τί χρὴ τότε;   ̓αχιλλεύς ἀντέχου θυγατρόσ.   Κλυταιμήστρα ὡς τοῦδ΄ εἵνεκ΄ οὐ σφαγήσεται.   ̓αχιλλεύς ἀλλὰ μὴν ἐς τοῦτό γ΄ ἥξει.   ̓ιφιγένεια μῆτερ, εἰσακούσατε τῶν ἐμῶν λόγων· μάτην γάρ σ΄ εἰσορῶ θυμουμένην σῷ πόσει· τὰ δ΄ ἀδύναθ΄ ἡμῖν καρτερεῖν οὐ ῥᾴδιον. τὸν μὲν οὖν ξένον δίκαιον αἰνέσαι προθυμίασ· ἀλλὰ καὶ σὲ τοῦθ΄ ὁρᾶν χρή, μὴ διαβληθῇ στρατῷ, καὶ πλέον πράξωμεν οὐδέν, ὅδε δὲ συμφορᾶς τύχῃ.  οἷα δ΄ εἰσῆλθέν μ΄, ἄκουσον, μῆτερ, ἐννοουμένην· κατθανεῖν μέν μοι δέδοκται· τοῦτο δ΄ αὐτὸ βούλομαι εὐκλεῶς πρᾶξαι, παρεῖσά γ΄ ἐκποδὼν τὸ δυσγενέσ. δεῦρο δὴ σκέψαι μεθ΄ ἡμῶν, μῆτερ, ὡς καλῶς λέγω· εἰς ἔμ΄ ̔ελλὰς ἡ μεγίστη πᾶσα νῦν ἀποβλέπει, κἀν ἐμοὶ πορθμός τε ναῶν καὶ Φρυγῶν κατασκαφαὶ τάς τε μελλούσας γυναῖκασ, ἤν τι δρῶσι βάρβαροι, μηκέθ΄ ἁρπάζειν ἐᾶν τούσδ΄ ὀλβίας ἐξ ̔ελλάδοσ, τὸν ̔ελένης τείσαντας ὄλεθρον, ἣν <ἀν>ήρπασεν Πάρισ. ταῦτα πάντα κατθανοῦσα ῥύσομαι, καί μου κλέοσ, ̔ελλάδ΄ ὡς ἠλευθέρωσα, μακάριον γενήσεται. καὶ γὰρ οὐδέ τοί τι λίαν ἐμὲ φιλοψυχεῖν χρεών· πᾶσι γάρ μ΄ ̔́ελλησι κοινὸν ἔτεκεσ, οὐχὶ σοὶ μόνῃ. ἀλλὰ μυρίοι μὲν ἄνδρες ἀσπίσιν πεφραγμένοι, μυρίοι δ΄ ἐρέτμ΄ ἔχοντεσ, πατρίδος ἠδικημένησ, δρᾶν τι τολμήσουσιν ἐχθροὺς χὑπὲρ ̔ελλάδος θανεῖν, ἡ δ΄ ἐμὴ ψυχὴ μί΄ οὖσα πάντα κωλύσει τάδε; τί τὸ δίκαιον τοῦτό γε; ἆρ΄ ἔχοιμ΄ ἂν ἀντειπεῖν ἔποσ; κἀπ΄ ἐκεῖν΄ ἔλθωμεν· οὐ δεῖ τόνδε διὰ μάχης μολεῖν πᾶσιν ̓αργείοις γυναικὸς εἵνεκ΄ οὐδὲ κατθανεῖν. εἷς γ΄ ἀνὴρ κρείσσων γυναικῶν μυρίων ὁρᾶν φάοσ. εἰ βεβούληται δὲ σῶμα τοὐμὸν ̓́αρτεμις λαβεῖν, ἐμποδὼν γενήσομαι ΄γὼ θνητὸς οὖσα τῇ θεῷ; ἀλλ΄ ἀμήχανον· δίδωμι σῶμα τοὐμὸν ̔ελλάδι. θύετ΄, ἐκπορθεῖτε Τροίαν. ταῦτα γὰρ μνημεῖά μου διὰ μακροῦ, καὶ παῖδες οὗτοι καὶ γάμοι καὶ δόξ΄ ἐμή. βαρβάρων δ΄ ̔́ελληνας ἄρχειν εἰκόσ, ἀλλ΄ οὐ βαρβάρουσ, μῆτερ, ̔ελλήνων· τὸ μὲν γὰρ δοῦλον, οἳ δ΄ ἐλεύθεροι.     Χορός τὸ μὲν σόν, ὦ νεᾶνι, γενναίως ἔχει· τὸ τῆς τύχης δὲ καὶ τὸ τῆς θεοῦ νοσεῖ.   ̓αχιλλεύς ̓αγαμέμνονος παῖ, μακάριόν μέ τις θεῶν ἔμελλε θήσειν, εἰ τύχοιμι σῶν γάμων. ζηλῶ δὲ σοῦ μὲν ̔ελλάδ΄, ̔ελλάδος δὲ σέ. εὖ γὰρ τόδ΄ εἶπας ἀξίως τε πατρίδοσ· τὸ θεομαχεῖν γὰρ ἀπολιποῦσ΄, ὅ σου κρατεῖ, ἐξελογίσω τὰ χρηστὰ τἀναγκαῖά τε. μᾶλλον δὲ λέκτρων σῶν πόθος μ΄ ἐσέρχεται ἐς τὴν φύσιν βλέψαντα· γενναία γὰρ εἶ. ὅρα δ΄· ἐγὼ γὰρ βούλομαί σ΄ εὐεργετεῖν λαβεῖν τ΄ ἐς οἴκουσ· ἄχθομαί τ΄, ἴστω Θέτισ, εἰ μή σε σώσω Δαναί̈δαισι διὰ μάχης ἐλθών. ἄθρησον· ὁ θάνατος δεινὸν κακόν.   ̓ιφιγένεια λέγω τάδ΄ οὐδὲν οὐδέν΄ εὐλαβουμένη. ἡ Τυνδαρὶς παῖς διὰ τὸ σῶμ΄ ἀρκεῖ μάχας ἀνδρῶν τιθεῖσα καὶ φόνουσ· σὺ δ΄, ὦ ξένε, μὴ θνῇσκε δι΄ ἐμὲ μηδ΄ ἀποκτείνῃς τινά, ἔα δὲ σῷσαί μ΄ ̔ελλάδ΄, ἢν δυνώμεθα.   ̓αχιλλεύς ὦ λῆμ΄ ἄριστον, οὐκ ἔχω πρὸς τοῦτ΄ ἔτι λέγειν, ἐπεί σοι τάδε δοκεῖ· γενναῖα γὰρ φρονεῖσ· τί γὰρ τἀληθὲς οὐκ εἴποι τις ἄν; ὅμως δ΄, ἴσως γὰρ κἂν μεταγνοίης τάδε, ὡς οὖν ἂν εἰδῇς τἀπ΄ ἐμοῦ λελεγμένα, ἐλθὼν τάδ΄ ὅπλα θήσομαι βωμοῦ πέλασ, ὡς οὐκ ἐάσων σ΄ ἀλλὰ κωλύσων θανεῖν. χρήσῃ δὲ καὶ σὺ τοῖς ἐμοῖς λόγοις τάχα, ὅταν πέλας σῆς φάσγανον δέρης ἴδῃσ. οὔκουν ἐάσω σ΄ ἀφροσύνῃ τῇ σῇ θανεῖν· ἐλθὼν δὲ σὺν ὅπλοις τοῖσδε πρὸς ναὸν θεᾶς καραδοκήσω σὴν ἐκεῖ παρουσίαν.    ̓ιφιγένεια μῆτερ, τί σιγῇ δακρύοις τέγγεις κόρασ;   Κλυταιμήστρα ἔχω τάλαινα πρόφασιν ὥστ΄ ἀλγεῖν φρένα.   ̓ιφιγένεια παῦσαι· ΄μὲ μὴ κάκιζε· τάδε δέ μοι πιθοῦ.   Κλυταιμήστρα λέγ΄· ὡς παρ΄ ἡμῶν οὐδὲν ἀδικήσῃ, τέκνον.   ̓ιφιγένεια μήτ΄ οὖν γε τὸν σὸν πλόκαμον ἐκτέμῃς τριχόσ, μήτ΄ ἀμφὶ σῶμα μέλανας ἀμπίσχῃ πέπλουσ.   Κλυταιμήστρα τί δὴ τόδ΄ εἶπασ, τέκνον; ἀπολέσασά σε;   ̓ιφιγένεια οὐ σύ γε· σέσῳσμαι, κατ΄ ἐμὲ δ΄ εὐκλεὴς ἔσῃ.   Κλυταιμήστρα πῶς εἶπασ; οὐ πενθεῖν με σὴν ψυχὴν χρεών;   ̓ιφιγένεια ἥκιστ΄, ἐπεί μοι τύμβος οὐ χωσθήσεται.   Κλυταιμήστρα τί δαί; τὸ θνῄσκειν, οὐ τάφοσ, νομίζεται.   ̓ιφιγένεια βωμὸς θεᾶς μοι μνῆμα τῆς Διὸς κόρησ.   Κλυταιμήστρα ἀλλ΄, ὦ τέκνον, σοὶ πείσομαι· λέγεις γὰρ εὖ.   ̓ιφιγένεια ὡς εὐτυχοῦσά γ΄ ̔ελλάδος τ΄ εὐεργέτισ.   Κλυταιμήστρα τί δὴ κασιγνήταισιν ἀγγελῶ σέθεν;   ̓ιφιγένεια μηδ΄ ἀμφὶ κείναις μέλανας ἐξάψῃ πέπλουσ.   Κλυταιμήστρα εἴπω δὲ παρὰ σοῦ φίλον ἔπος τι παρθένοισ;   ̓ιφιγένεια χαίρειν γε. ̓ορέστην τ΄ ἔκτρεφ΄ ἄνδρα τόνδε μοι.   Κλυταιμήστρα προσέλκυσαί νιν ὕστατον θεωμένη.   ̓ιφιγένεια ὦ φίλτατ΄, ἐπεκούρησας ὅσον εἶχες φίλοισ.   Κλυταιμήστρα ἔσθ΄ ὅ τι κατ΄ ̓́αργος δρῶσά σοι χάριν φέρω;   ̓ιφιγένεια πατέρα τὸν ἀμὸν μὴ στύγει, πόσιν γε σόν.   Κλυταιμήστρα δεινοὺς ἀγῶνας διὰ σὲ δεῖ κεῖνον δραμεῖν.   ̓ιφιγένεια ἄκων μ΄ ὑπὲρ γῆς ̔ελλάδος διώλεσεν.   Κλυταιμήστρα δόλῳ δ΄, ἀγεννῶς ̓ατρέως τ΄ οὐκ ἀξίωσ.   ̓ιφιγένεια τίς μ΄ εἶσιν ἄξων πρὶν σπαράσσεσθαι κόμησ;   Κλυταιμήστρα ἐγώ, μετά γε σοῦ. . .   ̓ιφιγένεια μὴ σύ γ΄· οὐ καλῶς λέγεισ.   Κλυταιμήστρα πέπλων ἐχομένη σῶν.   ̓ιφιγένεια ἐμοί, μῆτερ, πιθοῦ· μέν΄· ὡς ἐμοί τε σοί τε κάλλιον τόδε. πατρὸς δ΄ ὀπαδῶν τῶνδέ τίς με πεμπέτω ̓αρτέμιδος ἐς λειμῶν΄, ὅπου σφαγήσομαι.   Κλυταιμήστρα ὦ τέκνον, οἴχῃ;   ̓ιφιγένεια καὶ πάλιν γ΄ οὐ μὴ μόλω.   Κλυταιμήστρα λιποῦσα μητέρα;   ̓ιφιγένεια ὡς ὁρᾷς γ΄, οὐκ ἀξίωσ.   Κλυταιμήστρα σχέσ, μή με προλίπῃσ.   ̓ιφιγένεια οὐκ ἐῶ στάζειν δάκρυ. ὑμεῖς δ΄ ἐπευφημήσατ΄, ὦ νεάνιδεσ, παιᾶνα τἠμῇ συμφορᾷ Διὸς κόρην ̓́αρτεμιν· ἴτω δὲ Δαναί̈δαις εὐφημία. κανᾶ δ΄ ἐναρχέσθω τισ, αἰθέσθω δὲ πῦρ προχύταις καθαρσίοισι, καὶ πατὴρ ἐμὸς ἐνδεξιούσθω βωμόν· ὡς σωτηρίαν ̔́ελλησι δώσουσ΄ ἔρχομαι νικηφόρον.     ̓ιφιγένεια ἄγετέ με τὰν ̓ιλίου καὶ Φρυγῶν ἑλέπτολιν. στέφεα περίβολα δίδοτε, φέρετε   πλόκαμος ὅδε καταστέφειν   χερνίβων τε παγάσ. ἑλίσσετ΄ ἀμφὶ ναὸν ἀμφὶ βωμὸν ̓́αρτεμιν, τὰν ἄνασσαν ̓́αρτεμιν, τὰν μάκαιραν· ὡς ἐμοῖσιν, εἰ χρεών, αἵμασι θύμασί τε θέσφατ΄ ἐξαλείψω. ὦ πότνια πότνια μᾶτερ, οὐ δάκρυά γέ σοι δώσομεν ἁμέτερα· παρ΄ ἱεροῖς γὰρ οὐ πρέπει. ἰὼ ἰὼ νεάνιδεσ, συνεπαείδετ΄ ̓́αρτεμιν Χαλκίδος ἀντίπορον, ἵνα τε δόρατα μέμονε δάϊ΄ ὄνομα δι΄ ἐμὸν τᾶσδ΄ Αὐλίδος στενοπόροις ἐν ὅρμοισ. ἰὼ γᾶ μᾶτερ ὦ Πελασγία, Μυκηναῖαί τ΄ ἐμαὶ θεράπναι . . .     Χορός καλεῖς πόλισμα Περσέωσ, Κυκλωπίων πόνον χερῶν;   ̓ιφιγένεια ἐθρέψαθ΄ ̔ελλάδι με φάοσ· θανοῦσα δ΄ οὐκ ἀναίνομαι.   Χορός κλέος γὰρ οὔ σε μὴ λίπῃ.   ̓ιφιγένεια ἰὼ ἰώ. λαμπαδοῦχος ἁμέρα Διός τε φέγγοσ, ἕτερον ἕτερον αἰῶνα καὶ μοῖραν οἰκήσομεν. χαῖρέ μοι, φίλον φάοσ.   Χορός ἰὼ ἰώ. ἴδεσθε τὰν ̓ιλίου καὶ Φρυγῶν ἑλέπτολιν στείχουσαν, ἐπὶ κάρα στέφη βαλουμέναν χερνίβων τε παγάσ, βωμόν γε δαίμονος θεᾶς ῥανίσιν αἱματορρύτοις χρανοῦσαν εὐφυῆ τε σώματος δέρην σφαγεῖσαν. εὔδροσοι παγαὶ πατρῷαι μένουσι χέρνιβές τέ σε στρατός τ΄ ̓αχαιῶν θέλων ̓ιλίου πόλιν μολεῖν. ἀλλὰ τὰν Διὸς κόραν κλῄσωμεν ̓́αρτεμιν, θεῶν ἄνασσαν, ὡς ἐπ΄ εὐτυχεῖ πότμῳ. ὦ πότνια, πότνια, θύμασιν βροτησίοις χαρεῖσα, πέμψον ἐς Φρυγῶν γαῖαν ̔ελλάνων στρατὸν  καὶ δολόεντα Τροίας ἕδη, ̓αγαμέμνονά τε λόγχαις ̔ελλάδι κλεινότατον στέφανον δὸς ἀμφὶ κάρα ἑὸν  κλέος ἀείμνηστον ἀμφιθεῖναι.     ̓́αγγελος ὦ Τυνδαρεία παῖ, Κλυταιμήστρα, δόμων ἔξω πέρασον, ὡς κλύῃς ἐμῶν λόγων.   Κλυταιμήστρα φθογγῆς κλύουσα δεῦρο σῆς ἀφικόμην, ταρβοῦσα τλήμων κἀκπεπληγμένη φόβῳ· μή μοί τιν΄ ἄλλην ξυμφορὰν ἥκεις φέρων πρὸς τῇ παρούσῃ;   ̓́αγγελος σῆς μὲν οὖν παιδὸς πέρι θαυμαστά σοι καὶ δεινὰ σημῆναι θέλω.   Κλυταιμήστρα μὴ μέλλε τοίνυν, ἀλλὰ φράζ΄ ὅσον τάχοσ.   ̓́αγγελος ἀλλ΄, ὦ φίλη δέσποινα, πᾶν πεύσῃ σαφῶσ. λέξω δ΄ ἀπ΄ ἀρχῆσ, ἤν τι μὴ σφαλεῖσά μου γνώμη ταράξῃ γλῶσσαν ἐν λόγοις ἐμήν. ἐπεὶ γὰρ ἱκόμεσθα τῆς Διὸς κόρης ̓αρτέμιδος ἄλσος λείμακάς τ΄ ἀνθεσφόρουσ, ἵν΄ ἦν ̓αχαιῶν σύλλογος στρατεύματοσ, σὴν παῖδ΄ ἄγοντεσ, εὐθὺς ̓αργείων ὄχλος ἠθροίζεθ΄. ὡς δ΄ ἐσεῖδεν ̓αγαμέμνων ἄναξ ἐπὶ σφαγὰς στείχουσαν εἰς ἄλσος κόρην, ἀνεστέναξε, κἄμπαλιν στρέψας κάρα δάκρυε, πρόσθεν ὀμμάτων πέπλον προθείσ. ἣ δὲ σταθεῖσα τῷ τεκόντι πλησίον ἔλεξε τοιάδ΄· ̓͂ω πάτερ, πάρειμί σοι· τοὐμὸν δὲ σῶμα τῆς ἐμῆς ὑπὲρ πάτρας καὶ τῆς ἁπάσης ̔ελλάδος γαίας ὕπερ θῦσαι δίδωμ΄ ἑκοῦσα πρὸς βωμὸν θεᾶς ἄγοντασ, εἴπερ ἐστὶ θέσφατον τόδε. καὶ τοὐπ΄ ἔμ΄ εὐτυχεῖτε· καὶ νικηφόρου δώρου τύχοιτε πατρίδα τ΄ ἐξίκοισθε γῆν. πρὸς ταῦτα μὴ ψαύσῃ τις ̓αργείων ἐμοῦ· σιγῇ παρέξω γὰρ δέρην εὐκαρδίωσ. τοσαῦτ΄ ἔλεξε· πᾶς δ΄ ἐθάμβησεν κλύων εὐψυχίαν τε κἀρετὴν τῆς παρθένου. στὰς δ΄ ἐν μέσῳ Ταλθύβιοσ, ᾧ τόδ΄ ἦν μέλον, εὐφημίαν ἀνεῖπε καὶ σιγὴν στρατῷ· Κάλχας δ΄ ὁ μάντις ἐς κανοῦν χρυσήλατον ἔθηκεν ὀξὺ χειρὶ φάσγανον σπάσας κολεῶν ἔσωθεν, κρᾶτά τ΄ ἔστεψεν κόρησ. ὁ παῖς δ΄ ὁ Πηλέως ἐν κύκλῳ βωμὸν θεᾶς λαβὼν κανοῦν ἔβρεξε χέρνιβάς θ΄ ὁμοῦ, ἔλεξε δ΄· ̓͂ω παῖ Ζηνόσ, ὦ θηροκτόνε, τὸ λαμπρὸν εἱλίσσουσ΄ ἐν εὐφρόνῃ φάοσ, δέξαι τὸ θῦμα τόδ΄ ὅ γέ σοι δωρούμεθα στρατός τ΄ ̓αχαιῶν  ̓αγαμέμνων ἄναξ θ΄ ὁμοῦ,  ἄχραντον αἷμα καλλιπαρθένου δέρησ, καὶ δὸς γενέσθαι πλοῦν νεῶν ἀπήμονα Τροίας τε πέργαμ΄ ἐξελεῖν ἡμᾶς δορί. ἐς γῆν δ΄ ̓ατρεῖδαι πᾶς στρατός τ΄ ἔστη βλέπων.  ἱερεὺς δὲ φάσγανον λαβὼν ἐπεύξατο, λαιμόν τ΄ ἐπεσκοπεῖθ΄, ἵνα πλήξειεν ἄν· ἐμοὶ δέ τ΄ ἄλγος οὐ μικρὸν εἰσῄει φρενί, κἄστην νενευκώσ· θαῦμα δ΄ ἦν αἴφνης ὁρᾶν. πληγῆς κτύπον γὰρ πᾶς τις ᾔσθετ΄ ἂν σαφῶσ, τὴν παρθένον δ΄ οὐκ εἶδεν οὗ γῆς εἰσέδυ. βοᾷ δ΄ ἱερεύσ, ἅπας δ΄ ἐπήχησε στρατόσ, ἄελπτον εἰσιδόντες ἐκ θεῶν τινος φάσμ΄, οὗ γε μηδ΄ ὁρωμένου πίστις παρῆν· ἔλαφος γὰρ ἀσπαίρουσ΄ ἔκειτ΄ ἐπὶ χθονὶ ἰδεῖν μεγίστη διαπρεπής τε τὴν θέαν, ἧς αἵματι βωμὸς ἐραίνετ΄ ἄρδην τῆς θεοῦ. κἀν τῷδε Κάλχας πῶς δοκεῖς χαίρων ἔφη· ̓͂ω τοῦδ΄ ̓αχαιῶν κοίρανοι κοινοῦ στρατοῦ, ὁρᾶτε τήνδε θυσίαν, ἣν ἡ θεὸς προύθηκε βωμίαν, ἔλαφον ὀρειδρόμον; ταύτην μάλιστα τῆς κόρης ἀσπάζεται, ὡς μὴ μιάνῃ βωμὸν εὐγενεῖ φόνῳ. ἡδέως τε τοῦτ΄ ἐδέξατο, καὶ πλοῦν οὔριον δίδωσιν ἡμῖν ̓ιλίου τ΄ ἐπιδρομάσ. πρὸς ταῦτα πᾶς τις θάρσος αἶρε ναυβάτησ, χώρει τε πρὸς ναῦν· ὡς ἡμέρᾳ τῇδε δεῖ λιπόντας ἡμᾶς Αὐλίδος κοίλους μυχοὺς Αἴγαιον οἶδμα διαπερᾶν. ἐπεὶ δ΄ ἅπαν κατηνθρακώθη θῦμ΄ ἐν ̔ηφαίστου φλογί, τὰ πρόσφορ΄ ηὔξαθ΄, ὡς τύχοι νόστου στρατόσ. πέμπει δ΄ ̓αγαμέμνων μ΄ ὥστε σοι φράσαι τάδε, λέγειν θ΄ ὁποίας ἐκ θεῶν μοίρας κυρεῖ καὶ δόξαν ἔσχεν ἄφθιτον καθ΄ ̔ελλάδα. ἐγὼ παρὼν δὲ καὶ τὸ πρᾶγμ΄ ὁρῶν λέγω· ἡ παῖς σαφῶς σοι πρὸς θεοὺς ἀφίπτατο. λύπης δ΄ ἀφαίρει καὶ πόσει πάρες χόλον· ἀπροσδόκητα δὲ βροτοῖς τὰ τῶν θεῶν, σώζουσί θ΄ οὓς φιλοῦσιν. ἦμαρ γὰρ τόδε θανοῦσαν εἶδε καὶ βλέπουσαν παῖδα σήν.   Χορός ὡς ἥδομαί τοι ταῦτ΄ ἀκούσασ΄ ἀγγέλου· ζῶν δ΄ ἐν θεοῖσι σὸν μένειν φράζει τέκοσ.     Κλυταιμήστρα ὦ παῖ, θεῶν τοῦ κλέμμα γέγονασ; πῶς σε προσείπω; πῶς δ΄ οὐ φῶ παραμυθεῖσθαι τούσδε μάτην μύθουσ, ὥς σου πένθους λυγροῦ παυσαίμαν;   Χορός καὶ μὴν ̓αγαμέμνων ἄναξ στείχει, τούσδ΄ αὐτοὺς ἔχων σοι φράζειν μύθουσ.    ̓αγαμέμνων γύναι, θυγατρὸς ἕνεκ΄ ὄλβιοι γενοίμεθ΄ ἄν· ἔχει γὰρ ὄντως ἐν θεοῖς ὁμιλίαν. χρὴ δέ σε λαβοῦσαν τόνδε μόσχον νεαγενῆ στείχειν πρὸς οἴκουσ· ὡς στρατὸς πρὸς πλοῦν ὁρᾷ. καὶ χαῖρε· χρόνια γε τἀμά σοι προσφθέγματα Τροίηθεν ἔσται. καὶ γένοιτό σοι καλῶσ.    Χορός χαίρων, ̓ατρείδη, γῆν ἱκοῦ Φρυγίαν, χαίρων δ΄ ἐπάνηκε, κάλλιστά μοι σκῦλ΄ ἀπὸ Τροίας ἑλών.  