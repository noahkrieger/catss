    Παιδαγωγός ὦ τοῦ στρατηγήσαντος ἐν Τροίᾳ ποτὲ ̓αγαμέμνονος παῖ, νῦν ἐκεῖν΄ ἔξεστί σοι παρόντι λεύσσειν, ὧν πρόθυμος ἦσθ΄ ἀεί. τὸ γὰρ παλαιὸν ̓́αργος οὑπόθεις τόδε, τῆς οἰστροπλῆγος ἄλσος ̓ινάχου κόρησ· αὕτη δ΄, ̓ορέστα, τοῦ λυκοκτόνου θεοῦ ἀγορὰ Λύκειοσ· οὑξ ἀριστερᾶς δ΄ ὅδε ̔́ηρας ὁ κλεινὸς ναόσ· οἷ δ΄ ἱκάνομεν, φάσκειν Μυκήνας τὰς πολυχρύσους ὁρᾶν πολύφθορόν τε δῶμα Πελοπιδῶν τόδε, ὅθεν σε πατρὸς ἐκ φονῶν ἐγώ ποτε πρὸς σῆς ὁμαίμου καὶ κασιγνήτης λαβὼν ἤνεγκα κἀξέσωσα κἀξεθρεψάμην τοσόνδ΄ ἐς ἥβησ, πατρὶ τιμωρὸν φόνου. νῦν οὖν, ̓ορέστα καὶ σὺ φίλτατε ξένων Πυλάδη, τί χρὴ δρᾶν ἐν τάχει βουλευτέον· ὡς ἡμὶν ἤδη λαμπρὸν ἡλίου σέλας ἑῷα κινεῖ φθέγματ΄ ὀρνίθων σαφῆ μέλαινά τ΄ ἄστρων ἐκλέλοιπεν εὐφρόνη. πρὶν οὖν τιν΄ ἀνδρῶν ἐξοδοιπορεῖν στέγησ, ξυνάπτετον λόγοισιν· ὡς ἐνταῦθ΄ ἐμέν, ἵν΄ οὐκέτ΄ ὀκνεῖν καιρόσ, ἀλλ΄ ἔργων ἀκμή.    ̓ορέστης ὦ φίλτατ΄ ἀνδρῶν προσπόλων, ὥς μοι σαφῆ σημεῖα φαίνεις ἐσθλὸς εἰς ἡμᾶς γεγώσ. ὥσπερ γὰρ ἵππος εὐγενήσ, κἂν ᾖ γέρων, ἐν τοῖσι δεινοῖς θυμὸν οὐκ ἀπώλεσεν, ἀλλ΄ ὀρθὸν οὖς ἵστησιν, ὡσαύτως δὲ σὺ ἡμᾶς τ΄ ὀτρύνεις καὐτὸς ἐν πρώτοις ἕπει. τοιγὰρ τὰ μὲν δόξαντα δηλώσω, σὺ δὲ ὀξεῖαν ἀκοὴν τοῖς ἐμοῖς λόγοις διδούσ, εἰ μή τι καιροῦ τυγχάνω, μεθάρμοσον. ἐγὼ γὰρ ἡνίχ΄ ἱκόμην τὸ Πυθικὸν μαντεῖον, ὡς μάθοιμ΄ ὅτῳ τρόπῳ πατρὶ δίκας ἀροίμην τῶν φονευσάντων πάρα, χρῇ μοι τοιαῦθ΄ ὁ Φοῖβος ὧν πεύσει τάχα· ἄσκευον αὐτὸν ἀσπίδων τε καὶ στρατοῦ δόλοισι κλέψαι χειρὸς ἐνδίκους σφαγάσ. ὅτ΄ οὖν τοιόνδε χρησμὸν εἰσηκούσαμεν, σὺ μὲν μολών, ὅταν σε καιρὸς εἰσάγῃ, δόμων ἔσω τῶνδ΄, ἴσθι πᾶν τὸ δρώμενον, ὅπως ἂν εἰδὼς ἡμὶν ἀγγείλῃς σαφῆ. οὐ γάρ σε μὴ γήρᾳ τε καὶ χρόνῳ μακρῷ γνῶσ΄, οὐδ΄ ὑποπτεύσουσιν ὧδ΄ ἠνθισμένον. λόγῳ δὲ χρῶ τοιῷδ΄, ὅτι ξένος μὲν εἶ Φωκέως παρ΄ ἀνδρὸς Φανοτέως ἥκων· ὃ γὰρ μέγιστος αὐτοῖς τυγχάνει δορυξένων. ἄγγελλε δ΄ ὅρκον  προστιθεὶς ὁθούνεκα τέθνηκ΄ ̓ορέστης ἐξ ἀναγκαίας τύχησ, ἄθλοισι Πυθικοῖσιν ἐκ τροχηλάτων δίφρων κυλισθείσ· ὧδ΄ ὁ μῦθος ἑστάτω.  ἡμεῖς δὲ πατρὸς τύμβον, ὡς ἐφίετο, λοιβαῖσι πρῶτον καὶ καρατόμοις χλιδαῖς στέψαντες εἶτ΄ ἄψορρον ἥξομεν πάλιν, τύπωμα χαλκόπλευρον ἠρμένοι χεροῖν, ὃ καὶ σὺ θάμνοις οἶσθά που κεκρυμμένον, ὅπως λόγῳ κλέπτοντες ἡδεῖαν φάτιν φέρωμεν αὐτοῖσ, τοὐμὸν ὡς ἔρρει δέμας φλογιστὸν ἤδη καὶ κατηνθρακωμένον. τί γάρ με λυπεῖ τοῦθ΄, ὅταν λόγῳ θανὼν ἔργοισι σωθῶ κἀξενέγκωμαι κλέοσ; δοκῶ μέν, οὐδὲν ῥῆμα σὺν κέρδει κακόν. ἤδη γὰρ εἶδον πολλάκις καὶ τοὺς σοφοὺς λόγῳ μάτην θνῄσκοντασ· εἶθ΄, ὅταν δόμους ἔλθωσιν αὖθισ, ἐκτετίμηνται πλέον· ὡς κἄμ΄ ἐπαυχῶ τῆσδε τῆς φήμης ἄπο δεδορκότ΄ ἐχθροῖς ἄστρον ὣς λάμψειν ἔτι. ἀλλ΄, ὦ πατρῴα γῆ θεοί τ΄ ἐγχώριοι, δέξασθέ μ΄ εὐτυχοῦντα ταῖσδε ταῖς ὁδοῖσ, σύ τ΄, ὦ πατρῷον δῶμα· σοῦ γὰρ ἔρχομαι δίκῃ καθαρτὴς πρὸς θεῶν ὡρμημένοσ· καὶ μή μ΄ ἄτιμον τῆσδ΄ ἀποστείλητε γῆσ, ἀλλ΄ ἀρχέπλουτον καὶ καταστάτην δόμων. εἴρηκα μέν νυν ταῦτα· σοὶ δ΄ ἤδη, γέρον, τὸ σὸν μελέσθω βάντι φρουρῆσαι χρέοσ. νὼ δ΄ ἔξιμεν· καιρὸς γάρ, ὅσπερ ἀνδράσιν μέγιστος ἔργου παντός ἐστ΄ ἐπιστάτησ.    ̓ηλέκτρα ἰώ μοί μοι δύστηνοσ.   Παιδαγωγός καὶ μὴν θυρῶν ἔδοξα προσπόλων τινὸς ὑποστενούσης ἔνδον αἰσθέσθαι, τέκνον.   ̓ορέστης ἆρ΄ ἐστὶν ἡ δύστηνος ̓ηλέκτρα· θέλεις μείνωμεν αὐτοῦ κἀπακούσωμεν  γόων;   Παιδαγωγός ἥκιστα· μηδὲν πρόσθεν ἢ τὰ Λοξίου πειρώμεθ΄ ἔρδειν κἀπὸ τῶνδ΄ ἀρχηγετεῖν, πατρὸς χέοντες λουτρά· ταῦτα γὰρ φέρει νίκην τ΄ ἐφ΄ ἡμῖν καὶ κράτος τῶν δρωμένων.    ̓ηλέκτρα ὦ φάος ἁγνὸν καὶ γῆς ἰσόμοιρ΄ ἀήρ, ὥς μοι πολλὰς μὲν θρήνων ᾠδάσ, πολλὰς δ΄ ἀντήρεις ᾔσθου στέρνων πληγὰς αἱμασσομένων, ὁπόταν δνοφερὰ νὺξ ὑπολειφθῇ· τὰ δὲ παννυχίδων ἤδη στυγεραὶ ξυνίσασ΄ εὐναὶ μογερῶν οἴκων, ὅσα τὸν δύστηνον ἐμὸν θρηνῶ πατέρ΄, ὃν κατὰ μὲν βάρβαρον αἶαν φοίνιος ̓́αρης οὐκ ἐξένισεν, μήτηρ δ΄ ἡμὴ χὠ κοινολεχὴς Αἴγισθος ὅπως δρῦν ὑλοτόμοι σχίζουσι κάρα φονίῳ πελέκει, κοὐδεὶς τούτων οἶκτος ἀπ΄ ἄλλης ἢ ΄μοῦ φέρεται, σοῦ, πάτερ, οὕτως αἰκῶς οἰκτρῶς τε θανόντοσ.  ἀλλ΄ οὐ μὲν δὴ λήξω θρήνων στυγερῶν τε γόων, ἔστ΄ ἂν παμφεγγεῖς ἄστρων ῥιπάσ, λεύσσω δὲ τόδ΄ ἦμαρ, μὴ οὐ τεκνολέτειρ΄ ὥς τις ἀηδὼν ἐπὶ κωκυτῷ τῶνδε πατρῴων πρὸ θυρῶν ἠχὼ πᾶσι προφωνεῖν. ὦ δῶμ΄ ̓αί̈δου καὶ Περσεφόνησ, ὦ χθόνι΄ ̔ερμῆ καὶ πότνι΄ ̓αρὰ σεμναί τε θεῶν παῖδες ̓ερινύεσ, αἳ τοὺς ἀδίκως θνῄσκοντας ὁρᾶθ΄, αἳ τοὺς εὐνὰς ὑποκλεπτομένουσ, ἔλθετ΄, ἀρήξατε, τίσασθε πατρὸς φόνον ἡμετέρου, καί μοι τὸν ἐμὸν πέμψατ΄ ἀδελφόν· μούνη γὰρ ἄγειν οὐκέτι σωκῶ λύπης ἀντίρροπον ἄχθοσ.      Χορός ὦ παῖ, παῖ δυστανοτάτας ̓ηλέκτρα ματρόσ, τίν΄ ἀεὶ τάκεις ὧδ΄ ἀκόρεστον οἰμωγὰν τὸν πάλαι ἐκ δολερᾶς ἀθεώτατα ματρὸς ἁλόντ΄ ἀπάταις ̓αγαμέμνονα κακᾷ τε χειρὶ πρόδοτον; ὡς ὁ τάδε πορὼν ὄλοιτ΄, εἴ μοι θέμις τάδ΄ αὐδᾶν. ̓ηλέκτρα ὦ γενέθλα γενναίων, ἥκετ΄ ἐμῶν καμάτων παραμύθιον. οἶδά τε καὶ ξυνίημι τάδ΄, οὔ τί με φυγγάνει, οὐδ΄ ἐθέλω προλιπεῖν τόδε, μὴ οὐ τὸν ἐμὸν στενάχειν πατέρ΄ ἄθλιον. ἀλλ΄ ὦ παντοίας φιλότητος ἀμειβόμεναι χάριν, ἐᾶτέ μ΄ ὧδ΄ ἀλύειν, αἰαῖ, ἱκνοῦμαι.   Χορός ἀλλ΄ οὔτοι τόν γ΄ ἐξ ̓αί̈δα παγκοίνου λίμνας πατέρ΄ ἀν- στάσεις οὔτε γόοισιν οὔτ΄ εὐχαῖσ. ἀλλ΄ ἀπὸ τῶν μετρίων ἐπ΄ ἀμήχανον ἄλγος ἀεὶ στενάχουσα διόλλυσαι, ἐν οἷς ἀνάλυσίς ἐστιν οὐδεμία κακῶν. τί μοι τῶν δυσφόρων ἐφίει; ̓ηλέκτρα νήπιος ὃς τῶν οἰκτρῶς οἰχομένων γονέων ἐπιλάθεται. ἀλλ΄ ἐμέ γ΄ ἁ στονόεσσ΄ ἄραρεν φρένασ, ἃ ̓́ιτυν, αἰὲν ̓́ιτυν ὀλοφύρεται, ὄρνις ἀτυζομένα, Διὸς ἄγγελοσ. ἰὼ παντλάμων Νιόβα, σὲ δ΄ ἔγωγε νέμω θεόν, ἅτ΄ ἐν τάφῳ πετραίῳ αἰεὶ δακρύεισ.   Χορός οὔτοι σοὶ μούνᾳ, τέκνον, ἄχος ἐφάνη βροτῶν, πρὸς ὅ τι σὺ τῶν ἔνδον εἶ περισσά, οἷς ὁμόθεν εἶ καὶ γονᾷ ξύναιμοσ, οἵα Χρυσόθεμις ζώει καὶ ̓ιφιάνασσα, κρυπτᾷ τ΄ ἀχέων ἐν ἥβᾳ, ὄλβιοσ, ὃν ἁ κλεινὰ γᾶ ποτε Μυκηναίων δέξεται εὐπατρίδαν, Διὸς εὔφρονι βήματι μολόντα τάνδε γᾶν ̓ορέσταν. ̓ηλέκτρα ὅν γ΄ ἐγὼ ἀκάματα προσμένουσ΄, ἄτεκνοσ, τάλαιν΄, ἀνύμφευτος αἰὲν οἰχνῶ, δάκρυσι μυδαλέα, τὸν ἀνήνυτον οἶτον ἔχουσα κακῶν· ὁ δὲ λάθεται ὧν τ΄ ἔπαθ΄ ὧν τ΄ ἐδάη. τί γὰρ οὐκ ἐμοὶ ἔρχεται ἀγγελίας ἀπατώμενον; ἀεὶ μὲν γὰρ ποθεῖ, ποθῶν δ΄ οὐκ ἀξιοῖ φανῆναι.   Χορός θάρσει μοι, θάρσει, τέκνον. ἔτι μέγας οὐρανῷ Ζεύσ, ὃς ἐφορᾷ πάντα καὶ κρατύνει· ᾧ τὸν ὑπεραλγῆ χόλον νέμουσα μήθ΄ οἷς ἐχθαίρεις ὑπεράχθεο μήτ΄ ἐπιλάθου· χρόνος γὰρ εὐμαρὴς θεόσ. οὔτε γὰρ ὁ τὰν Κρῖσαν βούνομον ἔχων ἀκτὰν παῖς ̓αγαμεμνονίδας ἀπερίτροπος οὔθ΄ ὁ παρὰ τὸν ̓αχέροντα θεὸς ἀνάσσων. ̓ηλέκτρα ἀλλ΄ ἐμὲ μὲν ὁ πολὺς ἀπολέλοιπεν ἤδη βίοτος ἀνέλπιστοσ, οὐδ΄ ἔτ΄ ἀρκῶ· ἅτις ἄνευ τεκέων  κατατάκομαι, ἇς φίλος οὔτις ἀνὴρ ὑπερίσταται, ἀλλ΄ ἁπερεί τις ἔποικος ἀναξία οἰκονομῶ θαλάμους πατρόσ, ὧδε μὲν ἀεικεῖ σὺν στολᾷ, κεναῖς δ΄ ἀμφίσταμαι τραπέζαισ.   Χορός οἰκτρὰ μὲν νόστοις αὐδά, οἰκτρὰ δ΄ ἐν κοίταις πατρῴαις ὅτε οἱ  παγχάλκων ἀνταία γενύων ὡρμάθη πλαγά. δόλος ἦν ὁ φράσασ, ἔρος ὁ κτείνασ, δεινὰν δεινῶς προφυτεύσαντες μορφάν, εἴτ΄ οὖν θεὸς εἴτε βροτῶν ἦν ὁ ταῦτα πράσσων. ̓ηλέκτρα ὦ πασᾶν κείνα πλέον ἁμέρα ἐλθοῦσ΄ ἐχθίστα δή μοι· ὦ νύξ, ὦ δείπνων ἀρρήτων ἔκπαγλ΄ ἄχθη, τοὺς ἐμὸς ἴδε πατὴρ θανάτους αἰκεῖς διδύμαιν χειροῖν, αἳ τὸν ἐμὸν εἷλον βίον πρόδοτον, αἵ μ΄ ἀπώλεσαν· οἷς θεὸς ὁ μέγας ̓ολύμπιος ποίνιμα πάθεα παθεῖν πόροι, μηδέ ποτ΄ ἀγλαί̈ας ἀποναίατο τοιάδ΄ ἀνύσαντες ἔργα.   Χορός φράζου μὴ πόρσω φωνεῖν. οὐ γνώμαν ἴσχεις ἐξ οἵων τὰ παρόντ΄ οἰκείας εἰς ἄτας ἐμπίπτεις οὕτως αἰκῶσ; πολὺ γάρ τι κακῶν ὑπερεκτήσω, σᾷ δυσθύμῳ τίκτουσ΄ ἀεὶ ψυχᾷ πολέμουσ· τὰ δὲ τοῖς δυνατοῖς οὐκ ἐριστὰ πλάθειν. ̓ηλέκτρα δεινοῖς ἠναγκάσθην, δεινοῖσ· ἔξοιδ΄, οὐ λάθει μ΄ ὀργά. ἀλλ΄ ἐν γὰρ δεινοῖς οὐ σχήσω ταύτας ἄτασ, ὄφρα με βίος ἔχῃ. τίνι γάρ ποτ΄ ἄν, ὦ φιλία γενέθλα, πρόσφορον ἀκούσαιμ΄ ἔποσ, τίνι φρονοῦντι καίρια; ἄνετέ μ΄ ἄνετε, παράγοροι· τάδε γὰρ ἄλυτα κεκλήσεται, οὐδέ ποτ΄ ἐκ καμάτων ἀποπαύσομαι ἀνάριθμος ὧδε θρήνων.   Χορός ἀλλ΄ οὖν εὐνοίᾳ γ΄ αὐδῶ, μάτηρ ὡσεί τις πιστά, μὴ τίκτειν σ΄ ἄταν ἄταισ. ̓ηλέκτρα καὶ τί μέτρον κακότατος ἔφυ; φέρε, πῶς ἐπὶ τοῖς φθιμένοις ἀμελεῖν καλόν; ἐν τίνι τοῦτ΄ ἔβλαστ΄ ἀνθρώπων; μήτ΄ εἴην ἔντιμος τούτοις μήτ΄, εἴ τῳ πρόσκειμαι χρηστῷ, ξυνναίοιμ΄ εὔκηλοσ, γονέων ἐκτίμους ἴσχουσα πτέρυγας ὀξυτόνων γόων. εἰ γὰρ ὁ μὲν θανὼν γᾶ τε καὶ οὐδὲν ὢν κείσεται τάλασ, οἱ δὲ μὴ πάλιν δώσουσ΄ ἀντιφόνους δίκασ, ἔρροι τ΄ ἂν αἰδὼς ἁπάντων τ΄ εὐσέβεια θνατῶν.     Χορός ἐγὼ μέν, ὦ παῖ, καὶ τὸ σὸν σπεύδουσ΄ ἅμα καὶ τοὐμὸν αὐτῆς ἦλθον· εἰ δὲ μὴ καλῶς λέγω, σὺ νίκα· σοὶ γὰρ ἑψόμεσθ΄ ἅμα.   ̓ηλέκτρα αἰσχύνομαι μέν, ὦ γυναῖκεσ, εἰ δοκῶ πολλοῖσι θρήνοις δυσφορεῖν ὑμῖν ἄγαν. ἀλλ΄ ἡ βία γὰρ ταῦτ΄ ἀναγκάζει με δρᾶν, σύγγνωτε· πῶς γὰρ ἥτις εὐγενὴς γυνή, πατρῷ΄ ὁρῶσα πήματ΄, οὐ δρῴη τάδ΄ ἄν; ἁγὼ κατ΄ ἦμαρ καὶ κατ΄ εὐφρόνην ἀεὶ θάλλοντα μᾶλλον ἢ καταφθίνονθ΄ ὁρῶ· ᾗ πρῶτα μὲν τὰ μητρόσ, ἥ μ΄ ἐγείνατο, ἔχθιστα συμβέβηκεν· εἶτα δώμασιν ἐν τοῖς ἐμαυτῆς τοῖς φονεῦσι τοῦ πατρὸς ξύνειμι, κἀκ τῶνδ΄ ἄρχομαι κἀκ τῶνδέ μοι λαβεῖν θ΄ ὁμοίως καὶ τὸ τητᾶσθαι πέλει. ἔπειτα ποίας ἡμέρας δοκεῖς μ΄ ἄγειν, ὅταν θρόνοις Αἴγισθον ἐνθακοῦντ΄ ἴδω τοῖσιν πατρῴοισ, εἰσίδω δ΄ ἐσθήματα φοροῦντ΄ ἐκείνῳ ταὐτὰ καὶ παρεστίους σπένδοντα λοιβὰς ἔνθ΄ ἐκεῖνον ὤλεσεν, ἴδω δὲ τούτων τὴν τελευταίαν ὕβριν, τὸν αὐτοέντην ἡμὶν ἐν κοίτῃ πατρὸς ξὺν τῇ ταλαίνῃ μητρί, μητέρ΄ εἰ χρεὼν ταύτην προσαυδᾶν τῷδε συγκοιμωμένην· ἡ δ΄ ὧδε τλήμων ὥστε τῷ μιάστορι ξύνεστ΄, ἐρινὺν οὔτιν΄ ἐκφοβουμένη· ἀλλ΄ ὥσπερ ἐγγελῶσα τοῖς ποιουμένοισ, εὑροῦσ΄ ἐκείνην ἡμέραν, ἐν ᾗ τότε πατέρα τὸν ἀμὸν ἐκ δόλου κατέκτανεν, ταύτῃ χοροὺς ἵστησι καὶ μηλοσφαγεῖ θεοῖσιν ἔμμην΄ ἱερὰ τοῖς σωτηρίοισ.  ἐγὼ δ΄ ὁρῶσ΄ ἡ δύσμορος κατὰ στέγας κλαίω, τέτηκα, κἀπικωκύω πατρὸς τὴν δυστάλαιναν δαῖτ΄ ἐπωνομασμένην αὐτὴ πρὸς αὑτήν.  οὐδὲ γὰρ κλαῦσαι πάρα τοσόνδ΄ ὅσον μοι θυμὸς ἡδονὴν φέρει. αὕτη γὰρ ἡ λόγοισι γενναία γυνὴ φωνοῦσα τοιάδ΄ ἐξονειδίζει κακά· ὦ δύσθεον μίσημα, σοὶ μόνῃ πατὴρ τέθνηκεν; ἄλλος δ΄ οὔτις ἐν πένθει βροτῶν; κακῶς ὄλοιο, μηδέ σ΄ ἐκ γόων ποτὲ τῶν νῦν ἀπαλλάξειαν οἱ κάτω θεοί. τάδ΄ ἐξυβρίζει· πλὴν ὅταν κλύῃ τινὸς ἥξοντ΄ ̓ορέστην· τηνικαῦτα δ΄ ἐμμανὴς βοᾷ παραστᾶσ΄·  οὐ σύ μοι τῶνδ΄ αἰτία; οὐ σὸν τόδ΄ ἐστὶ τοὔργον, ἥτις ἐκ χερῶν κλέψασ΄ ̓ορέστην τῶν ἐμῶν ὑπεξέθου; ἀλλ΄ ἴσθι τοι τίσουσά γ΄ ἀξίαν δίκην. τοιαῦθ΄ ὑλακτεῖ, σὺν δ΄ ἐποτρύνει πέλας ὁ κλεινὸς αὐτῇ ταὐτὰ νυμφίος παρών, ὁ πάντ΄ ἄναλκις οὗτοσ, ἡ πᾶσα βλάβη, ὁ σὺν γυναιξὶ τὰς μάχας ποιούμενοσ. ἐγὼ δ΄ ̓ορέστην τῶνδε προσμένουσ΄ ἀεὶ παυστῆρ΄ ἐφήξειν ἡ τάλαιν΄ ἀπόλλυμαι. μέλλων γὰρ ἀεὶ δρᾶν τι τὰς οὔσας τέ μου καὶ τὰς ἀπούσας ἐλπίδας διέφθορεν. ἐν οὖν τοιούτοις οὔτε σωφρονεῖν, φίλαι, οὔτ΄ εὐσεβεῖν πάρεστιν· ἀλλ΄ ἔν τοι κακοῖς πολλή ΄στ΄ ἀνάγκη κἀπιτηδεύειν κακά.    Χορός φέρ΄ εἰπέ, πότερον ὄντος Αἰγίσθου πέλας λέγεις τάδ΄ ἡμῖν ἢ βεβῶτος ἐκ δόμων;   ̓ηλέκτρα ἦ κάρτα· μὴ δόκει μ΄ ἄν, εἴπερ ἦν πέλασ, θυραῖον οἰχνεῖν· νῦν δ΄ ἀγροῖσι τυγχάνει.   Χορός ἦ κἂν ἐγὼ θαρσοῦσα μᾶλλον ἐς λόγους τοὺς σοὺς ἱκοίμην, εἴπερ ὧδε ταῦτ΄ ἔχει;   ̓ηλέκτρα ὡς νῦν ἀπόντος ἱστόρει· τί σοι φίλον;   Χορός καὶ δή σ΄ ἐρωτῶ· τοῦ κασιγνήτου τί φήσ, ἥξοντος ἢ μέλλοντοσ; εἰδέναι θέλω.   ̓ηλέκτρα φησίν γε· φάσκων δ΄ οὐδὲν ὧν λέγει ποεῖ.   Χορός φιλεῖ γὰρ ὀκνεῖν πρᾶγμ΄ ἀνὴρ πράσσων μέγα.   ̓ηλέκτρα καὶ μὴν ἔγωγ΄ ἔσωσ΄ ἐκεῖνον οὐκ ὄκνῳ.   Χορός θάρσει· πέφυκεν ἐσθλόσ, ὥστ΄ ἀρκεῖν φίλοισ.   ̓ηλέκτρα πέποιθ΄, ἐπεί τἂν οὐ μακρὰν ἔζων ἐγώ.   Χορός μὴ νῦν ἔτ΄ εἴπῃς μηδέν· ὡς δόμων ὁρῶ τὴν σὴν ὅμαιμον ἐκ πατρὸς ταὐτοῦ φύσιν, Χρυσόθεμιν, ἔκ τε μητρόσ, ἐντάφια χεροῖν φέρουσαν, οἷα τοῖς κάτω νομίζεται.   Χρυσόθεμις τίν΄ αὖ σὺ τήνδε πρὸς θυρῶνος ἐξόδοις ἐλθοῦσα φωνεῖσ, ὦ κασιγνήτη, φάτιν, κοὐδ΄ ἐν χρόνῳ μακρῷ διδαχθῆναι θέλεις θυμῷ ματαίῳ μὴ χαρίζεσθαι κενά; καίτοι τοσοῦτόν γ΄ οἶδα κἀμαυτήν, ὅτι ἀλγῶ ΄πὶ τοῖς παροῦσιν· ὥστ΄ ἄν, εἰ σθένος λάβοιμι, δηλώσαιμ΄ ἂν οἷ΄ αὐτοῖς φρονῶ. νῦν δ΄ ἐν κακοῖς μοι πλεῖν ὑφειμένῃ δοκεῖ, καὶ μὴ δοκεῖν μὲν δρᾶν τι, πημαίνειν δὲ μή· τοιαῦτα δ΄ ἄλλα καὶ σὲ βούλομαι ποεῖν. καίτοι τὸ μὲν δίκαιον οὐχ ᾗ ΄γὼ λέγω, ἀλλ΄ ᾗ σὺ κρίνεισ· εἰ δ΄ ἐλευθέραν με δεῖ ζῆν, τῶν κρατούντων ἐστὶ πάντ΄ ἀκουστέα.    ̓ηλέκτρα δεινόν γέ σ΄ οὖσαν πατρὸς οὗ σὺ παῖς ἔφυσ, κείνου λελῆσθαι, τῆς δὲ τικτούσης μέλειν. ἅπαντα γάρ σοι τἀμὰ νουθετήματα κείνης διδακτά, κοὐδὲν ἐκ σαυτῆς λέγεισ. ἔπειθ΄ ἑλοῦ γε θάτερ΄, ἢ φρονεῖν κακῶς ἢ τῶν φίλων φρονοῦσα μὴ μνήμην ἔχειν· ἥτις λέγεις μὲν ἀρτίως ὡσ, εἰ λάβοις σθένοσ, τὸ τούτων μῖσος ἐκδείξειας ἄν, ἐμοῦ δὲ πατρὶ πάντα τιμωρουμένης οὔτε ξυνέρδεις τήν τε δρῶσαν ἐκτρέπεισ. οὐ ταῦτα πρὸς κακοῖσι δειλίαν ἔχει; ἐπεὶ δίδαξον, ἢ μάθ΄ ἐξ ἐμοῦ, τί μοι κέρδος γένοιτ΄ ἂν τῶνδε ληξάσῃ γόων. οὐ ζῶ; κακῶς μέν, οἶδ΄, ἐπαρκούντως δ΄ ἐμοί. λυπῶ δὲ τούτουσ, ὥστε τῷ τεθνηκότι τιμὰς προσάπτειν, εἴ τις ἔστ΄ ἐκεῖ χάρισ. σὺ δ΄ ἡμὶν ἡ μισοῦσα μισεῖς μὲν λόγῳ, ἔργῳ δὲ τοῖς φονεῦσι τοῦ πατρὸς ξύνει. ἐγὼ μὲν οὖν οὐκ ἄν ποτ΄, οὐδ΄ εἴ μοι τὰ σὰ μέλλοι τις οἴσειν δῶρ΄, ἐφ΄ οἷσι νῦν χλιδᾷσ, τούτοις ὑπεικάθοιμι· σοὶ δὲ πλουσία τράπεζα κείσθω καὶ περιρρείτω βίοσ. ἐμοὶ γὰρ ἔστω τοὐμὲ μὴ λυπεῖν μόνον βόσκημα· τῆς σῆς δ΄ οὐκ ἐρῶ τιμῆς τυχεῖν, οὐδ΄ ἂν σύ, σώφρων γ΄ οὖσα.  νῦν δ΄ ἐξὸν πατρὸς πάντων ἀρίστου παῖδα κεκλῆσθαι, καλοῦ τῆς μητρόσ· οὕτω γὰρ φανεῖ πλείστοις κακή, θανόντα πατέρα καὶ φίλους προδοῦσα σούσ.    Χορός μηδὲν πρὸς ὀργήν, πρὸς θεῶν· ὡς τοῖς λόγοις ἔνεστιν ἀμφοῖν κέρδοσ, εἰ σὺ μὲν μάθοις τοῖς τῆσδε χρῆσθαι, τοῖς δὲ σοῖς αὕτη πάλιν.   Χρυσόθεμις ἐγὼ μέν, ὦ γυναῖκεσ, ἠθάς εἰμί πως τῶν τῆσδε μύθων· οὐδ΄ ἂν ἐμνήσθην ποτέ, εἰ μὴ κακὸν μέγιστον εἰς αὐτὴν ἰὸν ἤκουσ΄, ὃ ταύτην τῶν μακρῶν σχήσει γόων.   ̓ηλέκτρα φέρ΄ εἰπὲ δὴ τὸ δεινόν· εἰ γὰρ τῶνδέ μοι μεῖζόν τι λέξεισ, οὐκ ἂν ἀντείποιμ΄ ἔτι.   Χρυσόθεμις ἀλλ΄ ἐξερῶ σοι πᾶν ὅσον κάτοιδ΄ ἐγώ. μέλλουσι γάρ σ΄, εἰ τῶνδε μὴ λήξεις γόων, ἐνταῦθα πέμψειν ἔνθα μή ποθ΄ ἡλίου φέγγος προσόψει, ζῶσα δ΄ ἐν κατηρεφεῖ στέγῃ χθονὸς τῆσδ΄ ἐκτὸς ὑμνήσεις κακά. πρὸς ταῦτα φράζου καί με μή ποθ΄ ὕστερον παθοῦσα μέμψῃ· νῦν γὰρ ἐν καλῷ φρονεῖν.    ̓ηλέκτρα ἦ ταῦτα δή με καὶ βεβούλευνται ποεῖν;   Χρυσόθεμις μάλισθ΄· ὅταν περ οἴκαδ΄ Αἴγισθος μόλῃ.   ̓ηλέκτρα ἀλλ΄ ἐξίκοιτο τοῦδέ γ΄ οὕνεκ΄ ἐν τάχει.   Χρυσόθεμις τίν΄, ὦ τάλαινα, τόνδ΄ ἐπηράσω λόγον;   ̓ηλέκτρα ἐλθεῖν ἐκεῖνον, εἴ τι τῶνδε δρᾶν νοεῖ.   Χρυσόθεμις ὅπως πάθῃς τί χρῆμα; ποῦ ποτ΄ εἶ φρενῶν;   ̓ηλέκτρα ὅπως ἀφ΄ ὑμῶν ὡς προσωτάτω φύγω.   Χρυσόθεμις βίου δὲ τοῦ παρόντος οὐ μνείαν ἔχεισ;   ̓ηλέκτρα καλὸς γὰρ οὑμὸς βίοτος ὥστε θαυμάσαι.   Χρυσόθεμις ἀλλ΄ ἦν ἄν, εἰ σύ γ΄ εὖ φρονεῖν ἠπίστασο.   ̓ηλέκτρα μή μ΄ ἐκδίδασκε τοῖς φίλοις εἶναι κακήν.   Χρυσόθεμις ἀλλ΄ οὐ διδάσκω· τοῖς κρατοῦσι δ΄ εἰκαθεῖν.   ̓ηλέκτρα σὺ ταῦτα θώπευ΄· οὐκ ἐμοὺς τρόπους λέγεισ.   Χρυσόθεμις καλόν γε μέντοι μὴ ΄ξ ἀβουλίας πεσεῖν.   ̓ηλέκτρα πεσούμεθ΄, εἰ χρή, πατρὶ τιμωρούμενοι.   Χρυσόθεμις πατὴρ δὲ τούτων, οἶδα, συγγνώμην ἔχει.   ̓ηλέκτρα ταῦτ΄ ἐστὶ τἄπη πρὸς κακῶν ἐπαινέσαι.   Χρυσόθεμις σὺ δ΄ οὐχὶ πείσει καὶ συναινέσεις ἐμοί;   ̓ηλέκτρα οὐ δῆτα· μή πω νοῦ τοσόνδ΄ εἴην κενή.   Χρυσόθεμις χωρήσομαί τἄρ΄ οἷπερ ἐστάλην ὁδοῦ.   ̓ηλέκτρα ποῖ δ΄ ἐμπορεύει; τῷ φέρεις τάδ΄ ἔμπυρα;   Χρυσόθεμις μήτηρ με πέμπει πατρὶ τυμβεῦσαι χοάσ.   ̓ηλέκτρα πῶς εἶπασ; ἦ τῷ δυσμενεστάτῳ βροτῶν;   Χρυσόθεμις ὃν ἔκταν΄ αὐτή· τοῦτο γὰρ λέξαι θέλεισ.   ̓ηλέκτρα ἐκ τοῦ φίλων πεισθεῖσα; τῷ τοῦτ΄ ἤρεσεν;   Χρυσόθεμις ἐκ δείματός του νυκτέρου, δοκεῖν ἐμοί;   ̓ηλέκτρα ὦ θεοὶ πατρῷοι, συγγένεσθέ γ΄ ἀλλὰ νῦν.   Χρυσόθεμις ἔχεις τι θάρσος τοῦδε τοῦ τάρβους πέρι;   ̓ηλέκτρα εἴ μοι λέγοις τὴν ὄψιν, εἴποιμ΄ ἂν τότε.   Χρυσόθεμις ἀλλ΄ οὐ κάτοιδα πλὴν ἐπὶ σμικρὸν φράσαι.    ̓ηλέκτρα λέγ΄ ἀλλὰ τοῦτο· πολλά τοι σμικροὶ λόγοι ἔσφηλαν ἤδη καὶ κατώρθωσαν βροτούσ.   Χρυσόθεμις λόγος τις αὐτήν ἐστιν εἰσιδεῖν πατρὸς τοῦ σοῦ τε κἀμοῦ δευτέραν ὁμιλίαν ἐλθόντος ἐς φῶσ· εἶτα τόνδ΄ ἐφέστιον πῆξαι λαβόντα σκῆπτρον οὑφόρει ποτὲ αὐτόσ, τανῦν δ΄ Αἴγισθοσ· ἐκ δὲ τοῦδ΄ ἄνω βλαστεῖν βρύοντα θαλλόν, ᾧ κατάσκιον πᾶσαν γενέσθαι τὴν Μυκηναίων χθόνα. τοιαῦτά του παρόντοσ, ἡνίχ΄ ̔ηλίῳ δείκνυσι τοὔναρ, ἔκλυον ἐξηγουμένου. πλείω δὲ τούτων οὐ κάτοιδα, πλὴν ὅτι πέμπει με κείνη τοῦδε τοῦ φόβου χάριν. πρός νυν θεῶν σε λίσσομαι τῶν ἐγγενῶν ἐμοὶ πιθέσθαι μηδ΄ ἀβουλίᾳ πεσεῖν· εἰ γάρ μ΄ ἀπώσει, σὺν κακῷ μέτει πάλιν.    ̓ηλέκτρα ἀλλ΄, ὦ φίλη, τούτων μὲν ὧν ἔχεις χεροῖν τύμβῳ προσάψῃς μηδέν· οὐ γάρ σοι θέμις οὐδ΄ ὅσιον ἐχθρᾶς ἀπὸ γυναικὸς ἱστάναι κτερίσματ΄ οὐδὲ λουτρὰ προσφέρειν πατρί· ἀλλ΄ ἢ πνοαῖσιν ἢ βαθυσκαφεῖ κόνει κρύψον νιν, ἔνθα μή ποτ΄ εἰς εὐνὴν πατρὸς τούτων πρόσεισι μηδέν· ἀλλ΄ ὅταν θάνῃ κειμήλι΄ αὐτῇ ταῦτα σῳζέσθω κάτω. ἀρχὴν δ΄ ἄν, εἰ μὴ τλημονεστάτη γυνὴ πασῶν ἔβλαστε, τάσδε δυσμενεῖς χοὰς οὐκ ἄν ποθ΄ ὅν γ΄ ἔκτεινε, τῷδ΄ ἐπέστεφε. σκέψαι γὰρ εἴ σοι προσφιλῶς αὐτῇ δοκεῖ γέρα τάδ΄ οὑν τάφοισι δέξεσθαι νέκυσ, ὑφ΄ ἧς θανὼν ἄτιμοσ, ὥστε δυσμενήσ, ἐμασχαλίσθη, κἀπὶ λουτροῖσιν κάρᾳ κηλῖδας ἐξέμαξεν.  ἆρα μὴ δοκεῖς λυτήρι΄ αὐτῇ ταῦτα τοῦ φόνου φέρειν; οὐχ ἔστιν.  ἀλλὰ ταῦτα μὲν μέθεσ· σὺ δὲ τεμοῦσα κρατὸς βοστρύχων ἄκρας φόβας κἀμοῦ ταλαίνησ, σμικρὰ μὲν τάδ΄, ἀλλ΄ ὅμως ἅχω, δὸς αὐτῷ, τήνδ΄ ἀλιπαρῆ τρίχα καὶ ζῶμα τοὐμὸν οὐ χλιδαῖς ἠσκημένον. αἰτοῦ δὲ προσπίτνουσα γῆθεν εὐμενῆ ἡμῖν ἀρωγὸν αὐτὸν εἰς ἐχθροὺς μολεῖν, καὶ παῖδ΄ ̓ορέστην ἐξ ὑπερτέρας χερὸς ἐχθροῖσιν αὐτοῦ ζῶντ΄ ἐπεμβῆναι ποδί, ὅπως τὸ λοιπὸν αὐτὸν ἀφνεωτέραις χερσὶν στέφωμεν ἢ τανῦν δωρούμεθα. οἶμαι μὲν οὖν, οἶμαί τι κἀκείνῳ μέλον πέμψαι τάδ΄ αὐτῇ δυσπρόσοπτ΄ ὀνείρατα· ὅμως δ΄, ἀδελφή, σοί θ΄ ὑπούργησον τάδε ἐμοί τ΄ ἀρωγὰ τῷ τε φιλτάτῳ βροτῶν πάντων, ἐν ̔́αιδου κειμένῳ κοινῷ πατρί.    Χορός πρὸς εὐσέβειαν ἡ κόρη λέγει· σὺ δέ, εἰ σωφρονήσεισ, ὦ φίλη, δράσεις τάδε.   Χρυσόθεμις δράσω· τὸ γὰρ δίκαιον οὐχ ἔχει λόγον δυοῖν ἐρίζειν, ἀλλ΄ ἐπισπεύδειν τὸ δρᾶν. πειρωμένῃ δὲ τῶνδε τῶν ἔργων ἐμοὶ σιγὴ παρ΄ ὑμῶν, πρὸς θεῶν, ἔστω, φίλαι· ὡς εἰ τάδ΄ ἡ τεκοῦσα πεύσεται, πικρὰν δοκῶ με πεῖραν τήνδε τολμήσειν ἔτι.      Χορός εἰ μὴ ΄γὼ παράφρων μάντις ἔφυν καὶ γνώμας λειπομένα σοφᾶσ, εἶσιν ἁ πρόμαντις Δίκα δίκαια φερομένα χεροῖν κράτη· μέτεισιν, ὦ τέκνον, οὐ μακροῦ χρόνου. ὕπεστί μοι θάρσοσ, ἁδυπνόων κλύουσαν ἀρτίως ὀνειράτων. οὐ γάρ ποτ΄ ἀμναστεῖ γ΄ ὁ φύσας σ΄  ̔ελλάνων ἄναξ, οὐδ΄ ἁ παλαιὰ χαλκόπλακτος ἀμφάκης γένυσ, ἅ νιν κατέπεφνεν αἰσχίσταις ἐν αἰκίαισ.   Χορός ἥξει καὶ πολύπους καὶ πολύχειρ ἁ δεινοῖς κρυπτομένα λόχοις χαλκόπους ̓ερινύσ. ἄλεκτρ΄ ἄνυμφα γὰρ ἐπέβα μιαιφόνων γάμων ἁμιλλήμαθ΄ οἷσιν οὐ θέμισ. πρὸ τῶνδέ τοί μ΄ ἔχει μή ποτε μή ποθ΄ ἡμῖν ἀψεγὲς πελᾶν τέρας τοῖς δρῶσι καὶ συνδρῶσιν.  ἤ τοι μαντεῖαι βροτῶν οὐκ εἰσὶν ἐν δεινοῖς ὀνείροις οὐδ΄ ἐν θεσφάτοισ, εἰ μὴ τόδε φάσμα νυκτὸς εὖ κατασχήσει.   Χορός ὦ Πέλοπος ἁ πρόσθεν πολύπονος ἱππεία, ὡς ἔμολες αἰανὴς τᾷδε γᾷ. εὖτε γὰρ ὁ ποντισθεὶς Μυρτίλος ἐκοιμάθη, παγχρύσων δίφρων δυστάνοις αἰκίαις πρόρριζος ἐκριφθείσ, οὔ τί πω ἔλειπεν ἐκ τοῦδ΄ οἴκου πολύπονος αἰκία.     Κλυταιμνήστρα ἀνειμένη μέν, ὡς ἔοικασ, αὖ στρέφει· οὐ γὰρ πάρεστ΄ Αἴγισθοσ, ὅς σ΄ ἐπεῖχ΄ ἀεὶ μή τοι θυραίαν γ΄ οὖσαν αἰσχύνειν φίλουσ· νῦν δ΄ ὡς ἄπεστ΄ ἐκεῖνοσ, οὐδὲν ἐντρέπει ἐμοῦ γε· καίτοι πολλὰ πρὸς πολλούς με δὴ ἐξεῖπας ὡς θρασεῖα καὶ πέρα δίκης ἄρχω, καθυβρίζουσα καὶ σὲ καὶ τὰ σά· ἐγὼ δ΄ ὕβριν μὲν οὐκ ἔχω, κακῶς δέ σε λέγω κακῶς κλύουσα πρὸς σέθεν θαμά. πατὴρ γάρ, οὐδὲν ἄλλο, σοὶ πρόσχημ΄ ἀεὶ ὡς ἐξ ἐμοῦ τέθνηκεν.  ἐξ ἐμοῦ· καλῶς ἔξοιδα· τῶνδ΄ ἄρνησις οὐκ ἔνεστί μοι· ἡ γὰρ Δίκη νιν εἷλεν, οὐκ ἐγὼ μόνη, ᾗ χρῆν σ΄ ἀρήγειν, εἰ φρονοῦσ΄ ἐτύγχανεσ· ἐπεὶ πατὴρ σὸς οὗτοσ, ὃν θρηνεῖς ἀεί, τὴν σὴν ὅμαιμον μοῦνος ̔ελλήνων ἔτλη θῦσαι θεοῖσιν, οὐκ ἴσον καμὼν ἐμοὶ λύπησ, ὅς ἔσπειρ΄, ὥσπερ ἡ τίκτουσ΄ ἐγώ. εἶεν, δίδαξον δή με τοῦ χάριν, τίνων ἔθυσεν αὐτήν· πότερον ̓αργείων ἐρεῖσ; ἀλλ΄ οὐ μετῆν αὐτοῖσι τήν γ΄ ἐμὴν κτανεῖν. ἀλλ΄ ἀντ΄ ἀδελφοῦ δῆτα Μενέλεω κτανὼν τἄμ΄, οὐκ ἔμελλε τῶνδέ μοι δώσειν δίκην; πότερον ἐκείνῳ παῖδες οὐκ ἦσαν διπλοῖ, οὓς τῆσδε μᾶλλον εἰκὸς ἦν θνῄσκειν, πατρὸς καὶ μητρὸς ὄντασ, ἧς ὁ πλοῦς ὅδ΄ ἦν χάριν; ἢ τῶν ἐμῶν ̔́αιδης τιν΄ ἵμερον τέκνων ἢ τῶν ἐκείνης ἔσχε δαίσασθαι πλέον; ἢ τῷ πανώλει πατρὶ τῶν μὲν ἐξ ἐμοῦ παίδων πόθος παρεῖτο, Μενέλεω δ΄ ἐνῆν; οὐ ταῦτ΄ ἀβούλου καὶ κακοῦ γνώμην πατρόσ; δοκῶ μέν, εἰ καὶ σῆς δίχα γνώμης λέγω· φαίη δ΄ ἂν ἡ θανοῦσά γ΄, εἰ φωνὴν λάβοι. ἐγὼ μὲν οὖν οὐκ εἰμὶ τοῖς πεπραγμένοις δύσθυμοσ· εἰ δὲ σοὶ δοκῶ φρονεῖν κακῶσ, γνώμην δικαίαν σχοῦσα τοὺς πέλας ψέγε.    ̓ηλέκτρα ἐρεῖς μὲν οὐχὶ νῦν γέ μ΄ ὡς ἄρξασά τι λυπηρὸν εἶτα σοῦ τάδ΄ ἐξήκουσ΄ ὕπο· ἀλλ΄ ἢν ἐφῇς μοι, τοῦ τεθνηκότος θ΄ ὕπερ λέξαιμ΄ ἂν ὀρθῶς τῆς κασιγνήτης θ΄ ὁμοῦ.   Κλυταιμνήστρα καὶ μὴν ἐφίημ΄· εἰ δέ μ΄ ὧδ΄ ἀεὶ λόγους ἐξῆρχεσ, οὐκ ἂν ἦσθα λυπηρὰ κλύειν.    ̓ηλέκτρα καὶ δὴ λέγω σοι.  πατέρα φὴς κτεῖναι.  τίς ἂν τούτου λόγος γένοιτ΄ ἂν αἰσχίων ἔτι, εἴτ΄ οὖν δικαίως εἴτε μή; λέξω δέ σοι ὡς οὐ δίκῃ γ΄ ἔκτεινασ, ἀλλά σ΄ ἔσπασεν πειθὼ κακοῦ πρὸς ἀνδρόσ, ᾧ τανῦν ξύνει. ἐροῦ δὲ τὴν κυναγὸν ̓́αρτεμιν, τίνος ποινὰς τὰ πολλὰ πνεύματ΄ ἔσχ΄ ἐν Αὐλίδι· ἢ ΄γὼ φράσω· κείνης γὰρ οὐ θέμις μαθεῖν. πατήρ ποθ΄ οὑμόσ, ὡς ἐγὼ κλύω, θεᾶς παίζων κατ΄ ἄλσος ἐξεκίνησεν ποδοῖν στικτὸν κεράστην ἔλαφον, οὗ κατὰ σφαγὰς ἐκκομπάσας ἔπος τι τυγχάνει βαλών. κἀκ τοῦδε μηνίσασα Λητῴα κόρη κατεῖχ΄ ̓αχαιούσ, ὡς πατὴρ ἀντίσταθμον τοῦ θηρὸς ἐκθύσειε τὴν αὑτοῦ κόρην. ὧδ΄ ἦν τὰ κείνης θύματ΄· οὐ γὰρ ἦν λύσις ἄλλη στρατῷ πρὸς οἶκον οὐδ΄ εἰς ̓́ιλιον. ἀνθ΄ ὧν, βιασθεὶς πολλὰ κἀντιβάσ, μόλις ἔθυσεν αὐτήν, οὐχὶ Μενέλεω χάριν. εἰ δ΄ οὖν, ἐρῶ γὰρ καὶ τὸ σόν, κεῖνον θέλων ἐπωφελῆσαι ταῦτ΄ ἔδρα, τούτου θανεῖν χρῆν αὐτὸν οὕνεκ΄ ἐκ σέθεν; ποίῳ νόμῳ; ὅρα τιθεῖσα τόνδε τὸν νόμον βροτοῖς μὴ πῆμα σαυτῇ καὶ μετάγνοιαν τιθῇσ. εἰ γὰρ κτενοῦμεν ἄλλον ἀντ΄ ἄλλου, σύ τοι πρώτη θάνοις ἄν, εἰ δίκης γε τυγχάνοισ. ἀλλ΄ εἰσόρα μὴ σκῆψιν οὐκ οὖσαν τίθησ. εἰ γὰρ θέλεισ, δίδαξον ἀνθ΄ ὅτου τανῦν αἴσχιστα πάντων ἔργα δρῶσα τυγχάνεισ, ἥτις ξυνεύδεις τῷ παλαμναίῳ, μεθ΄ οὗ πατέρα τὸν ἀμὸν πρόσθεν ἐξαπώλεσασ, καὶ παιδοποιεῖσ, τοὺς δὲ πρόσθεν εὐσεβεῖς κἀξ εὐσεβῶν βλαστόντας ἐκβαλοῦσ΄ ἔχεισ. πῶς ταῦτ΄ ἐπαινέσαιμ΄ ἄν; ἢ καὶ ταῦτ΄ ἐρεῖς ὡς τῆς θυγατρὸς ἀντίποινα λαμβάνεισ; αἰσχρῶς δ΄, ἐάν περ καὶ λέγῃσ· οὐ γὰρ καλὸν ἐχθροῖς γαμεῖσθαι τῆς θυγατρὸς οὕνεκα. ἀλλ΄ οὐ γὰρ οὐδὲ νουθετεῖν ἔξεστί σε, ἣ πᾶσαν ἵης γλῶσσαν ὡς τὴν μητέρα κακοστομοῦμεν.  καί σ΄ ἔγωγε δεσπότιν ἢ μητέρ΄ οὐκ ἔλασσον εἰς ἡμᾶς νέμω, ἣ ζῶ βίον μοχθηρόν, ἔκ τε σοῦ κακοῖς πολλοῖς ἀεὶ ξυνοῦσα τοῦ τε συννόμου· ὃ δ΄ ἄλλος ἔξω, χεῖρα σὴν μόλις φυγών, τλήμων ̓ορέστης δυστυχῆ τρίβει βίον· ὃν πολλὰ δή με σοὶ τρέφειν μιάστορα ἐπῃτιάσω· καὶ τόδ΄, εἴπερ ἔσθενον, ἔδρων ἄν, εὖ τοῦτ΄ ἴσθι· τοῦδέ γ΄ οὕνεκα κήρυσσέ μ΄ εἰς ἅπαντασ, εἴτε χρῇς κακὴν εἴτε στόμαργον εἴτ΄ ἀναιδείας πλέαν. εἰ γὰρ πέφυκα τῶνδε τῶν ἔργων ἴδρισ, σχεδόν τι τὴν σὴν οὐ καταισχύνω φύσιν.    Χορός ὁρῶ μένος πνέουσαν· εἰ δὲ σὺν δίκῃ ξύνεστι, τοῦδε φροντίδ΄ οὐκέτ΄ εἰσορῶ.   Κλυταιμνήστρα ποίας δ΄ ἐμοὶ δεῖ πρός γε τήνδε φροντίδοσ, ἥτις τοιαῦτα τὴν τεκοῦσαν ὕβρισεν, καὶ ταῦτα τηλικοῦτοσ; ἆρά σοι δοκεῖ χωρεῖν ἂν εἰς πᾶν ἔργον αἰσχύνης ἄτερ;   ̓ηλέκτρα εὖ νυν ἐπίστω τῶνδέ μ΄ αἰσχύνην ἔχειν, κεἰ μὴ δοκῶ σοι· μανθάνω δ΄ ὁθούνεκα ἔξωρα πράσσω κοὐκ ἐμοὶ προσεικότα. ἀλλ΄ ἡ γὰρ ἐκ σοῦ δυσμένεια καὶ τὰ σὰ ἔργ΄ ἐξαναγκάζει με ταῦτα δρᾶν βίᾳ· αἰσχροῖς γὰρ αἰσχρὰ πράγματ΄ ἐκδιδάσκεται.   Κλυταιμνήστρα ὦ θρέμμ΄ ἀναιδέσ, ἦ σ΄ ἐγὼ καὶ τἄμ΄ ἔπη καὶ τἄργα τἀμὰ πόλλ΄ ἄγαν λέγειν ποεῖ.   ̓ηλέκτρα σύ τοι λέγεις νιν, οὐκ ἐγώ· σὺ γὰρ ποεῖς τοὔργον· τὰ δ΄ ἔργα τοὺς λόγους εὑρίσκεται.   Κλυταιμνήστρα ἀλλ΄ οὐ μὰ τὴν δέσποιναν ̓́αρτεμιν θράσους τοῦδ΄ οὐκ ἀλύξεισ, εὖτ΄ ἂν Αἴγισθος μόλῃ.   ̓ηλέκτρα ὁρᾷσ; πρὸς ὀργὴν ἐκφέρει, μεθεῖσά μοι λέγειν ἃ χρῄζοιμ΄, οὐδ΄ ἐπίστασαι κλύειν.   Κλυταιμνήστρα οὔκουν ἐάσεις οὐδ΄ ὑπ΄ εὐφήμου βοῆς θῦσαί μ΄, ἐπειδὴ σοί γ΄ ἐφῆκα πᾶν λέγειν;   ̓ηλέκτρα ἐῶ, κελεύω, θῦε· μηδ΄ ἐπαιτιῶ τοὐμὸν στόμ΄, ὡς οὐκ ἂν πέρα λέξαιμ΄ ἔτι.    Κλυταιμνήστρα ἔπαιρε δὴ σὺ θύμαθ΄ ἡ παροῦσά μοι πάγκαρπ΄, ἄνακτι τῷδ΄ ὅπως λυτηρίους εὐχὰς ἀνάσχω δειμάτων, ἃ νῦν ἔχω. κλύοις ἂν ἤδη, Φοῖβε προστατήριε, κεκρυμμένην μου βάξιν· οὐ γὰρ ἐν φίλοις ὁ μῦθοσ, οὐδὲ πᾶν ἀναπτύξαι πρέπει πρὸς φῶς παρούσης τῆσδε πλησίας ἐμοί, μὴ σὺν φθόνῳ τε καὶ πολυγλώσσῳ βοῇ σπείρῃ ματαίαν βάξιν εἰς πᾶσαν πόλιν. ἀλλ΄ ὧδ΄ ἄκουε· τῇδε γὰρ κἀγὼ φράσω. ἃ γὰρ προσεῖδον νυκτὶ τῇδε φάσματα δισσῶν ὀνείρων, ταῦτά μοι, Λύκει΄ ἄναξ, εἰ μὲν πέφηνεν ἐσθλά, δὸς τελεσφόρα, εἰ δ΄ ἐχθρά, τοῖς ἐχθροῖσιν ἔμπαλιν μέθεσ· καὶ μή με πλούτου τοῦ παρόντος εἴ τινες δόλοισι βουλεύουσιν ἐκβαλεῖν, ἐφῇσ, ἀλλ΄ ὧδέ μ΄ αἰεὶ ζῶσαν ἀβλαβεῖ βίῳ δόμους ̓ατρειδῶν σκῆπτρά τ΄ ἀμφέπειν τάδε, φίλοισί τε ξυνοῦσαν οἷς ξύνειμι νῦν εὐημεροῦσαν καὶ τέκνων ὅσων ἐμοὶ δύσνοια μὴ πρόσεστιν ἢ λύπη πικρά. ταῦτ΄, ὦ Λύκει΄ ̓́απολλον, ἵλεως κλύων δὸς πᾶσιν ἡμῖν ὥσπερ ἐξαιτούμεθα. τὰ δ΄ ἄλλα πάντα καὶ σιωπώσης ἐμοῦ ἐπαξιῶ σε δαίμον΄ ὄντ΄ ἐξειδέναι· τοὺς ἐκ Διὸς γὰρ εἰκός ἐστι πάνθ΄ ὁρᾶν.    Παιδαγωγός ξέναι γυναῖκεσ, πῶς ἂν εἰδείην σαφῶς εἰ τοῦ τυράννου δώματ΄ Αἰγίσθου τάδε;   Χορός τάδ΄ ἐστίν, ὦ ξέν΄· αὐτὸς ᾔκασας καλῶσ.   Παιδαγωγός ἦ καὶ δάμαρτα τήνδ΄ ἐπεικάζων κυρῶ κείνου; πρέπει γὰρ ὡς τύραννος εἰσορᾶν.   Χορός μάλιστα πάντων· ἥδε σοι κείνη πάρα.   Παιδαγωγός ὦ χαῖρ΄, ἄνασσα· σοὶ φέρων ἥκω λόγους ἡδεῖς φίλου παρ΄ ἀνδρὸς Αἰγίσθῳ θ΄ ὁμοῦ.   Κλυταιμνήστρα ἐδεξάμην τὸ ῥηθέν· εἰδέναι δέ σου πρώτιστα χρῄζω τίς σ΄ ἀπέστειλεν βροτῶν.   Παιδαγωγός Φανοτεὺς ὁ Φωκεύσ, πρᾶγμα πορσύνων μέγα.   Κλυταιμνήστρα τὸ ποῖον, ὦ ξέν΄; εἰπέ· παρὰ φίλου γὰρ ὢν ἀνδρόσ, σάφ΄ οἶδα, προσφιλεῖς λέξεις λόγουσ.   Παιδαγωγός τέθνηκ΄ ̓ορέστησ· ἐν βραχεῖ ξυνθεὶς λέγω.   ̓ηλέκτρα οἲ ΄γὼ τάλαιν΄, ὄλωλα τῇδ΄ ἐν ἡμέρᾳ.   Κλυταιμνήστρα τί φήσ, τί φήσ, ὦ ξεῖνε; μὴ ταύτης κλύε.   Παιδαγωγός θανόντ΄ ̓ορέστην νῦν τε καὶ πάλαι λέγω.   ̓ηλέκτρα ἀπωλόμην δύστηνοσ, οὐδέν εἰμ΄ ἔτι.   Κλυταιμνήστρα σὺ μὲν τὰ σαυτῆς πρᾶσσ΄, ἐμοὶ δὲ σύ, ξένε, τἀληθὲς εἰπέ, τῷ τρόπῳ διόλλυται;    Παιδαγωγός κἀπεμπόμην πρὸς ταῦτα καὶ τὸ πᾶν φράσω. κεῖνος γὰρ ἐλθὼν εἰς τὸ κλεινὸν ̔ελλάδος πρόσχημ΄ ἀγῶνος Δελφικῶν ἄθλων χάριν, ὅτ΄ ᾔσθετ΄ ἀνδρὸς ὀρθίων κηρυγμάτων δρόμον προκηρύξαντοσ, οὗ πρώτη κρίσισ, εἰσῆλθε λαμπρόσ, πᾶσι τοῖς ἐκεῖ σέβασ· δρόμου δ΄ ἰσώσας τἀφέσει  τὰ τέρματα νίκης ἔχων ἐξῆλθε πάντιμον γέρασ. χὤπως μὲν ἐν πολλοῖσι παῦρά σοι λέγω οὐκ οἶδα τοιοῦδ΄ ἀνδρὸς ἔργα καὶ κράτη· ἓν δ΄ ἴσθ΄· ὅσων γὰρ εἰσεκήρυξαν βραβῆς δρόμων διαύλων πένταθλ΄ ἃ νομίζεται, τούτων ἐνεγκὼν πάντα τἀπινίκια ὠλβίζετ΄, ̓αργεῖος μὲν ἀνακαλούμενοσ, ὄνομα δ΄ ̓ορέστησ, τοῦ τὸ κλεινὸν ̔ελλάδος ̓αγαμέμνονος στράτευμ΄ ἀγείραντός ποτε. καὶ ταῦτα μὲν τοιαῦθ΄· ὅταν δέ τις θεῶν βλάπτῃ, δύναιτ΄ ἂν οὐδ΄ ἂν ἰσχύων φυγεῖν. κεῖνος γὰρ ἄλλης ἡμέρασ, ὅθ΄ ἱππικῶν ἦν ἡλίου τέλλοντος ὠκύπους ἀγών, εἰσῆλθε πολλῶν ἁρματηλατῶν μέτα. εἷς ἦν ̓αχαιόσ, εἷς ἀπὸ Σπάρτησ, δύο Λίβυες ζυγωτῶν ἁρμάτων ἐπιστάται· κἀκεῖνος ἐν τούτοισι, Θεσσαλὰς ἔχων ἵππουσ, ὁ πέμπτοσ· ἕκτος ἐξ Αἰτωλίας ξανθαῖσι πώλοισ· ἕβδομος Μάγνης ἀνήρ· ὁ δ΄ ὄγδοος λεύκιπποσ, Αἰνιὰν γένοσ· ἔνατος ̓αθηνῶν τῶν θεοδμήτων ἄπο· Βοιωτὸς ἄλλοσ, δέκατον ἐκπληρῶν ὄχον. στάντες δ΄ ἵν΄ αὐτοὺς οἱ τεταγμένοι βραβῆς κλήροις ἔπηλαν καὶ κατέστησαν δίφρουσ, χαλκῆς ὑπαὶ σάλπιγγος ᾖξαν· οἱ δ΄ ἅμα ἵπποις ὁμοκλήσαντες ἡνίας χεροῖν ἔσεισαν· ἐν δὲ πᾶς ἐμεστώθη δρόμος κτύπου κροτητῶν ἁρμάτων· κόνις δ΄ ἄνω φορεῖθ΄· ὁμοῦ δὲ πάντες ἀναμεμιγμένοι φείδοντο κέντρων οὐδέν, ὡς ὑπερβάλοι χνόας τις αὐτῶν καὶ φρυάγμαθ΄ ἱππικά. ὁμοῦ γὰρ ἀμφὶ νῶτα καὶ τροχῶν βάσεις ἤφριζον, εἰσέβαλλον ἱππικαὶ πνοαί. κεῖνος δ΄ ὑπ΄ αὐτὴν ἐσχάτην στήλην ἔχων ἔχριμπτ΄ ἀεὶ σύριγγα, δεξιὸν δ΄ ἀνεὶς σειραῖον ἵππον εἶργε τὸν προσκείμενον. καὶ πρὶν μὲν ὀρθοὶ πάντες ἕστασαν δίφροι· ἔπειτα δ΄ Αἰνιᾶνος ἀνδρὸς ἄστομοι πῶλοι βίᾳ φέρουσιν· ἐκ δ΄ ὑποστροφῆς τελοῦντες ἕκτον ἕβδομόν τ΄ ἤδη δρόμον μέτωπα συμπαίουσι Βαρκαίοις ὄχοισ· κἀντεῦθεν ἄλλος ἄλλον ἐξ ἑνὸς κακοῦ ἔθραυε κἀνέπιπτε, πᾶν δ΄ ἐπίμπλατο ναυαγίων Κρισαῖον ἱππικῶν πέδον.  γνοὺς δ΄ οὑξ ̓αθηνῶν δεινὸς ἡνιοστρόφος ἔξω παρασπᾷ κἀνακωχεύει παρεὶς κλύδων΄ ἔφιππον ἐν μέσῳ κυκώμενον. ἤλαυνε δ΄ ἔσχατος μέν, ὑστέρας δ΄ ἔχων πώλους ̓ορέστησ, τῷ τέλει πίστιν φέρων· ὅπως δ΄ ὁρᾷ μόνον νιν ἐλλελειμμένον, ὀξὺν δι΄ ὤτων κέλαδον ἐνσείσας θοαῖς πώλοις διώκει, κἀξισώσαντε ζυγὰ ἠλαυνέτην, τότ΄ ἄλλοσ, ἄλλοθ΄ ἅτερος κάρα προβάλλων ἱππικῶν ὀχημάτων. καὶ τοὺς μὲν ἄλλους πάντας ἀσφαλεῖς δρόμους ὡρμᾶθ΄ ὁ τλήμων ὀρθὸς ἐξ ὀρθῶν δίφρων· ἔπειτα λύων ἡνίαν ἀριστερὰν κάμπτοντος ἵππου λανθάνει στήλην ἄκραν παίσασ· ἔθραυσε δ΄ ἄξονος μέσας χνόας κἀξ ἀντύγων ὤλισθεν· ἐν δ΄ ἑλίσσεται τμητοῖς ἱμᾶσι· τοῦ δὲ πίπτοντος πέδῳ πῶλοι διεσπάρησαν ἐς μέσον δρόμον. στρατὸς δ΄ ὅπως ὁρᾷ νιν ἐκπεπτωκότα δίφρων, ἀνωλόλυξε τὸν νεανίαν, οἷ΄ ἔργα δράσας οἷα λαγχάνει κακά, φορούμενος πρὸς οὖδασ, ἄλλοτ΄ οὐρανῷ σκέλη προφαίνων, ἔς τέ νιν διφρηλάται, μόλις κατασχεθόντες ἱππικὸν δρόμον, ἔλυσαν αἱματηρόν, ὥστε μηδένα γνῶναι φίλων ἰδόντ΄ ἂν ἄθλιον δέμασ. καί νιν πυρᾷ κέαντες εὐθὺς ἐν βραχεῖ χαλκῷ μέγιστον σῶμα δειλαίας σποδοῦ φέρουσιν ἄνδρες Φωκέων τεταγμένοι, ὅπως πατρῴας τύμβον ἐκλάχῃ χθονόσ. τοιαῦτά σοι ταῦτ΄ ἐστίν, ὡς μὲν ἐν λόγῳ ἀλγεινά, τοῖς δ΄ ἰδοῦσιν, οἵπερ εἴδομεν, μέγιστα πάντων ὧν ὄπωπ΄ ἐγὼ κακῶν.    Χορός φεῦ φεῦ· τὸ πᾶν δὴ δεσπόταισι τοῖς πάλαι πρόρριζον, ὡς ἔοικεν, ἔφθαρται γένοσ.   Κλυταιμνήστρα ὦ Ζεῦ, τί ταῦτα, πότερον εὐτυχῆ λέγω, ἢ δεινὰ μέν, κέρδη δέ; λυπηρῶς δ΄ ἔχει, εἰ τοῖς ἐμαυτῆς τὸν βίον σῴζω κακοῖσ.   Παιδαγωγός τί δ΄ ὧδ΄ ἀθυμεῖσ, ὦ γύναι, τῷ νῦν λόγῳ;   Κλυταιμνήστρα δεινὸν τὸ τίκτειν ἐστίν· οὐδὲ γὰρ κακῶς πάσχοντι μῖσος ὧν τέκῃ προσγίγνεται.   Παιδαγωγός μάτην ἄρ΄ ἡμεῖσ, ὡς ἔοικεν, ἥκομεν.   Κλυταιμνήστρα οὔτοι μάτην γε· πῶς γὰρ ἂν μάτην λέγοισ, εἴ μοι θανόντος πίστ΄ ἔχων τεκμήρια προσῆλθεσ, ὅστις τῆς ἐμῆς ψυχῆς γεγώσ, μαστῶν ἀποστὰς καὶ τροφῆς ἐμῆσ, φυγὰς ἀπεξενοῦτο καί μ΄, ἐπεὶ τῆσδε χθονὸς ἐξῆλθεν, οὐκέτ΄ εἶδεν, ἐγκαλῶν δέ μοι φόνους πατρῴους δείν΄ ἐπηπείλει τελεῖν; ὥστ΄ οὔτε νυκτὸς ὕπνον οὔτ΄ ἐξ ἡμέρας ἐμὲ στεγάζειν ἡδύν, ἀλλ΄ ὁ προστατῶν χρόνος διῆγέ μ΄ αἰὲν ὡς θανουμένην. νῦν δ΄ἡμέρᾳ γὰρ τῇδ΄ ἀπήλλαγμαι φόβου πρὸς τῆσδ΄ ἐκείνου θ΄· ἥδε γὰρ μείζων βλάβη ξύνοικος ἦν μοι, τοὐμὸν ἐκπίνουσ΄ ἀεὶ ψυχῆς ἄκρατον αἷμανῦν δ΄ ἕκηλά που τῶν τῆσδ΄ ἀπειλῶν οὕνεχ΄ ἡμερεύσομεν.    ̓ηλέκτρα οἴμοι τάλαινα· νῦν γὰρ οἰμῶξαι πάρα, ̓ορέστα, τὴν σὴν ξυμφοράν, ὅθ΄ ὧδ΄ ἔχων πρὸς τῆσδ΄ ὑβρίζει μητρόσ.  ἆρ΄ ἔχει καλῶσ;   Κλυταιμνήστρα οὔτοι σύ· κεῖνος δ΄ ὡς ἔχει καλῶς ἔχει.   ̓ηλέκτρα ἄκουε, Νέμεσι τοῦ θανόντος ἀρτίωσ.   Κλυταιμνήστρα ἤκουσεν ὧν δεῖ κἀπεκύρωσεν καλῶσ.   ̓ηλέκτρα ὕβριζε· νῦν γὰρ εὐτυχοῦσα τυγχάνεισ.   Κλυταιμνήστρα οὔκουν ̓ορέστης καὶ σὺ παύσετον τάδε.   ̓ηλέκτρα πεπαύμεθ΄ ἡμεῖσ, οὐχ ὅπως σὲ παύσομεν.   Κλυταιμνήστρα πολλῶν ἂν ἥκοισ, ὦ ξέν΄, ἄξιος τυχεῖν, εἰ τήνδ΄ ἔπαυσας τῆς πολυγλώσσου βοῆσ.   Παιδαγωγός οὐκοῦν ἀποστείχοιμ΄ ἄν, εἰ τάδ΄ εὖ κυρεῖ.   Κλυταιμνήστρα ἥκιστ΄· ἐπείπερ οὔτ΄ ἐμοῦ κατάξι΄ ἂν πράξειας οὔτε τοῦ πορεύσαντος ξένου. ἀλλ΄ εἴσιθ΄ εἴσω· τήνδε δ΄ ἔκτοθεν βοᾶν ἔα τά θ΄ αὑτῆς καὶ τὰ τῶν φίλων κακά.    ̓ηλέκτρα ἆρ΄ ὑμὶν ὡς ἀλγοῦσα κὠδυνωμένη δεινῶς δακρῦσαι κἀπικωκῦσαι δοκεῖ τὸν υἱὸν ἡ δύστηνος ὧδ΄ ὀλωλότα; ἀλλ΄ ἐγγελῶσα φροῦδοσ· ὦ τάλαιν΄ ἐγώ. ̓ορέστα φίλταθ΄, ὥς μ΄ ἀπώλεσας θανών. ἀποσπάσας γὰρ τῆς ἐμῆς οἴχει φρενὸς αἵ μοι μόναι παρῆσαν ἐλπίδων ἔτι, σὲ πατρὸς ἥξειν ζῶντα τιμωρόν ποτε κἀμοῦ ταλαίνησ.  νῦν δὲ ποῖ με χρὴ μολεῖν; μόνη γάρ εἰμι, σοῦ τ΄ ἀπεστερημένη καὶ πατρόσ.  ἤδη δεῖ με δουλεύειν πάλιν ἐν τοῖσιν ἐχθίστοισιν ἀνθρώπων ἐμοὶ φονεῦσι πατρόσ.  ἆρά μοι καλῶς ἔχει; ἀλλ΄ οὔ τι μὴν ἔγωγε τοῦ λοιποῦ χρόνου ξύνοικοσ, εἴσειμ΄, ἀλλὰ τῇδε πρὸς πύλῃ παρεῖσ΄ ἐμαυτὴν ἄφιλος αὐανῶ βίον. πρὸς ταῦτα καινέτω τισ, εἰ βαρύνεται, τῶν ἔνδον ὄντων· ὡς χάρις μέν, ἢν κτάνῃ, λύπη δ΄, ἐὰν ζῶ· τοῦ βίου δ΄ οὐδεὶς πόθοσ.      Χορός ποῦ ποτε κεραυνοὶ Διὸς ἢ ποῦ φαέθων ̔́αλιοσ, εἰ ταῦτ΄ ἐφορῶντες κρύπτουσιν ἕκηλοι; ̓ηλέκτρα ἒ ἔ, αἰαῖ. Χορός ὦ παῖ, τί δακρύεισ; ̓ηλέκτρα φεῦ. Χορός μηδὲν μέγ΄ ἀύ̈σῃσ. ̓ηλέκτρα ἀπολεῖσ. Χορός πῶσ; ̓ηλέκτρα εἰ τῶν φανερῶς οἰχομένων εἰς ̓αί̈δαν ἐλπίδ΄ ὑποίσεισ, κατ΄ ἐμοῦ τακομένας μᾶλλον ἐπεμβάσει.   Χορός οἶδα γὰρ ἄνακτ΄ ̓αμφιάρεων χρυσοδέτοις ἕρκεσι κρυφθέντα γυναικῶν· καὶ νῦν ὑπὸ γαίας ̓ηλέκτρα ἒ ἔ, ἰώ. Χορός πάμψυχος ἀνάσσει. ̓ηλέκτρα φεῦ. Χορός φεῦ δῆτ΄· ὀλοὰ γὰρ ̓ηλέκτρα ἐδάμη. Χορός ναί. ̓ηλέκτρα οἶδ΄ οἶδ΄· ἐφάνη γὰρ μελέτωρ ἀμφὶ τὸν ἐν πένθει· ἐμοὶ δ΄ οὔτις ἔτ΄ ἔσθ΄· ὃς γὰρ ἔτ΄ ἦν, φροῦδος ἀναρπασθείσ.   Χορός δειλαία δειλαίων κυρεῖσ. ̓ηλέκτρα κἀγὼ τοῦδ΄ ἴστωρ, ὑπερίστωρ, πανσύρτῳ παμμήνῳ πολλῶν δεινῶν στυγνῶν τ΄ αἰῶνι. Χορός εἴδομεν ἁθρήνεισ. ̓ηλέκτρα μή μέ νυν μηκέτι παραγάγῃσ, ἵν΄ οὐ Χορός τί φήσ; ̓ηλέκτρα πάρεισιν ἐλπίδων ἔτι κοινοτόκων εὐπατριδᾶν ἀρωγαί.   Χορός πᾶσι θνατοῖς ἔφυ μόροσ. ̓ηλέκτρα ἦ καὶ χαλάργοις ἐν ἁμίλλαις οὕτωσ, ὡς κείνῳ δυστάνῳ, τμητοῖς ὁλκοῖς ἐγκῦρσαι; Χορός ἄσκοπος ἁ λώβα. ̓ηλέκτρα πῶς γὰρ οὔκ; εἰ ξένος ἄτερ ἐμᾶν χερῶν Χορός παπαῖ. ̓ηλέκτρα κέκευθεν, οὔτε του τάφου ἀντιάσας οὔτε γόων παρ΄ ἡμῶν.     Χρυσόθεμις ὑφ΄ ἡδονῆς τοι, φιλτάτη, διώκομαι τὸ κόσμιον μεθεῖσα σὺν τάχει μολεῖν· φέρω γὰρ ἡδονάς τε κἀνάπαυλαν ὧν πάροιθεν εἶχες καὶ κατέστενες κακῶν   ̓ηλέκτρα πόθεν δ΄ ἂν εὕροις τῶν ἐμῶν σὺ πημάτων ἄρηξιν, οἷς ἴασιν οὐκ ἔνεστ΄ ἰδεῖν;   Χρυσόθεμις πάρεστ΄ ̓ορέστης ἡμίν, ἴσθι τοῦτ΄ ἐμοῦ κλύουσ΄, ἐναργῶσ, ὥσπερ εἰσορᾷς ἐμέ.   ̓ηλέκτρα ἀλλ΄ ἦ μέμηνασ, ὦ τάλαινα, κἀπὶ τοῖς σαυτῆς κακοῖσι κἀπὶ τοῖς ἐμοῖς γελᾷσ;   Χρυσόθεμις μὰ τὴν πατρῴαν ἑστίαν, ἀλλ΄ οὐχ ὕβρει λέγω τάδ΄, ἀλλ΄ ἐκεῖνον ὡς παρόντα νῷν.   ̓ηλέκτρα οἴμοι τάλαινα· καὶ τίνος βροτῶν λόγον τόνδ΄ εἰσακούσασ΄ ὧδε πιστεύεις ἄγαν;   Χρυσόθεμις ἐγὼ μὲν ἐξ ἐμοῦ τε κοὐκ ἄλλησ, σαφῆ σημεῖ΄ ἰδοῦσα, τῷδε πιστεύω λόγῳ.   ̓ηλέκτρα τίν΄, ὦ τάλαιν΄, ἔχουσα πίστιν; ἐς τί μοι βλέψασα θάλπει τῷδ΄ ἀνηκέστῳ πυρί;   Χρυσόθεμις πρός νυν θεῶν ἄκουσον, ὡς μαθοῦσά μου τὸ λοιπὸν ἢ φρονοῦσαν ἢ μωρὰν λέγῃσ.   ̓ηλέκτρα σὺ δ΄ οὖν λέγ΄, εἴ σοι τῷ λόγῳ τις ἡδονή.    Χρυσόθεμις καὶ δὴ λέγω σοι πᾶν ὅσον κατειδόμην. ἐπεὶ γὰρ ἦλθον πατρὸς ἀρχαῖον τάφον, ὁρῶ κολώνης ἐξ ἄκρας νεορρύτους πηγὰς γάλακτος καὶ περιστεφῆ κύκλῳ πάντων ὅσ΄ ἐστὶν ἀνθέων θήκην πατρόσ. ἰδοῦσα δ΄ ἔσχον θαῦμα, καὶ περισκοπῶ μή πού τις ἡμῖν ἐγγὺς ἐγχρίμπτῃ βροτῶν. ὡς δ΄ ἐν γαλήνῃ πάντ΄ ἐδερκόμην τόπον, τύμβου προσεῖρπον ἆσσον· ἐσχάτης δ΄ ὁρῶ πυρᾶς νεώρη βόστρυχον τετμημένον· κεὐθὺς τάλαιν΄ ὡς εἶδον, ἐμπαίει τί μοι ψυχῇ σύνηθες ὄμμα, φιλτάτου βροτῶν πάντων ̓ορέστου τοῦθ΄ ὁρᾶν τεκμήριον· καὶ χερσὶ βαστάσασα δυσφημῶ μὲν οὔ, χαρᾷ δὲ πίμπλημ΄ εὐθὺς ὄμμα δακρύων. καὶ νῦν θ΄ ὁμοίως καὶ τότ΄ ἐξεπίσταμαι μή του τόδ΄ ἀγλάϊσμα πλὴν κείνου μολεῖν· τῷ γὰρ προσήκει πλήν γ΄ ἐμοῦ καὶ σοῦ τόδε; κἀγὼ μὲν οὐκ ἔδρασα, τοῦτ΄ ἐπίσταμαι, οὐδ΄ αὖ σύ· πῶς γάρ; ᾗ γε μηδὲ πρὸς θεοὺς ἔξεστ΄ ἀκλαύστῳ τῆσδ΄ ἀποστῆναι στέγησ. ἀλλ΄ οὐδὲ μὲν δὴ μητρὸς οὔθ΄ ὁ νοῦς φιλεῖ τοιαῦτα πράσσειν οὔτε δρῶσ΄ ἐλάνθαν΄ ἄν· ἀλλ΄ ἔστ΄ ̓ορέστου ταῦτα τἀπιτύμβια. ἀλλ΄, ὦ φίλη, θάρσυνε· τοῖς αὐτοῖσί τοι οὐχ αὑτὸς αἰεὶ δαιμόνων παραστατεῖ. νῷν ἦν τὰ πρόσθεν στυγνόσ· ἡ δὲ νῦν ἴσως πολλῶν ὑπάρξει κῦρος ἡμέρα καλῶν.    ̓ηλέκτρα φεῦ, τῆς ἀνοίας ὥς σ΄ ἐποικτίρω πάλαι.   Χρυσόθεμις τί δ΄ ἔστιν; οὐ πρὸς ἡδονὴν λέγω τάδε;   ̓ηλέκτρα οὐκ οἶσθ΄ ὅποι γῆς οὐδ΄ ὅποι γνώμης φέρει.   Χρυσόθεμις πῶς δ΄ οὐκ ἐγὼ κάτοιδ΄ ἅ γ΄ εἶδον ἐμφανῶσ;   ̓ηλέκτρα τέθνηκεν, ὦ τάλαινα, τἀκείνου δέ σοι σωτήρι΄ ἔρρει· μηδὲν εἰς κεῖνόν γ΄ ὅρα.   Χρυσόθεμις οἴμοι τάλαινα· τοῦ τάδ΄ ἤκουσας βροτῶν;   ̓ηλέκτρα τοῦ πλησίον παρόντοσ, ἡνίκ΄ ὤλλυτο.   Χρυσόθεμις καὶ ποῦ ΄στιν οὗτοσ; θαῦμά τοί μ΄ ὑπέρχεται.   ̓ηλέκτρα κατ΄ οἶκον, ἡδὺς οὐδὲ μητρὶ δυσχερήσ.   Χρυσόθεμις οἴμοι τάλαινα· τοῦ γὰρ ἀνθρώπων ποτ΄ ἦν τὰ πολλὰ πατρὸς πρὸς τάφον κτερίσματα;   ̓ηλέκτρα οἶμαι μάλιστ΄ ἔγωγε τοῦ τεθνηκότος μνημεῖ΄ ̓ορέστου ταῦτα προσθεῖναί τινα.   Χρυσόθεμις ὦ δυστυχήσ· ἐγὼ δὲ σὺν χαρᾷ λόγους τοιούσδ΄ ἔχουσ΄ ἔσπευδον, οὐκ εἰδυῖ΄ ἄρα ἵν΄ ἦμεν ἄτησ· ἀλλὰ νῦν, ὅθ΄ ἱκόμην, τά τ΄ ὄντα πρόσθεν ἄλλα θ΄ εὑρίσκω κακά.   ̓ηλέκτρα οὕτως ἔχει σοι ταῦτ΄· ἐὰν δέ μοι πίθῃ, τῆς νῦν παρούσης πημονῆς λύσεις βάροσ.   Χρυσόθεμις ἦ τοὺς θανόντας ἐξαναστήσω ποτέ;   ̓ηλέκτρα οὐκ ἔσθ΄ ὅ γ΄ εἶπον· οὐ γὰρ ὧδ΄ ἄφρων ἔφυν.   Χρυσόθεμις τί γὰρ κελεύεις ὧν ἐγὼ φερέγγυοσ;   ̓ηλέκτρα τλῆναί σε δρῶσαν ἃν ἐγὼ παραινέσω.   Χρυσόθεμις ἀλλ΄ εἴ τις ὠφέλειά γ΄, οὐκ ἀπώσομαι.   ̓ηλέκτρα ὅρα, πόνου τοι χωρὶς οὐδὲν εὐτυχεῖ.   Χρυσόθεμις ὁρῶ.  ξυνοίσω πᾶν ὅσονπερ ἂν σθένω.    ̓ηλέκτρα ἄκουε δή νυν ᾗ βεβούλευμαι ποεῖν. παρουσίαν μὲν οἶσθα καὶ σύ που φίλων ὡς οὔτις ἡμῖν ἔστιν, ἀλλ΄ ̔́αιδης λαβὼν ἀπεστέρηκε καὶ μόνα λελείμμεθον. ἐγὼ δ΄ ἕως μὲν τὸν κασίγνητον βίῳ θάλλοντ΄ ἔτ΄ εἰσήκουον, εἶχον ἐλπίδας φόνου ποτ΄ αὐτὸν πράκτορ΄ ἵξεσθαι πατρόσ· νῦν δ΄ ἡνίκ΄ οὐκέτ΄ ἔστιν, εἰς σὲ δὴ βλέπω, ὅπως τὸν αὐτόχειρα πατρῴου φόνου ξὺν τῇδ΄ ἀδελφῇ μὴ κατοκνήσεις κτανεῖν Αἴγισθον· οὐδὲν γάρ σε δεῖ κρύπτειν μ΄ ἔτι. ποῖ γὰρ μενεῖς ῥᾴθυμοσ, εἰς τίν΄ ἐλπίδων βλέψασ΄ ἔτ΄ ὀρθήν; ᾗ πάρεστι μὲν στένειν πλούτου πατρῴου κτῆσιν ἐστερημένῃ, πάρεστι δ΄ ἀλγεῖν ἐς τοσόνδε τοῦ χρόνου ἄλεκτρα γηράσκουσαν ἀνυμέναιά τε. καὶ τῶνδε μέντοι μηκέτ΄ ἐλπίσῃς ὅπως τεύξει ποτ΄·  οὐ γὰρ ὧδ΄ ἄβουλός ἐστ΄ ἀνὴρ Αἴγισθος ὥστε σόν ποτ΄ ἢ κἀμὸν γένος βλαστεῖν ἐᾶσαι, πημονὴν αὑτῷ σαφῆ. ἀλλ΄ ἢν ἐπίσπῃ τοῖς ἐμοῖς βουλεύμασιν, πρῶτον μὲν εὐσέβειαν ἐκ πατρὸς κάτω θανόντος οἴσει τοῦ κασιγνήτου θ΄ ἅμα· ἔπειτα δ΄, ὥσπερ ἐξέφυσ, ἐλευθέρα καλεῖ τὸ λοιπὸν καὶ γάμων ἐπαξίων τεύξει· φιλεῖ γὰρ πρὸς τὰ χρηστὰ πᾶς ὁρᾶν. λόγων γε μὴν εὔκλειαν οὐχ ὁρᾷς ὅσην σαυτῇ τε κἀμοὶ προσβαλεῖς πεισθεῖσ΄ ἐμοί; τίς γάρ ποτ΄ ἀστῶν ἢ ξένων ἡμᾶς ἰδὼν τοιοῖσδ΄ ἐπαίνοις οὐχὶ δεξιώσεται· ἴδεσθε τώδε τὼ κασιγνήτω, φίλοι, ὣ τὸν πατρῷον οἶκον ἐξεσωσάτην, ὣ τοῖσιν ἐχθροῖς εὖ βεβηκόσιν ποτὲ ψυχῆς ἀφειδήσαντε προὐστήτην φόνου· τούτω φιλεῖν χρή, τώδε χρὴ πάντας σέβειν, τώδ΄ ἔν θ΄ ἑορταῖς ἔν τε πανδήμῳ πόλει τιμᾶν ἅπαντας οὕνεκ΄ ἀνδρείας χρεών. τοιαῦτά τοι νὼ πᾶς τις ἐξερεῖ βροτῶν, ζώσαιν θανούσαιν θ΄ ὥστε μὴ ΄κλιπεῖν κλέοσ. ἀλλ΄, ὦ φίλη, πείσθητι, συμπόνει πατρί, σύγκαμν΄ ἀδελφῷ, παῦσον ἐκ κακῶν ἐμέ, παῦσον δὲ σαυτήν, τοῦτο γιγνώσκουσ΄ ὅτι ζῆν αἰσχρὸν αἰσχρῶς τοῖς καλῶς πεφυκόσιν.    Χορός ἐν τοῖς τοιούτοις ἐστὶν ἡ προμηθία καὶ τῷ λέγοντι καὶ κλύοντι σύμμαχοσ.   Χρυσόθεμις καὶ πρίν γε φωνεῖν, ὦ γυναῖκεσ, εἰ φρενῶν ἐτύγχαν΄ αὕτη μὴ κακῶν, ἐσῴζετ΄ ἂν τὴν εὐλάβειαν, ὥσπερ οὐχὶ σῴζεται. ποῖ γάρ ποτ΄ ἐμβλέψασα τοιοῦτον θράσος αὐτή θ΄ ὁπλίζει κἄμ΄ ὑπηρετεῖν καλεῖσ; οὐκ εἰσορᾷσ; γυνὴ μὲν οὐδ΄ ἀνὴρ ἔφυσ, σθένεις δ΄ ἔλασσον τῶν ἐναντίων χερί. δαίμων δὲ τοῖς μὲν εὐτυχεῖ καθ΄ ἡμέραν, ἡμῖν δ΄ ἀπορρεῖ κἀπὶ μηδὲν ἔρχεται. τίς οὖν τοιοῦτον ἄνδρα βουλεύων ἑλεῖν ἄλυπος ἄτης ἐξαπαλλαχθήσεται; ὅρα κακῶς πράσσοντε μὴ μείζω κακὰ κτησώμεθ΄, εἴ τις τούσδ΄ ἀκούσεται λόγουσ. λύει γὰρ ἡμῖν οὐδὲν οὐδ΄ ἐπωφελεῖ βάξιν καλὴν λαβόντε δυσκλεῶς θανεῖν. οὐ γὰρ θανεῖν ἔχθιστον, ἀλλ΄ ὅταν θανεῖν χρῄζων τις εἶτα μηδὲ τοῦτ΄ ἔχῃ λαβεῖν. ἀλλ΄ ἀντιάζω, πρὶν πανωλέθρους τὸ πᾶν ἡμᾶς τ΄ ὀλέσθαι κἀξερημῶσαι γένοσ, κατάσχες ὀργήν.  καὶ τὰ μὲν λελεγμένα ἄρρητ΄ ἐγώ σοι κἀτελῆ φυλάξομαι, αὐτὴ δὲ νοῦν σχὲς ἀλλὰ τῷ χρόνῳ ποτέ, σθένουσα μηδὲν τοῖς κρατοῦσιν εἰκαθεῖν.    Χορός πείθου· προνοίας οὐδὲν ἀνθρώποις ἔφυ κέρδος λαβεῖν ἄμεινον οὐδὲ νοῦ σοφοῦ.   ̓ηλέκτρα ἀπροσδόκητον οὐδὲν εἴρηκασ· καλῶς δ΄ ᾔδη σ΄ ἀπορρίψουσαν ἁπηγγελλόμην. ἀλλ΄ αὐτόχειρί μοι μόνῃ τε δραστέον τοὔργον τόδ΄·  οὐ γὰρ δὴ κενόν γ΄ ἀφήσομεν.   Χρυσόθεμις φεῦ· εἴθ΄ ὤφελες τοιάδε τὴν γνώμην πατρὸς θνῄσκοντος εἶναι· πᾶν γὰρ ἂν κατειργάσω.   ̓ηλέκτρα ἀλλ΄ ἦ φύσιν γε, τὸν δὲ νοῦν ἥσσων τότε.   Χρυσόθεμις ἄσκει τοιαύτη νοῦν δι΄ αἰῶνος μένειν.   ̓ηλέκτρα ὡς οὐχὶ συνδράσουσα νουθετεῖς τάδε.   Χρυσόθεμις εἰκὸς γὰρ ἐγχειροῦντα καὶ πράσσειν κακῶσ.   ̓ηλέκτρα ζηλῶ σε τοῦ νοῦ, τῆς δὲ δειλίας στυγῶ.   Χρυσόθεμις ἀνέξομαι κλύουσα χὤταν εὖ λέγῃσ.   ̓ηλέκτρα ἀλλ΄ οὔ ποτ΄ ἐξ ἐμοῦ γε μὴ πάθῃς τόδε.   Χρυσόθεμις μακρὸς τὸ κρῖναι ταῦτα χὠ λοιπὸς χρόνοσ.   ̓ηλέκτρα ἄπελθε· σοὶ γὰρ ὠφέλησις οὐκ ἔνι.   Χρυσόθεμις ἔνεστιν· ἀλλὰ σοὶ μάθησις οὐ πάρα.   ̓ηλέκτρα ἐλθοῦσα μητρὶ ταῦτα πάντ΄ ἔξειπε σῇ.   Χρυσόθεμις οὐδ΄ αὖ τοσοῦτον ἔχθος ἐχθαίρω σ΄ ἐγώ.   ̓ηλέκτρα ἀλλ΄ οὖν ἐπίστω γ΄ οἷ μ΄ ἀτιμίας ἄγεισ.   Χρυσόθεμις ἀτιμίας μὲν οὔ, προμηθίας δὲ σοῦ.   ̓ηλέκτρα τῷ σῷ δικαίῳ δῆτ΄ ἐπισπέσθαι με δεῖ;   Χρυσόθεμις ὅταν γὰρ εὖ φρονῇσ, τόθ΄ ἡγήσει σὺ νῷν.   ̓ηλέκτρα ἦ δεινὸν εὖ λέγουσαν ἐξαμαρτάνειν.   Χρυσόθεμις εἴρηκας ὀρθῶς ᾧ σὺ πρόσκεισαι κακῷ.   ̓ηλέκτρα τί δ΄; οὐ δοκῶ σοι ταῦτα σὺν δίκῃ λέγειν;   Χρυσόθεμις ἀλλ΄ ἔστιν ἔνθα χἠ δίκη βλάβην φέρει.   ̓ηλέκτρα τούτοις ἐγὼ ζῆν τοῖς νόμοις οὐ βούλομαι.   Χρυσόθεμις ἀλλ΄ εἰ ποήσεις ταῦτ΄, ἐπαινέσεις ἐμέ.   ̓ηλέκτρα καὶ μὴν ποήσω γ΄ οὐδὲν ἐκπλαγεῖσά σε.   Χρυσόθεμις καὶ τοῦτ΄ ἀληθέσ, οὐδὲ βουλεύσει πάλιν;   ̓ηλέκτρα βουλῆς γὰρ οὐδέν ἐστιν ἔχθιον κακῆσ.   Χρυσόθεμις φρονεῖν ἔοικας οὐδὲν ὧν ἐγὼ λέγω.   ̓ηλέκτρα πάλαι δέδοκται ταῦτα κοὐ νεωστί μοι.    Χρυσόθεμις ἄπειμι τοίνυν· οὔτε γὰρ σὺ τἄμ΄ ἔπη τολμᾷς ἐπαινεῖν οὔτ΄ ἐγὼ τοὺς σοὺς τρόπουσ.   ̓ηλέκτρα ἀλλ΄ εἴσιθ΄.  οὔ σοι μὴ μεθέψομαί ποτε, οὐδ΄ ἢν σφόδρ΄ ἱμείρουσα τυγχάνῃσ· ἐπεὶ πολλῆς ἀνοίας καὶ τὸ θηρᾶσθαι κενά.   Χρυσόθεμις ἀλλ΄  εἰ σεαυτῇ τυγχάνεις δοκοῦσά τι φρονεῖν, φρόνει τοιαῦθ΄.  ὅταν γὰρ ἐν κακοῖς ἤδη βεβήκῃσ, τἄμ΄ ἐπαινέσεις ἔπη.      Χορός τί τοὺς ἄνωθεν φρονιμωτάτους οἰωνοὺς ἐσορώμενοι τροφᾶς κηδομένους ἀφ΄ ὧν τε βλάστωσιν ἀφ΄ ὧν τ΄ ὄνασιν εὕρ- ωσι,  τάδ΄ οὐκ ἐπ΄ ἴσας τελοῦμεν; ἀλλ΄ οὐ τὰν Διὸς ἀστραπὰν καὶ τὰν οὐρανίαν Θέμιν, δαρὸν οὐκ ἀπόνητοι. ὦ χθονία βροτοῖσι φάμα, κατά μοι βόασον οἰκτρὰν ὄπα τοῖς ἔνερθ΄ ̓ατρείδαισ, ἀχόρευτα φέρουσ΄ ὀνείδη·   Χορός ὅτι σφὶν ἤδη τὰ μὲν ἐκ δόμων νοσεῖ δή, τὰ δὲ πρὸς τέκνων διπλῆ φύλοπις οὐκέτ΄ ἐξισοῦται φιλοτασίῳ διαί- τᾳ· πρόδοτος δὲ μόνα σαλεύει ̓ηλέκτρα, τὸν ἀεὶ  πατρὸς δειλαία στενάχουσ΄, ὅπως ἁ πάνδυρτος ἀηδών, οὔτε τι τοῦ θανεῖν προμηθὴς τό τε μὴ βλέπειν ἑτοίμα, διδύμαν ἑλοῦσ΄ ̓ερινύν· τίς ἂν εὔπατρις ὧδε βλάστοι;   Χορός οὐδεὶς τῶν ἀγαθῶν γὰρ ζῶν κακῶς εὔκλειαν αἰσχῦναι θέλει νώνυμοσ, ὦ παῖ παῖ. ὡς καὶ σὺ πάγκλαυτον αἰῶνα κοινὸν εἵλου, τὸ μὴ καλὸν καθοπλίσασα, δύο φέρειν ἐν ἑνὶ λόγῳ, σοφά τ΄ ἀρίστα τε παῖς κεκλῆσθαι.   Χορός ζῴης μοι καθύπερθεν χειρὶ καὶ πλούτῳ τεῶν ἐχθρῶν ὅσον νῦν ὑπόχειρ  ναίεισ· ἐπεί σ΄ ἐφηύρηκα μοίρᾳ μὲν οὐκ ἐν ἐσθλᾷ βεβῶσαν, ἃ δὲ μέγιστ΄ ἔβλαστε νόμιμα, τῶνδε φερομέναν ἄριστα τᾷ Ζηνὸς  εὐσεβείᾳ.     ̓ορέστης ἆρ΄, ὦ γυναῖκεσ, ὀρθά τ΄ εἰσηκούσαμεν ὀρθῶς θ΄ ὁδοιποροῦμεν ἔνθα χρῄζομεν;   Χορός τί δ΄ ἐξερευνᾷς καὶ τί βουληθεὶς πάρει;   ̓ορέστης Αἴγισθον ἔνθ΄ ᾤκηκεν ἱστορῶ πάλαι.   Χορός ἀλλ΄ εὖ θ΄ ἱκάνεις χὠ φράσας ἀζήμιοσ.   ̓ορέστης τίς οὖν ἂν ὑμῶν τοῖς ἔσω φράσειεν ἂν ἡμῶν ποθεινὴν κοινόπουν παρουσίαν;   Χορός ἥδ΄, εἰ τὸν ἄγχιστόν γε κηρύσσειν χρεών.   ̓ορέστης ἴθ΄, ὦ γύναι, δήλωσον εἰσελθοῦσ΄ ὅτι Φωκῆς ματεύουσ΄ ἄνδρες Αἴγισθόν τινεσ,   ̓ηλέκτρα οἴμοι τάλαιν΄, οὐ δή ποθ΄ ἧς ἠκούσαμεν φήμης φέροντες ἐμφανῆ τεκμήρια;   ̓ορέστης οὐκ οἶδα τὴν σὴν κληδόν΄· ἀλλά μοι γέρων ἐφεῖτ΄ ̓ορέστου Στρόφιος ἀγγεῖλαι πέρι.   ̓ηλέκτρα τί δ΄ ἔστιν, ὦ ξέν΄; ὥς μ΄ ὑπέρχεται φόβοσ.   ̓ορέστης φέροντες αὐτοῦ σμικρὰ λείψαν΄ ἐν βραχεῖ τεύχει θανόντοσ, ὡς ὁρᾷσ, κομίζομεν.   ̓ηλέκτρα οἲ ΄γὼ τάλαινα, τοῦτ΄ ἐκεῖν΄ ἤδη σαφὲς πρόχειρον ἄχθοσ, ὡς ἔοικε, δέρκομαι.   ̓ορέστης εἴπερ τι κλαίεις τῶν ̓ορεστείων κακῶν, τόδ΄ ἄγγος ἴσθι σῶμα τοὐκείνου στέγον.   ̓ηλέκτρα ὦ ξεῖνε, δός νυν, πρὸς θεῶν, εἴπερ τόδε κέκευθεν αὐτὸν τεῦχοσ, εἰς χεῖρας λαβεῖν, ὅπως ἐμαυτὴν καὶ γένος τὸ πᾶν ὁμοῦ ξὺν τῇδε κλαύσω κἀποδύρωμαι σποδῷ.   ̓ορέστης δόθ΄, ἥτις ἐστί, προσφέροντεσ· οὐ γὰρ ὡς ἐν δυσμενείᾳ γ΄ οὖσ΄ ἐπαιτεῖται τάδε, ἀλλ΄ ἢ φίλων τις ἢ πρὸς αἵματος φύσιν.    ̓ηλέκτρα ὦ φιλτάτου μνημεῖον ἀνθρώπων ἐμοὶ ψυχῆς ̓ορέστου λοιπόν, ὥς σ΄ ἀπ΄ ἐλπίδων οὐχ ὧνπερ ἐξέπεμπον εἰσεδεξάμην. νῦν μὲν γὰρ οὐδὲν ὄντα βαστάζω χεροῖν, δόμων δέ σ΄, ὦ παῖ, λαμπρὸν ἐξέπεμψ΄ ἐγώ. ὡς ὤφελον πάροιθεν ἐκλιπεῖν βίον, πρὶν ἐς ξένην σε γαῖαν ἐκπέμψαι χεροῖν κλέψασα ταῖνδε κἀνασώσασθαι φόνου, ὅπως θανὼν ἔκεισο τῇ τόθ΄ ἡμέρᾳ, τύμβου πατρῴου κοινὸν εἰληχὼς μέροσ. νῦν δ΄ ἐκτὸς οἴκων κἀπὶ γῆς ἄλλης φυγὰς κακῶς ἀπώλου, σῆς κασιγνήτης δίχα, κοὔτ΄ ἐν φίλαισι χερσὶν ἡ τάλαιν΄ ἐγὼ λουτροῖς σ΄ ἐκόσμησ΄ οὔτε παμφλέκτου πυρὸς ἀνειλόμην, ὡς εἰκόσ, ἄθλιον βάροσ, ἀλλ΄ ἐν ξέναισι χερσὶ κηδευθεὶς τάλας σμικρὸς προσήκεις ὄγκος ἐν σμικρῷ κύτει. οἴμοι τάλαινα τῆς ἐμῆς πάλαι τροφῆς ἀνωφελήτου, τὴν ἐγὼ θάμ΄ ἀμφὶ σοὶ πόνῳ γλυκεῖ παρέσχον· οὔτε γάρ ποτε μητρὸς σύ γ΄ ἦσθα μᾶλλον ἢ κἀμοῦ φίλοσ, οὔθ΄ οἱ κατ΄ οἶκον ἦσαν, ἀλλ΄ ἐγὼ τροφόσ, ἐγὼ δ΄ ἀδελφὴ σοὶ προσηυδώμην ἀεί. νῦν δ΄ ἐκλέλοιπε ταῦτ΄ ἐν ἡμέρᾳ μιᾷ θανόντι σὺν σοί· πάντα γὰρ συναρπάσας θύελλ΄ ὅπως βέβηκασ.  οἴχεται πατήρ· τέθνηκ΄ ἐγὼ σοί· φροῦδος αὐτὸς εἶ θανών· γελῶσι δ΄ ἐχθροί· μαίνεται δ΄ ὑφ΄ ἡδονῆς μήτηρ ἀμήτωρ, ἧς ἐμοὶ σὺ πολλάκις φήμας λάθρᾳ προύπεμπες ὡς φανούμενος τιμωρὸς αὐτόσ.  ἀλλὰ ταῦθ΄ ὁ δυστυχὴς δαίμων ὁ σός τε κἀμὸς ἐξαφείλετο, ὅς σ΄ ὧδέ μοι προύπεμψεν ἀντὶ φιλτάτης μορφῆς σποδόν τε καὶ σκιὰν ἀνωφελῆ.  οἴμοι μοι. ὦ δέμας οἰκτρόν.  φεῦ φεῦ. ὦ δεινοτάτασ, οἴμοι μοι, πεμφθεὶς κελεύθουσ, φίλταθ΄, ὥς μ΄ ἀπώλεσασ· ἀπώλεσας δῆτ΄, ὦ κασίγνητον κάρα. τοιγὰρ σὺ δέξαι μ΄ ἐς τὸ σὸν τόδε στέγοσ, τὴν μηδὲν εἰς τὸ μηδέν, ὡς σὺν σοὶ κάτω ναίω τὸ λοιπόν· καὶ γὰρ ἡνίκ΄ ἦσθ΄ ἄνω, ξὺν σοὶ μετεῖχον τῶν ἴσων, καὶ νῦν ποθῶ τοῦ σοῦ θανοῦσα μὴ ἀπολείπεσθαι τάφου. τοὺς γὰρ θανόντας οὐχ ὁρῶ λυπουμένουσ.    Χορός θνητοῦ πέφυκας πατρόσ, ̓ηλέκτρα, φρόνει, θνητὸς δ΄ ̓ορέστησ.  ὥστε μὴ λίαν στένε. πᾶσιν γὰρ ἡμῖν τοῦτ΄ ὀφείλεται παθεῖν.   ̓ορέστης φεῦ φεῦ.  τί λέξω; ποῖ λόγων ἀμηχανῶν ἔλθω; κρατεῖν γὰρ οὐκέτι γλώσσης σθένω.   ̓ηλέκτρα τί δ΄ ἔσχες ἄλγοσ; πρὸς τί τοῦτ΄ εἰπὼν κυρεῖσ;   ̓ορέστης ἦ σὸν τὸ κλεινὸν εἶδος ̓ηλέκτρας τόδε;   ̓ηλέκτρα τόδ΄ ἔστ΄ ἐκεῖνο, καὶ μάλ΄ ἀθλίως ἔχον.   ̓ορέστης οἴμοι ταλαίνης ἆρα τῆσδε συμφορᾶσ.   ̓ηλέκτρα οὐ δή ποτ΄, ὦ ξέν΄, ἀμφ΄ ἐμοὶ στένεις τάδε;   ̓ορέστης ὦ σῶμ΄ ἀτίμως κἀθέως ἐφθαρμένον.   ̓ηλέκτρα οὔτοι ποτ΄ ἄλλην ἢ ΄μὲ δυσφημεῖσ, ξένε.   ̓ορέστης φεῦ τῆς ἀνύμφου δυσμόρου τε σῆς τροφῆσ,   ̓ηλέκτρα τί δή ποτ΄, ὦ ξέν΄, ὧδ΄ ἐπισκοπῶν στένεισ;   ̓ορέστης ὡς οὐκ ἄρ΄ ᾔδη τῶν ἐμῶν οὐδὲν κακῶν.   ̓ηλέκτρα ἐν τῷ διέγνως τοῦτο τῶν εἰρημένων;   ̓ορέστης ὁρῶν σε πολλοῖς ἐμπρέπουσαν ἄλγεσιν.   ̓ηλέκτρα καὶ μὴν ὁρᾷς γε παῦρα τῶν ἐμῶν κακῶν.   ̓ορέστης καὶ πῶς γένοιτ΄   ἂν τῶνδ΄ ἔτ΄ ἐχθίω βλέπειν;   ̓ηλέκτρα ὁθούνεκ΄ εἰμὶ τοῖς φονεῦσι σύντροφος   ̓ορέστης τοῖς τοῦ; πόθεν τοῦτ΄ ἐξεσήμηνας κακόν;   ̓ηλέκτρα τοῖς πατρόσ· εἶτα τοῖσδε δουλεύω βίᾳ.   ̓ορέστης τίς γάρ σ΄ ἀνάγκῃ τῇδε προτρέπει βροτῶν;   ̓ηλέκτρα μήτηρ καλεῖται, μητρὶ δ΄ οὐδὲν ἐξισοῖ.   ̓ορέστης τί δρῶσα; πότερα χερσὶν ἢ λύμῃ βίου;   ̓ηλέκτρα καὶ χερσὶ καὶ λύμαισι καὶ πᾶσιν κακοῖσ.   ̓ορέστης οὐδ΄ οὑπαρήξων οὐδ΄ ὁ κωλύσων πάρα;   ̓ηλέκτρα οὐ δῆθ΄.  ὃς ἦν γάρ μοι σὺ προὔθηκας σποδόν.   ̓ορέστης ὦ δύσποτμ΄, ὡς ὁρῶν σ΄ ἐποικτίρω πάλαι.    ̓ηλέκτρα μόνος βροτῶν νυν ἴσθ΄ ἐποικτίρας ποτέ.   ̓ορέστης μόνος γὰρ ἥκω τοῖς ἴσοις ἀλγῶν κακοῖσ.   ̓ηλέκτρα οὐ δή ποθ΄ ἡμῖν  ξυγγενὴς ἥκεις ποθέν;   ̓ορέστης ἐγὼ φράσαιμ΄ ἄν, εἰ τὸ τῶνδ΄ εὔνουν πάρα.   ̓ηλέκτρα ἀλλ΄ ἐστὶν εὔνουν, ὥστε πρὸς πιστὰς ἐρεῖσ.   ̓ορέστης μέθες τόδ΄ ἄγγος νῦν, ὅπως τὸ πᾶν μάθῃσ.   ̓ηλέκτρα μὴ δῆτα πρὸς θεῶν τοῦτό μ΄ ἐργάσῃ, ξένε.   ̓ορέστης πείθου λέγοντι κοὐχ ἁμαρτήσει ποτέ.   ̓ηλέκτρα μή, πρὸς γενείου, μὴ ΄ξέλῃ τὰ φίλτατα.   ̓ορέστης οὔ φημ΄ ἐάσειν.   ̓ηλέκτρα ὦ τάλαιν΄ ἐγὼ σέθεν, ̓ορέστα, τῆς σῆς εἰ στερήσομαι ταφῆσ.   ̓ορέστης εὔφημα φώνει· πρὸς δίκης γὰρ οὐ στένεισ.   ̓ηλέκτρα πῶς τὸν θανόντ΄ ἀδελφὸν οὐ δίκῃ στένω;   ̓ορέστης οὔ σοι προσήκει τήνδε προσφωνεῖν φάτιν.   ̓ηλέκτρα οὕτως ἄτιμός εἰμι τοῦ τεθνηκότοσ;   ̓ορέστης ἄτιμος οὐδενὸς σύ· τοῦτο δ΄ οὐχὶ σόν.   ̓ηλέκτρα εἴπερ γ΄ ̓ορέστου σῶμα βαστάζω τόδε;   ̓ορέστης ἀλλ΄ οὐκ ̓ορέστου, πλὴν λόγῳ γ΄ ἠσκημένον.   ̓ηλέκτρα ποῦ δ΄ ἔστ΄ ἐκείνου τοῦ ταλαιπώρου τάφοσ;   ̓ορέστης οὐκ ἔστι· τοῦ γὰρ ζῶντος οὐκ ἔστιν τάφοσ.   ̓ηλέκτρα πῶς εἶπασ, ὦ παῖ;   ̓ορέστης ψεῦδος οὐδὲν ὧν λέγω.   ̓ηλέκτρα ἦ ζῇ γὰρ ἁνήρ;   ̓ορέστης εἴπερ ἔμψυχός γ΄ ἐγώ.   ̓ηλέκτρα ἦ γὰρ σὺ κεῖνοσ;   ̓ορέστης τήνδε προσβλέψασά μου σφραγῖδα πατρὸς ἔκμαθ΄ εἰ σαφῆ λέγω.   ̓ηλέκτρα ὦ φίλτατον φῶσ.   ̓ορέστης φίλτατον, συμμαρτυρῶ.   ̓ηλέκτρα ὦ φθέγμ΄, ἀφίκου;   ̓ορέστης μηκέτ΄ ἄλλοθεν πύθῃ,   ̓ηλέκτρα ἔχω σε χερσίν;   ̓ορέστης ὡς τὰ λοίπ΄ ἔχοις ἀεί.   ̓ηλέκτρα ὦ φίλταται γυναῖκεσ, ὦ πολίτιδεσ, ὁρᾶτ΄ ̓ορέστην τόνδε, μηχαναῖσι μὲν θανόντα, νῦν δὲ μηχαναῖς σεσωσμένον.   Χορός ὁρῶμεν, ὦ παῖ, κἀπὶ συμφοραῖσί μοι γεγηθὸς ἕρπει δάκρυον ὀμμάτων ἄπο.      ̓ηλέκτρα ἰὼ γοναί, γοναὶ σωμάτων ἐμοὶ φιλτάτων, ἐμόλετ΄ ἀρτίωσ, ἐφηύρετ΄, ἤλθετ΄, εἴδεθ΄ οὓς ἐχρῄζετε. ̓ορέστης πάρεσμεν· ἀλλὰ σῖγ΄ ἔχουσα πρόσμενε. ̓ηλέκτρα τί δ΄ ἔστιν; ̓ορέστης σιγᾶν ἄμεινον, μή τις ἔνδοθεν κλύῃ. ̓ηλέκτρα ἀλλ΄ οὐ μὰ τὴν ἄδμητον αἰὲν ̓́αρτεμιν, τόδε μὲν οὔ ποτ΄ ἀξιώσω τρέσαι, περισσὸν ἄχθος ἔνδον γυναικῶν ὂν αἰεί. ̓ορέστης ὅρα γε μὲν δὴ κἀν γυναιξὶν ὡς ̓́αρης ἔνεστιν· εὖ δ΄ ἔξοισθα πειραθεῖσά που. ̓ηλέκτρα ὀτοτοτοτοῖ τοτοῖ, ἀνέφελον ἐνέβαλες οὔ ποτε καταλύσιμον, οὐδέ ποτε λησόμενον ἁμέτερον οἷον ἔφυ κακόν. ̓ορέστης ἔξοιδα, παῖ, ταῦτ΄· ἀλλ΄ ὅταν παρουσία φράζῃ, τότ΄ ἔργων τῶνδε μεμνῆσθαι χρεών.   ̓ηλέκτρα ὁ πᾶς ἐμοί, ὁ πᾶς ἂν πρέποι παρὼν ἐννέπειν τάδε δίκᾳ χρόνοσ· μόλις γὰρ ἔσχον νῦν ἐλεύθερον στόμα. ̓ορέστης ξύμφημι κἀγώ· τοιγαροῦν σῴζου τόδε. ̓ηλέκτρα τί δρῶσα; ̓ορέστης οὗ μή ΄στι καιρὸς μὴ μακρὰν βούλου λέγειν. ̓ηλέκτρα τίς οὖν ἂν ἀξίαν γε σοῦ πεφηνότος μεταβάλοιτ΄ ἂν ὧδε σιγὰν λόγων; ἐπεί σε νῦν ἀφράστως ἀέλπτως τ΄ ἐσεῖδον. ̓ορέστης τότ΄ εἶδεσ, εὖτε  θεοί μ΄ ἐπώτρυναν μολεῖν <> ̓ηλέκτρα ἔφρασας ὑπερτέραν τᾶς πάρος ἔτι χάριτοσ, εἴ σε θεὸς ἐπόρισεν ἁμέτερα πρὸς μέλαθρα· δαιμόνιον αὐτὸ τίθημ΄ ἐγώ. ̓ορέστης τὰ μέν σ΄ ὀκνῶ χαίρουσαν εἰργαθεῖν, τὰ δὲ δέδοικα λίαν ἡδονῇ νικωμένην.   ̓ηλέκτρα ἰὼ χρόνῳ μακρῷ φιλτάταν ὁδὸν ἐπαξιώσας ὧδέ μοι φανῆναι, μή τί με, πολύπονον ὧδ΄ ἰδὼν ̓ορέστης τί μὴ ποήσω; ̓ηλέκτρα μή μ΄ ἀποστερήσῃς τῶν σῶν προσώπων ἁδονὰν μεθέσθαι. ̓ορέστης ἦ κάρτα κἂν ἄλλοισι θυμοίμην ἰδών. ̓ηλέκτρα ξυναινεῖσ; ̓ορέστης τί μὴν οὔ; ̓ηλέκτρα ὦ φίλαι, ἔκλυον ἃν ἐγὼ οὐδ΄ ἂν ἤλπισ΄ αὐδάν, οὐδ΄ ἂν ἔσχον ὁρμὰν ἄναυδον οὐδὲ σὺν βοᾷ κλύουσα, τάλαινα.  νῦν δ΄ ἔχω σε· προυφάνης δὲ φιλτάταν ἔχων πρόσοψιν, ἇς ἐγὼ οὐδ΄ ἂν ἐν κακοῖς λαθοίμαν.     ̓ορέστης τὰ μὲν περισσεύοντα τῶν λόγων ἄφεσ, καὶ μήτε μήτηρ ὡς κακὴ δίδασκέ με, μήθ΄ ὡς πατρῴαν κτῆσιν Αἴγισθος δόμων ἀντλεῖ, τὰ δ΄ ἐκχεῖ, τὰ δὲ διασπείρει μάτην· χρόνου γὰρ ἄν σοι καιρὸν ἐξείργοι λόγοσ. ἃ δ΄ ἁρμόσει μοι τῷ παρόντι νῦν χρόνῳ σήμαιν΄, ὅπου φανέντες ἢ κεκρυμμένοι γελῶντας ἐχθροὺς παύσομεν τῇ νῦν ὁδῷ. οὕτω δ΄ ὅπως μήτηρ σε μὴ ΄πιγνώσεται φαιδρῷ προσώπῳ νῷν ἐπελθόντοιν δόμουσ· ἀλλ΄ ὡς ἐπ΄ ἄτῃ τῇ μάτην λελεγμένῃ στέναζ΄· ὅταν γὰρ εὐτυχήσωμεν, τότε χαίρειν παρέσται καὶ γελᾶν ἐλευθέρωσ.   ̓ηλέκτρα ἀλλ΄ ὦ κασίγνηθ΄, ὧδ΄ ὅπως καὶ σοὶ φίλον καὶ τοὐμὸν ἔσται τῇδ΄· ἐπεὶ τὰς ἡδονὰς πρὸς σοῦ λαβοῦσα κοὐκ ἐμὰς ἐκτησάμην, κοὐδ΄ ἄν σε λυπήσασα δεξαίμην βραχὺ αὐτὴ μέγ΄ εὑρεῖν κέρδοσ· οὐ γὰρ ἂν καλῶς ὑπηρετοίην τῷ παρόντι δαίμονι. ἀλλ΄ οἶσθα μὲν τἀνθένδε, πῶς γὰρ οὔ; κλύων ὁθούνεκ΄ Αἴγισθος μὲν οὐ κατὰ στέγασ, μήτηρ δ΄ ἐν οἴκοισ· ἣν σὺ μὴ δείσῃς ποθ΄ ὡς γέλωτι τοὐμὸν φαιδρὸν ὄψεται κάρα. μῖσός τε γὰρ παλαιὸν ἐντέτηκέ μοι, κἀπεί σ΄ ἐσεῖδον, οὔ ποτ΄ ἐκλήξω χαρᾷ δακρυρροοῦσα· πῶς γὰρ ἂν λήξαιμ΄ ἐγώ, ἥτις μιᾷ σε τῇδ΄ ὁδῷ θανόντα τε καὶ ζῶντ΄ ἐσεῖδον; εἴργασαι δέ μ΄ ἄσκοπα· ὥστ΄ εἰ πατήρ μοι ζῶν ἵκοιτο, μηκέτ΄ ἂν τέρας νομίζειν αὐτό, πιστεύειν δ΄ ὁρᾶν. ὅτ΄ οὖν τοιαύτην ἡμὶν ἐξήκεις ὁδόν, ἄρχ΄ αὐτὸς ὥς σοι θυμόσ· ὡς ἐγὼ μόνη οὐκ ἂν δυοῖν ἥμαρτον· ἢ γὰρ ἂν καλῶς ἔσωσ΄ ἐμαυτὴν ἢ καλῶς ἀπωλόμην.    ̓ορέστης σιγᾶν ἐπῄνεσ΄ ὡς ἐπ΄ ἐξόδῳ κλύω τῶν ἔνδοθεν χωροῦντοσ.   ̓ηλέκτρα εἴσιτ΄, ὦ ξένοι, ἄλλως τε καὶ φέροντες οἷ΄ ἂν οὔτε τις δόμων ἀπώσαιτ΄ οὔτ΄ ἂν ἡσθείη λαβών.   Παιδαγωγός ὦ πλεῖστα μῶροι καὶ φρενῶν τητώμενοι, πότερα παρ΄ οὐδὲν τοῦ βίου κήδεσθ΄ ἔτι ἢ νοῦς ἔνεστιν οὔτις ὑμὶν ἐγγενήσ, ὅτ΄ οὐ παρ΄ αὐτοῖσ, ἀλλ΄ ἐν αὐτοῖσιν κακοῖς τοῖσιν μεγίστοις ὄντες οὐ γιγνώσκετε; ἀλλ΄ εἰ σταθμοῖσι τοῖσδε μὴ ΄κύρουν ἐγὼ πάλαι φυλάσσων, ἦν ἂν ὑμὶν ἐν δόμοις τὰ δρώμεν΄ ὑμῶν πρόσθεν ἢ τὰ σώματα· νῦν δ΄ εὐλάβειαν τῶνδε προυθέμην ἐγώ. καὶ νῦν ἀπαλλαχθέντε τῶν μακρῶν λόγων καὶ τῆς ἀπλήστου τῆσδε σὺν χαρᾷ βοῆς εἴσω παρέλθεθ΄, ὡς τὸ μὲν μέλλειν κακὸν ἐν τοῖς τοιούτοις ἔστ΄, ἀπηλλάχθαι δ΄ ἀκμή.    ̓ορέστης πῶς οὖν ἔχει τἀντεῦθεν εἰσιόντι μοι;   Παιδαγωγός καλῶσ· ὑπάρχει γάρ σε μὴ γνῶναί τινα.   ̓ορέστης ἤγγειλασ, ὡς ἔοικεν, ὡς τεθνηκότα.   Παιδαγωγός εἷς τῶν ἐν ̔́αιδου μάνθαν΄ ἐνθάδ΄ ὢν ἀνήρ.   ̓ορέστης χαίρουσιν οὖν τούτοισιν; ἢ τίνες λόγοι;   Παιδαγωγός τελουμένων εἴποιμ΄ ἄν· ὡς δὲ νῦν ἔχει, καλῶς τὰ κείνων πάντα, καὶ τὰ μὴ καλῶσ.   ̓ηλέκτρα τίς οὗτός ἐστ΄, ἀδελφέ; πρὸς θεῶν φράσον.   ̓ορέστης οὐχὶ ξυνίησ;   ̓ηλέκτρα οὐδέ γ΄ ἐς θυμὸν φέρω.   ̓ορέστης οὐκ οἶσθ΄ ὅτῳ μ΄ ἔδωκας εἰς χέρας ποτέ;   ̓ηλέκτρα ποίῳ; τί φωνεῖσ;   ̓ορέστης οὗ τὸ Φωκέων πέδον ὑπεξεπέμφθην σῇ προμηθίᾳ χεροῖν.   ̓ηλέκτρα ἦ κεῖνος οὗτοσ, ὅν ποτ΄ ἐκ πολλῶν ἐγὼ μόνον προσηῦρον πιστὸν ἐν πατρὸς φόνῳ;   ̓ορέστης ὅδ΄ ἐστί· μή μ΄ ἔλεγχε πλείοσιν λόγοισ.    ̓ηλέκτρα ὦ φίλτατον φῶσ, ὦ μόνος σωτὴρ δόμων ̓αγαμέμνονοσ, πῶς ἦλθεσ; ἦ σὺ κεῖνος εἶ, ὃς τόνδε κἄμ΄ ἔσωσας ἐκ πολλῶν πόνων; ὦ φίλταται μὲν χεῖρεσ, ἥδιστον δ΄ ἔχων ποδῶν ὑπηρέτημα, πῶς οὕτω πάλαι ξυνών μ΄ ἔληθες οὐδ΄ ἔφαινεσ, ἀλλά με λόγοις ἀπώλλυσ, ἔργ΄ ἔχων ἥδιστ΄ ἐμοί; χαῖρ΄, ὦ πάτερ· πατέρα γὰρ εἰσορᾶν δοκῶ· χαῖρ΄· ἴσθι δ΄ ὡς μάλιστά σ΄ ἀνθρώπων ἐγὼ ἤχθηρα κἀφίλησ΄ ἐν ἡμέρᾳ μιᾷ.   Παιδαγωγός ἀρκεῖν δοκεῖ μοι· τοὺς γὰρ ἐν μέσῳ λόγους πολλαὶ κυκλοῦνται νύκτες ἡμέραι τ΄ ἴσαι, αἳ ταῦτά σοι δείξουσιν, ̓ηλέκτρα, σαφῆ. σφῷν δ΄ ἐννέπω γε τοῖν παρεστώτοιν ὅτι νῦν καιρὸς ἔρδειν· νῦν Κλυταιμνήστρα μόνη, νῦν οὔτις ἀνδρῶν ἔνδον· εἰ δ΄ ἐφέξετον, φροντίζεθ΄ ὡς τούτοις τε καὶ σοφωτέροις ἄλλοισι τούτων πλείοσιν μαχούμενοι.    ̓ορέστης οὐκ ἂν μακρῶν ἔθ΄ ἡμὶν οὐδὲν ἂν λόγων, Πυλάδη, τόδ΄ εἴη τοὔργον, ἀλλ΄ ὅσον τάχος χωρεῖν ἔσω, πατρῷα προσκύσανθ΄ ἕδη θεῶν, ὅσοιπερ πρόπυλα ναίουσιν τάδε.   ̓ηλέκτρα ἄναξ ̓́απολλον, ἵλεως αὐτοῖν κλύε ἐμοῦ τε πρὸς τούτοισιν, ἥ σε πολλὰ δὴ ἀφ΄ ὧν ἔχοιμι λιπαρεῖ προύστην χερί. νῦν δ΄, ὦ Λύκει΄ ̓́απολλον, ἐξ οἵων ἔχω αἰτῶ, προπίτνω, λίσσομαι, γενοῦ πρόφρων ἡμῖν ἀρωγὸς τῶνδε τῶν βουλευμάτων, καὶ δεῖξον ἀνθρώποισι τἀπιτίμια τῆς δυσσεβείας οἷα δωροῦνται θεοί.      Χορός ἴδεθ΄ ὅποι προνέμεται τὸ δυσέριστον αἷμα φυσῶν ̓́αρησ. βεβᾶσιν ἄρτι δωμάτων ὑπόστεγοι μετάδρομοι κακῶν πανουργημάτων ἄφυκτοι κύνεσ, ὥστ΄ οὐ μακρὰν ἔτ΄ ἀμμενεῖ τοὐμὸν φρενῶν ὄνειρον αἰωρούμενον.   Χορός παράγεται γὰρ ἐνέρων δολιόπους ἀρωγὸς εἴσω στέγασ, ἀρχαιόπλουτα πατρὸς εἰς ἑδώλια, νεακόνητον αἷμα χειροῖν ἔχων· ὁ Μαίας δὲ παῖς ̔ερμῆς σφ΄ ἄγει δόλον σκότῳ κρύψας πρὸς αὐτὸ τέρμα κοὐκέτ΄ ἀμμένει.   ̓ηλέκτρα ὦ φίλταται γυναῖκεσ, ἅνδρες αὐτίκα τελοῦσι τοὔργον· ἀλλὰ σῖγα πρόσμενε. Χορός πῶς δή; τί νῦν πράσσουσιν; ̓ηλέκτρα ἡ μὲν ἐς τάφον λέβητα κοσμεῖ, τὼ δ΄ ἐφέστατον πέλασ. Χορός σὺ δ΄ ἐκτὸς ᾖξας πρὸς τί; ̓ηλέκτρα φρουρήσουσ΄ ὅπως Αἴγισθος ἡμᾶς μὴ λάθῃ μολὼν ἔσω. Κλυταιμνήστρα αἰαῖ.  ἰὼ στέγαι φίλων ἔρημοι, τῶν δ΄ ἀπολλύντων πλέαι. ̓ηλέκτρα βοᾷ τις ἔνδον· οὐκ ἀκούετ΄, ὦ φίλαι; Χορός ἤκουσ΄ ἀνήκουστα δύστανοσ, ὥστε φρῖξαι. Κλυταιμνήστρα οἴμοι τάλαιν΄· Αἴγισθε, ποῦ ποτ΄ ὢν κυρεῖσ; ̓ηλέκτρα ἰδοὺ μάλ΄ αὖ θροεῖ τισ. Κλυταιμνήστρα ὦ τέκνον τέκνον, οἴκτιρε τὴν τεκοῦσαν. ̓ηλέκτρα ἀλλ΄ οὐκ ἐκ σέθεν ᾠκτίρεθ΄ οὗτος οὐδ΄ ὁ γεννήσας πατήρ. Χορός ὦ πόλισ, ὦ γενεὰ τάλαινα, νῦν σοι μοῖρα καθαμερία φθίνει φθίνει. Κλυταιμνήστρα ὤμοι πέπληγμαι. ̓ηλέκτρα παῖσον, εἰ σθένεισ, διπλῆν. Κλυταιμνήστρα ὤμοι μάλ΄ αὖθισ. ̓ηλέκτρα εἰ γὰρ Αἰγίσθῳ θ΄ ὁμοῦ. Χορός τελοῦσ΄ ἀραί· ζῶσιν οἱ γᾶς ὑπαὶ κείμενοι. παλίρρυτον γὰρ αἷμ΄ ὑπεξαιροῦσι τῶν κτανόντων οἱ πάλαι θανόντεσ.   Χορός καὶ μὴν πάρεισιν οἵδε· φοινία δὲ χεὶρ στάζει θυηλῆς ̓́αρεοσ, οὐδ΄ ἔχω ψέγειν. ̓ηλέκτρα ̓ορέστα, πῶς κυρεῖτε; ̓ορέστης τἀν δόμοισι μὲν καλῶσ, ̓απόλλων εἰ καλῶς ἐθέσπισεν. ̓ηλέκτρα τέθνηκεν ἡ τάλαινα; ̓ορέστης μηκέτ΄ ἐκφοβοῦ μητρῷον ὥς σε λῆμ΄ ἀτιμάσει ποτέ. Χορός παύσασθε· λεύσσω γὰρ Αἴγισθον ἐκ προδήλου. ̓ηλέκτρα ὦ παῖδεσ, οὐκ ἄψορρον; ̓ορέστης εἰσορᾶτε ποῦ τὸν ἄνδρ΄; ̓ηλέκτρα ἐφ΄ ἡμῖν οὗτος ἐκ προαστίου χωρεῖ γεγηθὼσ. . . Χορός βᾶτε κατ΄ ἀντιθύρων ὅσον τάχιστα, νῦν, τὰ πρὶν εὖ θέμενοι, τάδ΄ ὡς πάλιν. ̓ορέστης θάρσει· τελοῦμεν. ̓ηλέκτρα ᾗ νοεῖς ἔπειγέ νυν. ̓ορέστης καὶ δὴ βέβηκα. ̓ηλέκτρα τἀνθάδ΄ ἂν μέλοιτ΄ ἐμοί. Χορός δι΄ ὠτὸς ἂν παῦρά γ΄ ὡς ἠπίως ἐννέπειν πρὸς ἄνδρα τόνδε συμφέροι, λαθραῖον ὡς ὀρούσῃ πρὸς δίκας ἀγῶνα.     Αἴγισθος τίς οἶδεν ὑμῶν ποῦ ποθ΄ οἱ Φωκῆς ξένοι, οὕς φασ΄ ̓ορέστην ἡμὶν ἀγγεῖλαι βίον λελοιπόθ΄ ἱππικοῖσιν ἐν ναυαγίοισ; σέ τοι, σὲ κρίνω, ναὶ σέ, τὴν ἐν τῷ πάρος χρόνῳ θρασεῖαν· ὡς μάλιστα σοὶ μέλειν οἶμαι, μάλιστα δ΄ ἂν κατειδυῖαν φράσαι.   ̓ηλέκτρα ἔξοιδα· πῶς γὰρ οὐχί; συμφορᾶς γὰρ ἂν ἔξωθεν εἴην τῶν ἐμῶν τῆς φιλτάτησ.   Αἴγισθος ποῦ δῆτ΄ ἂν εἶεν οἱ ξένοι; δίδασκέ με.   ̓ηλέκτρα ἔνδον· φίλης γὰρ προξένου κατήνυσαν.   Αἴγισθος ἦ καὶ θανόντ΄ ἤγγειλαν ὡς ἐτητύμωσ;   ̓ηλέκτρα οὔκ, ἀλλὰ κἀπέδειξαν, οὐ λόγῳ μόνον.   Αἴγισθος πάρεστ΄ ἄρ΄ ἡμῖν ὥστε κἀμφανῆ μαθεῖν;   ̓ηλέκτρα πάρεστι δῆτα, καὶ μάλ΄ ἄζηλος θέα.   Αἴγισθος ἦ πολλὰ χαίρειν μ΄ εἶπας οὐκ εἰωθότωσ.   ̓ηλέκτρα χαίροις ἄν, εἴ σοι χαρτὰ τυγχάνοι τάδε.   Αἴγισθος σιγᾶν ἄνωγα κἀναδεικνύναι πύλας πᾶσιν Μυκηναίοισιν ̓αργείοις θ΄ ὁρᾶν, ὡς εἴ τις αὐτῶν ἐλπίσιν κεναῖς πάρος ἐξῄρετ΄ ἀνδρὸς τοῦδε, νῦν ὁρῶν νεκρὸν στόμια δέχηται τἀμὰ μηδὲ πρὸς βίαν ἐμοῦ κολαστοῦ προστυχὼν φύσῃ φρένασ.   ̓ηλέκτρα καὶ δὴ τελεῖται τἀπ΄ ἐμοῦ· τῷ γὰρ χρόνῳ νοῦν ἔσχον, ὥστε συμφέρειν τοῖς κρείσσοσιν.    Αἴγισθος ὦ Ζεῦ, δέδορκα φάσμ΄ ἄνευ φθόνου μὲν οὐ πεπτωκόσ· εἰ δ΄ ἔπεστι νέμεσισ, οὐ λέγω. χαλᾶτε πᾶν κάλυμμ΄ ἀπ΄ ὀφθαλμῶν, ὅπως τὸ συγγενές τοι κἀπ΄ ἐμοῦ θρήνων τύχῃ.   ̓ορέστης αὐτὸς σὺ βάσταζ΄· οὐκ ἐμὸν τόδ΄, ἀλλὰ σόν, τὸ ταῦθ΄ ὁρᾶν τε καὶ προσηγορεῖν φίλωσ.   Αἴγισθος ἀλλ΄ εὖ παραινεῖς κἀπιπείσομαι· σὺ δέ, εἴ που κατ΄ οἶκόν μοι Κλυταιμνήστρα, κάλει.   ̓ορέστης αὕτη πέλας σοῦ· μηκέτ΄ ἄλλοσε σκόπει.   Αἴγισθος οἴμοι, τί λεύσσω;   ̓ορέστης τίνα φοβεῖ; τίν΄ ἀγνοεῖσ;   Αἴγισθος τίνων ποτ΄ ἀνδρῶν ἐν μέσοις ἀρκυστάτοις πέπτωχ΄ ὁ τλήμων;   ̓ορέστης οὐ γὰρ αἰσθάνει πάλαι ζῶντας θανοῦσιν οὕνεκ΄ ἀνταυδᾷς ἴσα;   Αἴγισθος οἴμοι, ξυνῆκα τοὔποσ· οὐ γὰρ ἔσθ΄ ὅπως ὅδ΄ οὐκ ̓ορέστης ἔσθ΄ ὁ προσφωνῶν ἐμέ.   ̓ορέστης καὶ μάντις ὢν ἄριστος ἐσφάλλου πάλαι.   Αἴγισθος ὄλωλα δὴ δείλαιοσ.  ἀλλά μοι πάρες κἂν σμικρὸν εἰπεῖν.   ̓ηλέκτρα μὴ πέρα λέγειν ἔα πρὸς θεῶν, ἀδελφέ, μηδὲ μηκύνειν λόγουσ. τί γὰρ βροτῶν ἂν σὺν κακοῖς μεμιγμένων θνῄσκειν ὁ μέλλων οὐ χρόνου κέρδος φέροι; ἀλλ΄ ὡς τάχιστα κτεῖνε καὶ κτανὼν πρόθες ταφεῦσιν, ὧν τόνδ΄ εἰκός ἐστι τυγχάνειν, ἄποπτον ἡμῶν· ὡς ἐμοὶ τόδ΄ ἂν κακῶν μόνον γένοιτο τῶν πάλαι λυτήριον.    ̓ορέστης χωροῖς ἂν εἴσω σὺν τάχει· λόγων γὰρ οὐ νῦν ἐστιν ἁγών, ἀλλὰ σῆς ψυχῆς πέρι.   Αἴγισθος τί δ΄ ἐς δόμους ἄγεις με; πῶσ, τόδ΄ εἰ καλὸν τοὔργον, σκότου δεῖ κοὐ πρόχειρος εἶ κτανεῖν;   ̓ορέστης μὴ τάσσε· χώρει δ΄ ἔνθαπερ κατέκτανες πατέρα τὸν ἀμόν, ὡς ἂν ἐν ταὐτῷ θάνῃσ.   Αἴγισθος ἦ πᾶσ΄ ἀνάγκη τήνδε τὴν στέγην ἰδεῖν τά τ΄ ὄντα καὶ μέλλοντα Πελοπιδῶν κακά;   ̓ορέστης τὰ γοῦν σ΄· ἐγώ σοι μάντις εἰμὶ τῶνδ΄ ἄκροσ.   Αἴγισθος ἀλλ΄ οὐ πατρῴαν τὴν τέχνην ἐκόμπασασ.   ̓ορέστης πόλλ΄ ἀντιφωνεῖσ, ἡ δ΄ ὁδὸς βραδύνεται. ἀλλ΄ ἕρφ΄.   Αἴγισθος ὑφηγοῦ.   ̓ορέστης σοὶ βαδιστέον πάροσ.   Αἴγισθος ἦ μὴ φύγω σε;   ̓ορέστης μὴ μὲν οὖν καθ΄ ἡδονὴν θάνῃσ· φυλάξαι δεῖ με τοῦτό σοι πικρόν. χρῆν δ΄ εὐθὺς εἶναι τήνδε τοῖς πᾶσιν δίκην, ὅστις πέρα πράσσειν τι τῶν νόμων θέλει, κτείνειν· τὸ γὰρ πανοῦργον οὐκ ἂν ἦν πολύ.    Χορός ὦ σπέρμ΄ ̓ατρέωσ, ὡς πολλὰ παθὸν δι΄ ἐλευθερίας μόλις ἐξῆλθες τῇ νῦν ὁρμῇ τελεωθέν.   