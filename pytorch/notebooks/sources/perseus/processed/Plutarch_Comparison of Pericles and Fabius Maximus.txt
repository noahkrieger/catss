    οἱ μὲν οὖν βίοι τῶν ἀνδρῶν τοιαύτην ἔχουσιν ἱστορίαν. ἐπεὶ δὲ καὶ πολιτικῆς καὶ πολεμικῆς ἀρετῆς πολλὰ καὶ καλὰ παραδείγματα καταλελοίπασιν ἀμφότεροι, φέρε τῶν πολεμικῶν ἐκεῖνο πρῶτον λάβωμεν, ὅτι Περικλῆς μὲν ἄριστα πράττοντι τῷ δήμῳ καὶ μεγίστῳ καθ΄ αὑτὸν ὄντι καὶ μάλιστα πρὸς δύναμιν ἀκμάζοντι χρώμενος ὑπὸ κοινῆς ἂν δόξειεν εὐτυχίας καὶ ῥώμης πραγμάτων ἀσφαλὴς διαγενέσθαι καὶ ἄπταιστοσ,   αἱ δὲ Φαβίου πράξεις ἐν αἰσχίστοις καὶ δυσποτμοτάτοις καιροῖς ἀναδεξαμένου τὴν πόλιν, οὐκ ἐπ΄ ἀγαθοῖς ἀσφαλῆ διετήρησαν, ἀλλ΄ ἐκ κακῶν εἰς βελτίω μετέστησαν. καὶ Περικλεῖ μὲν αἱ Κίμωνος εὐπραξίαι καὶ τὰ Μυρωνίδου καὶ τὰ Λεωκράτους τρόπαια καὶ πολλὰ καὶ μεγάλα Τολμίδης κατορθῶν ἐνεορτάσαι μᾶλλον καὶ ἐμπανηγυρίσαι στρατηγοῦντι τὴν πόλιν ἢ κτήσασθαι  πολέμῳ καὶ φυλάξαι παρέδωκαν·  Φάβιος δ΄  ὁρῶν πολλὰς μὲν φυγὰς καὶ ἥττασ, πολλοὺς δὲ  θανάτους καὶ σφαγὰς αὐτοκρατόρων καὶ στρατηγῶν,  λίμνας δὲ καὶ πεδία καὶ δρυμοὺς νεκρῶν  στρατοπέδων πλήθοντασ, αἵματι δὲ καὶ φόνῳ  ποταμοὺς ἄχρι θαλάττης ῥέοντασ, ἐν τῷ καθ΄   ἑαυτὸν ὁρμωμένῳ ὁρμωμένῳ βεκκερ ξορρεξτς το ἡπμοσμένῳ ̔αττεμπερεδ̓, αφτερ ξορασ.  καὶ βεβηκότι τὴν πόλιν  ἀντιλαμβανόμενος καὶ ὑπερείδων, οὐκ εἴασε τοῖς   ἐκείνων ὑποφερομένην πταίσμασι τελέως ἐκχυθῆναι.   καίτοι δόξειεν ἂν οὐχ οὕτω χαλεπὸν εἶναι  πόλιν ἐν συμφοραῖς μεταχειρίσασθαι ταπεινὴν  καὶ τοῦ φρονοῦντος ὑπ΄  ἀνάγκης κατήκοον γενομένην,  ὡς δι΄ εὐτυχίαν ἐπηρμένῳ καὶ σπαργῶντι  τῷ δήμῳ χαλινὸν ἐμβαλεῖν ὕβρεως καὶ θρασύτητοσ·  ᾧ δὴ μάλιστα φαίνεται τρόπῳ Περικλῆς  ̓αθηναίων περιγενόμενοσ. ἀλλὰ τῶν ̔ρωμαίοις  συμπεσόντων τότε κακῶν τὸ μέγεθος καὶ τὸ  πλῆθος ἰσχυρόν τινα τὴν γνώμην τὴν γνώμην ξορασ· γνώμην.  καὶ μέγαν  ἔδειξεν ἄνδρα τὸν μὴ συγχυθέντα μηδὲ προέμενον τοὺς αὑτοῦ λογισμούσ.     καὶ Σάμῳ μὲν ὑπὸ Περικλέους ἁλούσῃ τὴν Τάραντος ἔστι κατάληψιν ἀντιθεῖναι, καὶ νὴ Δί΄ Εὐβοίᾳ τὰς περὶ Καμπανίαν πόλεισ· ἐπεὶ αὐτήν γε Καπύην οἱ περὶ Φούλβιον καὶ ̓́αππιον ὕπατοι κατέσχον. ἐκ δὲ παρατάξεως Φάβιος οὐ φαίνεται μάχῃ νενικηκώς πλὴν ἀφ΄ ἧς τὸν πρότερον εἰσήλασε θρίαμβον, Περικλῆς δ΄ ἐννέα τρόπαια κατὰ γῆν καὶ κατὰ θάλατταν ἔστησεν ἀπὸ τῶν πολεμίων,   οὐ μὴν λέγεται τοιαύτη πρᾶξις Περικλέουσ, οἵαν ἔπραξε Φάβιος Μινούκιον ἐξαρπάσας ̓αννίβου καὶ διασώσας ἐντελὲς στρατόπεδον ̔ρωμαίων· καλὸν γὰρ τὸ ἔργον καὶ κοινὸν ἀνδρείας ὁμοῦ καὶ φρονήσεως καὶ χρηστότητοσ· ὥσπερ αὖ πάλιν οὐδὲ σφάλμα λέγεται Περικλέους οἷον ἐσφάλη Φάβιος διὰ τῶν βοῶν καταστρατηγηθεὶς ὑπ΄ ̓αννίβου, λαβὼν μὲν αὐτομάτως καὶ κατὰ τύχην ὑπελθόντα τοῖς στενοῖς τὸν πολέμιον, προέμενος δὲ νυκτὸς λαθόντα καὶ μεθ΄ ἡμέραν βιασάμενον καὶ φθάσαντα μέλλοντος καὶ   κρατή  σαντα συλλαβόντοσ. εἰ δὲ δεῖ μὴ μόνον χρῆσθαι τοῖς παροῦσιν, ἀλλὰ καὶ τεκμαίρεσθαι περὶ τοῦ μέλλοντος ὀρθῶς τὸν ἀγαθὸν στρατηγόν, ̓αθηναίοις μὲν ὡς Περικλῆς προέγνω καὶ προεῖπεν ἐτελεύτησεν ὁ πόλεμοσ· πολυπραγμονοῦντες γὰρ ἀπώλεσαν τὴν δύναμιν ̔ρωμαῖοι δὲ παρὰ τοὺς Φαβίου λογισμοὺς ἐκπέμψαντες ἐπὶ Καρχηδονίους Σκηπίωνα πάντων ἐκράτησαν, οὐ τύχῃ, σοφίᾳ δὲ τοῦ στρατηγοῦ καὶ ἀνδρείᾳ κατὰ κράτος νικήσαντος τοὺς πολεμίουσ.   ὥστε τῷ μὲν   τὰ πταίσματα τῆς πατρίδος μαρτυρεῖν ὅτι καλῶς ἔγνω, τὸν δὲ ὑπὸ τῶν κατορθωμάτων ἐλέγχεσθαι τοῦ παντὸς ἐσφαλμένον. ἴση δ΄ ἁμαρτία στρατηγοῦ κακῷ περιπεσεῖν μὴ προσδοκήσαντα καὶ κατορθώματος καιρὸν ἀπιστίᾳ προέσθαι. μία γὰρ, ὡς ἔοικεν, ἀπειρία καὶ θράσος γεννᾷ καὶ θάρσος ἀφαιρεῖται, ταῦτα περὶ τῶν πολεμικῶν.     τῆς δὲ πολιτείας μέγα μὲν ἔγκλημα τοῦ Περικλέους ὁ πόλεμοσ, λέγεται γὰρ ἐπακτὸς ὑπ΄ ἐκείνου γενέσθαι Λακεδαιμονίοις ἐρίσαντος μὴ ἐνδοῦναι. δοκῶ δὲ μηδ΄ ἂν Φάβιον Μάξιμον ἐνδοῦναί τι Καρχηδονίοισ, ἀλλ΄ εὐγενῶς ὑποστῆναι τὸν ὑπὲρ τῆς ἡγεμονίας κίνδυνον. ἡ μέντοι πρὸς Μινούκιον ἐπιείκεια τοῦ Φαβίου καὶ πρᾳότης ἐλέγχει τὸν πρὸς Κίμωνα καὶ Θουκυδίδην στασιασμόν, ἄνδρας ἀγαθοὺς καὶ   ἀριστοκρατικοὺς εἰς φυγὴν ὑπ΄ αὐτοῦ καὶ τοὔστρακον ἐκπεσόντασ.   ἀλλ΄ ἥ γε δύναμις μείζων ἡ τοῦ Περικλέους καὶ τὸ κράτοσ, ὅθεν οὐδ΄ ἄλλον εἴασεν ἐνδυστυχῆσαι τῇ πόλει κακῶς βουλευσάμενον στρατηγόν, ἀλλ΄ ἢ μόνος αὐτὸν ἐκφυγὼν Τολμίδης καὶ διωσάμενος βίᾳ προσέπταισε Βοιωτοῖς οἱ δ΄ ἄλλοι προσετίθεντο καὶ κατεκοσμοῦντο πάντες εἰς τήν ἐκείνου γνώμην ὑπὸ μεγέθους αὐτοῦ τῆς δυνάμεωσ.  Φάβιος δὲ τὸ καθ΄ αὐτὸν ἀσφαλὴς ὢν καὶ ἀναμάρτητος τῷ πρὸς τὸ κωλύειν ἑτέρους ἀδυνάτῳ φαίνεται λειπόμενοσ. οὐ γὰρ ἂν τοσαύταις συμφοραῖς ἐχρήσαντο ̔ρωμαῖοι Φαβίου παρ΄ αὐτοῖς ὅσον ̓αθήνησι Περικλέους δυνηθέντοσ.   καὶ μὴν τήν γε πρὸς χρήματα μεγαλοφροσύνην ὁ μὲν τῷ μηδὲν λαβεῖν παρὰ τῶν διδόντων, ὁ δὲ τῷ προέσθαι πολλὰ τοῖς δεομένοις ἐπεδείξατο, λυσάμενος τοῖς ἰδίοις χρήμασι τοὺς αἰχμαλώτουσ.   πλὴν τούτων μὲν οὐ πολὺς ἦν ἀριθμόσ, ἀλλ΄ ὅσον ἓξ τάλαντα· Περικλῆς δ΄ οὐκ ἂν ἴσως εἴποι τις ὅσα καὶ παρὰ συμμάχων καὶ βασιλέων ὠφελεῖσθαι καὶ θεραπεύεσθαι παρόν, τῆς δυνάμεως διδούσησ, ἀδωρότατον ἑαυτὸν καὶ καθαρώτατον ἐφύλαξεν.    ἔργων γε μὴν μεγέθεσι καὶ ναῶν καὶ κατασκευαῖς οἰκοδομημάτων, ἐξ ὧν ἐκόσμησεν ὁ Περικλῆς τὰς ̓αθήνασ, οὐκ ἄξιον ὁμοῦ πάντα τὰ πρὸ τῶν Καισάρων φιλοτιμήματα τῆς ̔ρώμης παραβαλεῖν, ἀλλ΄ ἔξοχόν τι πρὸς ἐκεῖνα καὶ ἀσύγκριτον ἡ τούτων ἔσχε μεγαλουργία καὶ μεγαλοπρέπεια τὸ πρωτεῖον.   