    Ξανθίας Εἴπω τι τῶν εἰωθότων ὦ δέσποτα, ἐφ΄ οἷς ἀεὶ γελῶσιν οἱ θεώμενοι;  Διόνυσος νὴ τὸν Δί΄ ὅ τι Βούλει γε, πλὴν πιέζομαι, τοῦτο δὲ φύλαξαι· πάνυ γάρ ἐστ΄ ἤδη χολή.  Ξανθίας μηδ΄ ἕτερον ἀστεῖόν τι;  Διόνυσος πλήν γ΄ ὡς θλίβομαι.  Ξανθίας τί δαί; τὸ πάνυ γέλοιον εἴπω;  Διόνυσος νὴ Δία θαρρῶν γε· μόνον ἐκεῖν΄ ὅπως μὴ ΄ρεῖσ,  Ξανθίας τὸ τί;  Διόνυσος μεταβαλλόμενος τἀνάφορον ὅτι χεζητιᾷσ.  Ξανθίας μηδ΄ ὅτι τοσοῦτον ἄχθος ἐπ΄ ἐμαυτῷ φέρων, εἰ μὴ καθαιρήσει τισ, ἀποπαρδήσομαι;  Διόνυσος μὴ δῆθ΄, ἱκετεύω, πλήν γ΄ ὅταν μέλλω ΄ξεμεῖν.  Ξανθίας τί δῆτ΄ ἔδει με ταῦτα τὰ σκεύη φέρειν, εἴπερ ποιήσω μηδὲν ὧνπερ Φρύνιχος εἴωθε ποιεῖν καὶ Λύκις κἀμειψίασ;  Διόνυσος μή νυν ποιήσῃσ· ὡς ἐγὼ θεώμενοσ, ὅταν τι τούτων τῶν σοφισμάτων ἴδω, πλεῖν ἢ ΄νιαυτῷ πρεσβύτερος ἀπέρχομαι.  Ξανθίας ὢ τρισκακοδαίμων ἄρ΄ ὁ τράχηλος οὑτοσί, ὅτι θλίβεται μέν, τὸ δὲ γέλοιον οὐκ ἐρεῖ.  Διόνυσος εἶτ΄ οὐχ ὕβρις ταῦτ΄ ἐστὶ καὶ πολλὴ τρυφή, ὅτ΄ ἐγὼ μὲν ὢν Διόνυσος υἱὸς Σταμνίου αὐτὸς βαδίζω καὶ πονῶ, τοῦτον δ΄ ὀχῶ, ἵνα μὴ ταλαιπωροῖτο μηδ΄ ἄχθος φέροι;  Ξανθίας οὐ γὰρ φέρω ΄γώ;  Διόνυσος πῶς φέρεις γὰρ ὅς γ΄ ὀχεῖ;  Ξανθίας φέρων γε ταυτί.  Διόνυσος τίνα τρόπον;  Ξανθίας Βαρέως πάνυ.  Διόνυσος οὔκουν τὸ Βάρος τοῦθ΄ ὃ σὺ φέρεις ὄνος φέρει;  Ξανθίας οὐ δῆθ΄ ὅ γ΄ ἔχω ΄γὼ καὶ φέρω μὰ τὸν Δί΄ οὔ.  Διόνυσος πῶς γὰρ φέρεισ, ὅς γ΄ αὐτὸς ὑφ΄ ἑτέρου φέρει;  Ξανθίας οὐκ οἶδ΄· ὁ δ΄ ὦμος οὑτοσὶ πιέζεται.  Διόνυσος σὺ δ΄ οὖν ἐπειδὴ τὸν ὄνον οὐ φῄς σ΄ ὠφελεῖν, ἐν τῷ μέρει σὺ τὸν ὄνον ἀράμενος φέρε.  Ξανθίας οἴμοι κακοδαίμων· τί γὰρ ἐγὼ οὐκ ἐναυμάχουν; ἦ τἄν σε κωκύειν ἂν ἐκέλευον μακρά.  Διόνυσος κατάβα πανοῦργε. καὶ γὰρ ἐγγὺς τῆς θύρας ἤδη βαδίζων εἰμὶ τῆσδ΄, οἷ πρῶτά με ἔδει τραπέσθαι. παιδίον, παῖ, ἠμί, παῖ.  ̔ηρακλῆς τίς τὴν θύραν ἐπάταξεν; ὡς κενταυρικῶς ἐνήλαθ΄ ὅστισ· εἰπέ μοι τουτὶ τί ἦν;  Διόνυσος ὁ παῖσ.  Ξανθίας τί ἔστιν;  Διόνυσος οὐκ ἐνεθυμήθησ;  Ξανθίας τὸ τί;  Διόνυσος ὡς σφόδρα μ΄ ἔδεισε.  Ξανθίας νὴ Δία μὴ μαίνοιό γε.  ̔ηρακλῆς οὔ τοι μὰ τὴν Δήμητρα δύναμαι μὴ γελᾶν· καίτοι δάκνω γ΄ ἐμαυτόν· ἀλλ΄ ὅμως γελῶ.  Διόνυσος ὦ δαιμόνιε πρόσελθε· δέομαι γάρ τί σου.  ̔ηρακλῆς ἀλλ΄ οὐχ οἷός τ΄ εἴμ΄ ἀποσοβῆσαι τὸν γέλων ὁρῶν λεοντῆν ἐπὶ κροκωτῷ κειμένην. τίς ὁ νοῦσ; τί κόθορνος καὶ ῥόπαλον ξυνηλθέτην; ποῖ γῆς ἀπεδήμεισ;  Διόνυσος ἐπεβάτευον Κλεισθένει-  ̔ηρακλῆς κἀναυμάχησασ;  Διόνυσος καὶ κατεδύσαμέν γε ναῦς τῶν πολεμίων ἢ δώδεκ΄ ἢ τρεῖς καὶ δέκα.  ̔ηρακλῆς σφώ;  Διόνυσος νὴ τὸν ̓απόλλω.  Ξανθίας κᾆτ΄ ἔγωγ΄ ἐξηγρόμην.  Διόνυσος καὶ δῆτ΄ ἐπὶ τῆς νεὼς ἀναγιγνώσκοντί μοι τὴν ̓ανδρομέδαν πρὸς ἐμαυτὸν ἐξαίφνης πόθος τὴν καρδίαν ἐπάταξε πῶς οἴει σφόδρα.  ̔ηρακλῆς πόθοσ; πόσος τισ;  Διόνυσος μικρὸς ἡλίκος Μόλων.  ̔ηρακλῆς γυναικόσ;  Διόνυσος οὐ δῆτ΄.  ̔ηρακλῆς ἀλλὰ παιδόσ;  Διόνυσος οὐδαμῶσ.  ̔ηρακλῆς ἀλλ΄ ἀνδρόσ;  Διόνυσος ἀπαπαί.  ̔ηρακλῆς ξυνεγένου τῷ Κλεισθένει;  Διόνυσος μὴ σκῶπτέ μ΄ ὦδέλφ΄· οὐ γὰρ ἀλλ΄ ἔχω κακῶσ· τοιοῦτος ἵμερός με διαλυμαίνεται.  ̔ηρακλῆς ποῖός τις ὦδελφίδιον;  Διόνυσος οὐκ ἔχω φράσαι. ὅμως γε μέντοι σοι δι΄ αἰνιγμῶν ἐρῶ. ἤδη ποτ΄ ἐπεθύμησας ἐξαίφνης ἔτνουσ;  ̔ηρακλῆς ἔτνουσ; βαβαιάξ, μυριάκις γ΄ ἐν τῷ βίῳ.  Διόνυσος ἆρ΄ ἐκδιδάσκω τὸ σαφὲς ἢ ΄τέρᾳ φράσω;  ̔ηρακλῆς μὴ δῆτα περὶ ἔτνους γε· πάνυ γὰρ μανθάνω.  Διόνυσος τοιουτοσὶ τοίνυν με δαρδάπτει πόθος Εὐριπίδου.  ̔ηρακλῆς καὶ ταῦτα τοῦ τεθνηκότοσ;  Διόνυσος κοὐδείς γέ μ΄ ἂν πείσειεν ἀνθρώπων τὸ μὴ οὐκ ἐλθεῖν ἐπ΄ ἐκεῖνον.  ̔ηρακλῆς πότερον εἰς ̔́αιδου κάτω;  Διόνυσος καὶ νὴ Δί΄ εἴ τί γ΄ ἔστιν ἔτι κατωτέρω.  ̔ηρακλῆς τί βουλόμενοσ;  Διόνυσος δέομαι ποιητοῦ δεξιοῦ. οἱ μὲν γὰρ οὐκέτ΄ εἰσίν, οἱ δ΄ ὄντες κακοί.  ̔ηρακλῆς τί δ΄; οὐκ ̓ιοφῶν ζῇ;  Διόνυσος τοῦτο γάρ τοι καὶ μόνον ἔτ΄ ἐστὶ λοιπὸν ἀγαθόν, εἰ καὶ τοῦτ΄ ἄρα· οὐ γὰρ σάφ΄ οἶδ΄ οὐδ΄ αὐτὸ τοῦθ΄ ὅπως ἔχει.  ̔ηρακλῆς εἶτ΄ οὐχὶ Σοφοκλέα πρότερον Εὐριπίδου μέλλεις ἀναγαγεῖν, εἴπερ ἐκεῖθεν δεῖ σ΄ ἄγειν;  Διόνυσος οὐ πρίν γ΄ ἂν ̓ιοφῶντ΄, ἀπολαβὼν αὐτὸν μόνον, ἄνευ Σοφοκλέους ὅ τι ποιεῖ κωδωνίσω. κἄλλως ὁ μέν γ΄ Εὐριπίδης πανοῦργος ὢν κἂν ξυναποδρᾶναι δεῦρ΄ ἐπιχειρήσειέ μοι· ὁ δ΄ εὔκολος μὲν ἐνθάδ΄ εὔκολος δ΄ ἐκεῖ.  ̔ηρακλῆς ̓αγάθων δὲ ποῦ ΄στιν;  Διόνυσος ἀπολιπών μ΄ ἀποίχεται, ἀγαθὸς ποιητὴς καὶ ποθεινὸς τοῖς φίλοισ.  ̔ηρακλῆς ποῖ γῆς ὁ τλήμων;  Διόνυσος ἐς Μακάρων εὐωχίαν.  ̔ηρακλῆς ὁ δὲ Σενοκλέησ;  Διόνυσος ἐξόλοιτο νὴ Δία.  ̔ηρακλῆς Πυθάγγελος δέ;  Ξανθίας περὶ ἐμοῦ δ΄ οὐδεὶς λόγος ἐπιτριβομένου τὸν ὦμον οὑτωσὶ σφόδρα.  ̔ηρακλῆς οὔκουν ἕτερ΄ ἔστ΄ ἐνταῦθα μειρακύλλια τραγῳδίας ποιοῦντα πλεῖν ἢ μύρια, Εὐριπίδου πλεῖν ἢ σταδίῳ λαλίστερα.  Διόνυσος ἐπιφυλλίδες ταῦτ΄ ἐστὶ καὶ στωμύλματα, χελιδόνων μουσεῖα, λωβηταὶ τέχνησ, ἃ φροῦδα θᾶττον, ἢν μόνον χορὸν λάβῃ, ἅπαξ προσουρήσαντα τῇ τραγῳδίᾳ. γόνιμον δὲ ποιητὴν ἂν οὐχ εὕροις ἔτι ζητῶν ἄν, ὅστις ῥῆμα γενναῖον λάκοι.  ̔ηρακλῆς πῶς γόνιμον;  Διόνυσος ὡδὶ γόνιμον, ὅστις φθέγξεται τοιουτονί τι παρακεκινδυνευμένον, αἰθέρα Διὸς δωμάτιον, ἢ χρόνου πόδα, ἢ φρένα μὲν οὐκ ἐθέλουσαν ὀμόσαι καθ΄ ἱερῶν, γλῶτταν δ΄ ἐπιορκήσασαν ἰδίᾳ τῆς φρενόσ.  ̔ηρακλῆς σὲ δὲ ταῦτ΄ ἀρέσκει;  Διόνυσος μἀλλὰ πλεῖν ἢ μαίνομαι.  ̔ηρακλῆς ἦ μὴν κόβαλά γ΄ ἐστίν, ὡς καὶ σοὶ δοκεῖ.  Διόνυσος μὴ τὸν ἐμὸν οἴκει νοῦν· ἔχεις γὰρ οἰκίαν.  ̔ηρακλῆς καὶ μὴν ἀτεχνῶς γε παμπόνηρα φαίνεται.  Διόνυσος δειπνεῖν με δίδασκε.  Ξανθίας περὶ ἐμοῦ δ΄ οὐδεὶς λόγοσ.  Διόνυσος ἀλλ΄ ὦνπερ ἕνεκα τήνδε τὴν σκευὴν ἔχων ἦλθον κατὰ σὴν μίμησιν, ἵνα μοι τοὺς ξένους τοὺς σοὺς φράσειασ, εἰ δεοίμην, οἷσι σὺ ἐχρῶ τόθ΄, ἡνίκ΄ ἐπὶ τὸν Κέρβερον, τούτους φράσον μοι, λιμένας ἀρτοπώλια πορνεῖ΄ ἀναπαύλας ἐκτροπὰς κρήνας ὁδοὺς πόλεις διαίτας πανδοκευτρίασ, ὅπου κόρεις ὀλίγιστοι.  Ξανθίας περὶ ἐμοῦ δ΄ οὐδεὶς λόγοσ.  ̔ηρακλῆς ὦ σχέτλιε τολμήσεις γὰρ ἰέναι καὶ σύ γε;  Διόνυσος μηδὲν ἔτι πρὸς ταῦτ΄, ἀλλὰ φράζε τῶν ὁδῶν ὅπῃ τάχιστ΄ ἀφιζόμεθ΄ εἰς ̔́αιδου κάτω· καὶ μήτε θερμὴν μήτ΄ ἄγαν ψυχρὰν φράσῃσ.  ̔ηρακλῆς φέρε δὴ τίν΄ αὐτῶν σοι φράσω πρώτην; τίνα; μία μὲν γὰρ ἔστιν ἀπὸ κάλω καὶ θρανίου, κρεμάσαντι σαυτόν.  Διόνυσος παῦε, πνιγηρὰν λέγεισ.  ̔ηρακλῆς ἀλλ΄ ἔστιν ἀτραπὸς ξύντομος τετριμμένη ἡ διὰ θυείασ.  Διόνυσος ἆρα κώνειον λέγεισ;  ̔ηρακλῆς μάλιστά γε.  Διόνυσος ψυχράν γε καὶ δυσχείμερον· εὐθὺς γὰρ ἀποπήγνυσι τἀντικνήμια.  ̔ηρακλῆς βούλει κατάντη καὶ ταχεῖαν σοι φράσω;  Διόνυσος νὴ τὸν Δί΄ ὡς ὄντος γε μὴ βαδιστικοῦ.  ̔ηρακλῆς καθέρπυσόν νυν ἐς Κεραμεικόν.  Διόνυσος κᾆτα τί;  ̔ηρακλῆς ἀναβὰς ἐπὶ τὸν πύργον τὸν ὑψηλόν  Διόνυσος τί δρῶ;  ̔ηρακλῆς ἀφιεμένην τὴν λαμπάδ΄ ἐντεῦθεν θεῶ, κἄπειτ΄ ἐπειδὰν θῶσιν οἱ θεώμενοι εἷναι, τόθ΄ εἷναι καὶ σὺ σαυτόν.  Διόνυσος ποῖ  ̔ηρακλῆς κάτω.  Διόνυσος ἀλλ΄ ἀπολέσαιμ΄ ἂν ἐγκεφάλου θρίω δύο. οὐκ ἂν βαδίσαιμι τὴν ὁδὸν ταύτην.  ̔ηρακλῆς τί δαί;  Διόνυσος ἥνπερ σὺ τότε κατῆλθεσ.  ̔ηρακλῆς ἀλλ΄ ὁ πλοῦς πολύσ. εὐθὺς γὰρ ἐπὶ λίμνην μεγάλην ἥξεις πάνυ ἄβυσσον.  Διόνυσος εἶτα πῶς περαιωθήσομαι;  ̔ηρακλῆς ἐν πλοιαρίῳ τυννουτῳί σ΄ ἀνὴρ γέρων ναύτης διάξει δύ΄ ὀβολὼ μισθὸν λαβών.  Διόνυσος φεῦ, ὡς μέγα δύνασθον πανταχοῦ τὼ δύ΄ ὀβολώ. πῶς ἠλθέτην κἀκεῖσε;  ̔ηρακλῆς Θησεὺς ἤγαγεν. μετὰ ταῦτ΄ ὄφεις καὶ θηρί΄ ὄψει μυρία δεινότατα.  Διόνυσος μή μ΄ ἔκπληττε μηδὲ δειμάτου· οὐ γάρ μ΄ ἀποτρέψεισ.  ̔ηρακλῆς εἶτα βόρβορον πολὺν καὶ σκῶρ ἀείνων· ἐν δὲ τούτῳ κειμένουσ, εἴ που ξένον τις ἠδίκησε πώποτε, ἢ παῖδα κινῶν τἀργύριον ὑφείλετο, ἢ μητέρ΄ ἠλόασεν, ἢ πατρὸς γνάθον ἐπάταξεν, ἢ ΄πίορκον ὅρκον ὤμοσεν, ἢ Μορσίμου τις ῥῆσιν ἐξεγράψατο.  Διόνυσος νὴ τοὺς θεοὺς ἐχρῆν γε πρὸς τούτοισι κεἰ τὴν πυρρίχην τις ἔμαθε τὴν Κινησίου.  ̔ηρακλῆς ἐντεῦθεν αὐλῶν τίς σε περίεισιν πνοή, ὄψει τε φῶς κάλλιστον ὥσπερ ἐνθάδε, καὶ μυρρινῶνας καὶ θιάσους εὐδαίμονας ἀνδρῶν γυναικῶν καὶ κρότον χειρῶν πολύν.  Διόνυσος οὗτοι δὲ δὴ τίνες εἰσίν;  ̔ηρακλῆς οἱ μεμυημένοι  Ξανθίας νὴ τὸν Δί΄ ἐγὼ γοῦν ὄνος ἄγω μυστήρια. ἀτὰρ οὐ καθέξω ταῦτα τὸν πλείω χρόνον.  ̔ηρακλῆς οἵ σοι φράσουσ΄ ἁπαξάπανθ΄ ὧν ἂν δέῃ. οὗτοι γὰρ ἐγγύτατα παρ΄ αὐτὴν τὴν ὁδὸν ἐπὶ ταῖσι τοῦ Πλούτωνος οἰκοῦσιν θύραισ. καὶ χαῖρε πόλλ΄ ὦδελφέ.  Διόνυσος νὴ Δία καὶ σύ γε ὑγίαινε. σὺ δὲ τὰ στρώματ΄ αὖθις λάμβανε.  Ξανθίας πρὶν καὶ καταθέσθαι;  Διόνυσος καὶ ταχέως μέντοι πάνυ.  Ξανθίας μὴ δῆθ΄, ἱκετεύω σ΄, ἀλλὰ μίσθωσαί τινα τῶν ἐκφερομένων, ὅστις ἐπὶ τοῦτ΄ ἔρχεται.  Διόνυσος ἐὰν δὲ μὴ εὕρω;  Ξανθίας τότε μ΄ ἄγειν.  Διόνυσος καλῶς λέγεισ. καὶ γάρ τιν΄ ἐκφέρουσι τουτονὶ νεκρόν, οὗτοσ, σὲ λέγω μέντοι, σὲ τὸν τεθνηκότα· ἄνθρωπε βούλει σκευάρι΄ εἰς ̔́αιδου φέρειν;  Νέκρος πόσ΄ ἄττα;  Διόνυσος ταυτί.  Νέκρος δύο δραχμὰς μισθὸν τελεῖσ;  Διόνυσος μὰ Δί΄ ἀλλ΄ ἔλαττον.  Νέκρος ὑπάγεθ΄ ὑμεῖς τῆς ὁδοῦ.  Διόνυσος ἀνάμεινον ὦ δαιμόνι΄, ἐὰν ξυμβῶ τί σοι.  Νέκρος εἰ μὴ καταθήσεις δύο δραχμάσ, μὴ διαλέγου.  Διόνυσος λάβ΄ ἐννέ΄ ὀβολούσ.  Νέκρος ἀναβιοίην νυν πάλιν.  Ξανθίας ὡς σεμνὸς ὁ κατάρατοσ· οὐκ οἰμώξεται; ἐγὼ βαδιοῦμαι.  Διόνυσος χρηστὸς εἶ καὶ γεννάδασ. χωρῶμεν ἐπὶ τὸ πλοῖον.  Χάρων ὠὸπ παραβαλοῦ.  Ξανθίας τουτὶ τί ἔστι;  Διόνυσος τοῦτο; λίμνη νὴ Δία αὕτη ΄στὶν ἣν ἔφραζε, καὶ πλοῖόν γ΄ ὁρῶ.  Ξανθίας νὴ τὸν Ποσειδῶ κἄστι γ΄ ὁ Χάρων οὑτοσί.  Διόνυσος χαῖρ΄ ὦ Χάρων, χαῖρ΄ ὦ Χάρων, χαῖρ΄ ὦ Χάρων.  Χάρων τίς εἰς ἀναπαύλας ἐκ κακῶν καὶ πραγμάτων; τίς ἐς τὸ Λήθης πεδίον, ἢ σ΄ ̓́ονου πόκασ, ἢ σ΄ Κερβερίουσ, ἢ σ΄ κόρακασ, ἢ ΄πὶ Ταίναρον;  Διόνυσος ἐγώ.  Χάρων ταχέως ἔμβαινε.  Διόνυσος ποῖ σχήσειν δοκεῖσ; ἐς κόρακας ὄντωσ;  Χάρων ναὶ μὰ Δία σοῦ γ΄ οὕνεκα. ἔσβαινε δή.  Διόνυσος παῖ δεῦρο.  Χάρων δοῦλον οὐκ ἄγω, εἰ μὴ νεναυμάχηκε τὴν περὶ τῶν κρεῶν.  Ξανθίας μὰ τὸν Δί΄ οὐ γὰρ ἀλλ΄ ἔτυχον ὀφθαλμιῶν.  Χάρων οὔκουν περιθρέξει δῆτα τὴν λίμνην κύκλῳ;  Ξανθίας ποῦ δῆτ΄ ἀναμενῶ;  Χάρων παρὰ τὸν Αὑαίνου λίθον ἐπὶ ταῖς ἀναπαύλαισ.  Διόνυσος μανθάνεισ;  Ξανθίας πάνυ μανθάνω. οἴμοι κακοδαίμων, τῷ ξυνέτυχον ἐξιών;  Χάρων κάθιζ΄ ἐπὶ κώπην. εἴ τις ἔτι πλεῖ, σπευδέτω. οὗτος τί ποιεῖσ;  Διόνυσος ὅ τι ποιῶ; τί δ΄ ἄλλο γ΄ ἢ ἵζω ΄πὶ κώπην, οὗπερ ἐκέλευές με σύ;  Χάρων οὔκουν καθεδεῖ δῆτ΄ ἐνθαδὶ γάστρων;  Διόνυσος ἰδού.  Χάρων οὔκουν προβαλεῖ τὼ χεῖρε κἀκτενεῖσ;  Διόνυσος ἰδού.  Χάρων οὐ μὴ φλυαρήσεις ἔχων ἀλλ΄ ἀντιβὰς ἐλᾷς προθύμωσ;  Διόνυσος κᾆτα πῶς δυνήσομαι ἄπειρος ἀθαλάττωτος ἀσαλαμίνιος ὢν εἶτ΄ ἐλαύνειν;  Χάρων ῥᾷστ΄· ἀκούσει γὰρ μέλη κάλλιστ΄, ἐπειδὰν ἐμβάλῃς ἅπαξ,  Διόνυσος τίνων;  Χάρων βατράχων κύκνων θαυμαστά.  Διόνυσος κατακέλευε δή. Χάρων ὦ ὀπὸπ ὦ ὀπόπ.   Βάτραχοι βρεκεκεκὲξ κοὰξ κοάξ, βρεκεκεκὲξ κοὰξ κοάξ. λιμναῖα κρηνῶν τέκνα, ξύναυλον ὕμνων βοὰν φθεγξώμεθ΄, εὔγηρυν ἐμὰν ἀοιδάν, κοὰξ κοάξ, ἣν ἀμφὶ Νυσήιον Διὸς Διόνυσον ἐν Λίμναισιν ἰαχήσαμεν, ἡνίχ΄ ὁ κραιπαλόκωμος τοῖς ἱεροῖσι Χύτροισι χωρεῖ κατ΄ ἐμὸν τέμενος λαῶν ὄχλοσ. βρεκεκεκὲξ κοὰξ κοάξ.  Διόνυσος ἐγὼ δέ γ΄ ἀλγεῖν ἄρχομαι τὸν ὄρρον ὦ κοὰξ κοάξ· ὑμῖν δ΄ ἴσως οὐδὲν μέλει.  Βάτραχοι βρεκεκεκὲξ κοὰξ κοάξ.  Διόνυσος ἀλλ΄ ἐξόλοισθ΄ αὐτῷ κοάξ· οὐδὲν γάρ ἐστ΄ ἀλλ΄ ἢ κοάξ.  Βάτραχοι εἰκότως γ΄ ὦ πολλὰ πράττων. ἐμὲ γὰρ ἔστερξαν εὔλυροί τε Μοῦσαι καὶ κεροβάτας Πὰν ὁ καλαμόφθογγα παίζων· προσεπιτέρπεται δ΄ ὁ φορμικτὰς ̓απόλλων, ἕνεκα δόνακοσ, ὃν ὑπολύριον ἔνυδρον ἐν λίμναις τρέφω. βρεκεκεκὲξ κοάξ κοάξ.  Διόνυσος ἐγὼ δὲ φλυκταίνας γ΄ ἔχω, χὠ πρωκτὸς ἰδίει πάλαι, κᾆτ΄ αὐτίκ΄ ἐκκύψας ἐρεῖ  Βάτραχοι βρεκεκεκὲξ κοὰξ κοάξ.  Διόνυσος ἀλλ΄ ὦ φιλῳδὸν γένος παύσασθε.  Βάτραχοι μᾶλλον μὲν οὖν φθεγξόμεσθ΄, εἰ δή ποτ΄ εὐηλίοις ἐν ἁμέραισιν ἡλάμεσθα διὰ κυπείρου καὶ φλέω, χαίροντες ᾠδῆς πολυκολύμβοισι μέλεσιν, ἢ Διὸς φεύγοντες ὄμβρον ἔνυδρον ἐν βυθῷ χορείαν αἰόλαν ἐφθεγξάμεσθα πομφολυγοπαφλάσμασιν.  Διόνυσος βρεκεκεκὲξ κοὰξ κοάξ. τουτὶ παρ΄ ὑμῶν λαμβάνω.  Βάτραχοι δεινά τἄρα πεισόμεσθα.  Διόνυσος δεινότερα δ΄ ἔγωγ΄, ἐλαύνων εἰ διαρραγήσομαι.  Βάτραχοι βρεκεκεκὲξ κοὰξ κοάξ.  Διόνυσος οἰμώζετ΄· οὐ γάρ μοι μέλει.  Βάτραχοι ἀλλὰ μὴν κεκραξόμεσθά γ΄ ὁπόσον ἡ φάρυξ ἂν ἡμῶν χανδάνῃ δι΄ ἡμέρασ.  Διόνυσος βρεκεκεκὲξ κοὰξ κοάξ. τούτῳ γὰρ οὐ νικήσετε.  Βάτραχοι οὐδὲ μὴν ἡμᾶς σὺ πάντωσ.  Διόνυσος οὐδὲ μὴν ὑμεῖς γ΄ ἐμὲ οὐδέποτε· κεκράξομαι γὰρ κἂν δέῃ δι΄ ἡμέρας <βρεκεκεκὲξ κοὰξ κοάξ,> ἕως ἂν ὑμῶν ἐπικρατήσω τῷ κοάξ, βρεκεκεκὲξ κοὰξ κοάξ.   Διόνυσος ἔμελλον ἄρα παύσειν ποθ΄ ὑμᾶς τοῦ κοάξ.  Χάρων ὢ παῦε παῦε, παραβαλοῦ τὼ κωπίω, ἔκβαιν΄, ἀπόδος τὸν ναῦλον.  Διόνυσος ἔχε δὴ τὠβολώ. ὁ Ξανθίασ. ποῦ Ξανθίασ; ἦ Ξανθία.  Ξανθίας ἰαῦ.  Διόνυσος βάδιζε δεῦρο.  Ξανθίας χαῖρ΄ ὦ δέσποτα.  Διόνυσος τί ἔστι τἀνταυθοῖ;  Ξανθίας σκότος καὶ βόρβοροσ.  Διόνυσος κατεῖδες οὖν που τοὺς πατραλοίας αὐτόθι καὶ τοὺς ἐπιόρκουσ, οὓς ἔλεγεν ἡμῖν;  Ξανθίας σὺ δ΄ οὔ;  Διόνυσος νὴ τὸν Ποσειδῶ ΄γωγε, καὶ νυνί γ΄ ὁρῶ. ἄγε δὴ τί δρῶμεν;  Ξανθίας προϊέναι βέλτιστα νῷν, ὡς οὗτος ὁ τόπος ἐστὶν οὗ τὰ θηρία τὰ δείν΄ ἔφασκ΄ ἐκεῖνοσ.  Διόνυσος ὡς οἰμώξεται. ἠλαζονεύεθ΄ ἵνα φοβηθείην ἐγώ, εἰδώς με μάχιμον ὄντα φιλοτιμούμενοσ. οὐδὲν γὰρ οὕτω γαῦρόν ἐσθ΄ ὡς ̔ηρακλῆσ. ἐγὼ δέ γ΄ εὐξαίμην ἂν ἐντυχεῖν τινι λαβεῖν τ΄ ἀγώνισμ΄ ἄξιόν τι τῆς ὁδοῦ.  Ξανθίας νὴ τὸν Δία καὶ μὴν αἰσθάνομαι ψόφου τινόσ.  Διόνυσος ποῦ ποῦ ΄στιν;  Ξανθίας ἐξόπισθεν.  Διόνυσος ἐξόπισθ΄ ἴθι.  Ξανθίας ἀλλ΄ ἐστὶν ἐν τῷ πρόσθε.  Διόνυσος πρόσθε νυν ἴθι.  Ξανθίας καὶ μὴν ὁρῶ νὴ τὸν Δία θηρίον μέγα.  Διόνυσος ποῖόν τι;  Ξανθίας δεινόν· παντοδαπὸν γοῦν γίγνεται τοτὲ μέν γε βοῦσ, νυνὶ δ΄ ὀρεύσ, τοτὲ δ΄ αὖ γυνὴ ὡραιοτάτη τισ.  Διόνυσος ποῦ ΄στι; φέρ΄ ἐπ΄ αὐτὴν ἴω.  Ξανθίας ἀλλ΄ οὐκέτ΄ αὖ γυνή ΄στιν, ἀλλ΄ ἤδη κύων.  Διόνυσος ̓́εμπουσα τοίνυν ἐστί.  Ξανθίας πυρὶ γοῦν λάμπεται ἅπαν τὸ πρόσωπον.  Διόνυσος καὶ σκέλος χαλκοῦν ἔχει;  Ξανθίας νὴ τὸν Ποσειδῶ, καὶ βολίτινον θάτερον, σάφ΄ ἴσθι.  Διόνυσος ποῖ δῆτ΄ ἂν τραποίμην;  Ξανθίας ποῖ δ΄ ἐγώ;  Διόνυσος ἱερεῦ διαφύλαξόν μ΄, ἵν΄ ὦ σοι ξυμπότησ.  Ξανθίας ἀπολούμεθ΄ ὦναξ ̔ηράκλεισ.  Διόνυσος οὐ μὴ καλεῖς μ΄ ὦνθρωφ΄, ἱκετεύω, μηδὲ κατερεῖς τοὔνομα.  Ξανθίας Διόνυσε τοίνυν.  Διόνυσος τοῦτό γ΄ ἧττον θατέρου. ἴθ΄ ᾗπερ ἔρχει.  Ξανθίας δεῦρο δεῦρ΄ ὦ δέσποτα.  Διόνυσος τί δ΄ ἔστι;  Ξανθίας θάρρει· πάντ΄ ἀγαθὰ πεπράγαμεν, ἔξεστί θ΄ ὥσπερ ̔ηγέλοχος ἡμῖν λέγειν, ἐκ κυμάτων γὰρ αὖθις αὖ γαλῆν ὁρῶ. ἥμπουσα φρούδη.  Διόνυσος κατόμοσον.  Ξανθίας νὴ τὸν Δία.  Διόνυσος καὖθις κατόμοσον.  Ξανθίας νὴ Δί΄.  Διόνυσος ὄμοσον.  Ξανθίας νὴ Δία.  Διόνυσος οἴμοι τάλασ, ὡς ὠχρίασ΄ αὐτὴν ἰδών.  Ξανθίας ὁδὶ δὲ δείσας ὑπερεπυρρίασέ σου.  Διόνυσος οἴμοι, πόθεν μοι τὰ κακὰ ταυτὶ προσέπεσεν; τίν΄ αἰτιάσομαι θεῶν μ΄ ἀπολλύναι;  Ξανθίας αἰθέρα Διὸς δωμάτιον ἢ χρόνου πόδα; αὐλεῖ τις ἔνδοθεν  Διόνυσος οὗτοσ.  Ξανθίας τί ἔστιν;  Διόνυσος οὐ κατήκουσασ;  Ξανθίας τίνοσ;  Διόνυσος αὐλῶν πνοῆσ.  Ξανθίας ἔγωγε, καὶ δᾴδων γέ με αὔρα τις εἰσέπνευσε μυστικωτάτη.  Διόνυσος ἀλλ΄ ἠρεμὶ πτήξαντες ἀκροασώμεθα.    Χορός ̓́ιακχ΄ ὦ ̓́ιακχε. ̓́ιακχ΄ ὦ ̓́ιακχε.  Ξανθίας τοῦτ΄ ἔστ΄ ἐκεῖν΄ ὦ δέσποθ΄· οἱ μεμυημένοι ἐνταῦθά που παίζουσιν, οὓς ἔφραζε νῷν. ᾄδουσι γοῦν τὸν ̓́ιακχον ὅνπερ Διαγόρασ.  Διόνυσος κἀμοὶ δοκοῦσιν. ἡσυχίαν τοίνυν ἄγειν βέλτιστόν ἐσθ΄, ἕως ἂν εἰδῶμεν σαφῶσ.  Χορός ̓́ιακχ΄ ὦ πολυτίμητ΄ ἐν ἕδραις ἐνθάδε ναίων, ̓́ιακχ΄ ὦ ̓́ιακχε, ἐλθὲ τόνδ΄ ἀνὰ λειμῶνα χορεύσων ὁσίους ἐς θιασώτασ, πολύκαρπον μὲν τινάσσων περὶ κρατὶ σῷ βρύοντα στέφανον μύρτων, θρασεῖ δ΄ ἐγκατακρούων ποδὶ τὰν ἀκόλαστον φιλοπαίγμονα τιμάν, χαρίτων πλεῖστον ἔχουσαν μέροσ, ἁγνάν, ἱερὰν ὁσίοις μύσταις χορείαν.  Ξανθίας ὦ πότνια πολυτίμητε Δήμητρος κόρη, ὡς ἡδύ μοι προσέπνευσε χοιρείων κρεῶν. Διόνυσος οὔκουν ἀτρέμ΄ ἕξεισ, ἤν τι καὶ χορδῆς λάβῃσ;  Χορός ἔγειρε φλογέας λαμπάδας ἐν χερσὶ γὰρ ἥκει τινάσσων, ̓́ιακχ΄ ὦ ̓́ιακχε, νυκτέρου τελετῆς φωσφόρος ἀστήρ. φλογὶ φέγγεται δὲ λειμών· γόνυ πάλλεται γερόντων· ἀποσείονται δὲ λύπας χρονίους τ΄ ἐτῶν παλαιῶν ἐνιαυτοὺς ἱερᾶς ὑπὸ τιμᾶσ. σὺ δὲ λαμπάδι  φλέγων προβάδην ἔξαγ΄ ἐπ΄ ἀνθηρὸν ἕλειον δάπεδον χοροποιὸν μάκαρ ἥβαν.   Χορός εὐφημεῖν χρὴ κἀξίστασθαι τοῖς ἡμετέροισι χοροῖσιν, ὅστις ἄπειρος τοιῶνδε λόγων ἢ γνώμῃ μὴ καθαρεύει, ἢ γενναίων ὄργια Μουσῶν μήτ΄ εἶδεν μήτ΄ ἐχόρευσεν, μηδὲ Κρατίνου τοῦ ταυροφάγου γλώττης Βακχεῖ΄ ἐτελέσθη, ἢ βωμολόχοις ἔπεσιν χαίρει μὴ ν΄ καιρῷ τοῦτο ποιοῦσιν, ἢ στάσιν ἐχθρὰν μὴ καταλύει μηδ΄ εὔκολός ἐστι πολίταισ, ἀλλ΄ ἀνεγείρει καὶ ῥιπίζει κερδῶν ἰδίων ἐπιθυμῶν, ἢ τῆς πόλεως χειμαζομένης ἄρχων καταδωροδοκεῖται, ἢ προδίδωσιν φρούριον ἢ ναῦσ, ἢ τἀπόρρητ΄ ἀποπέμπει ἐξ Αἰγίνης Θωρυκίων ὢν εἰκοστολόγος κακοδαίμων, ἀσκώματα καὶ λίνα καὶ πίτταν διαπέμπων εἰς ̓επίδαυρον, ἢ χρήματα ταῖς τῶν ἀντιπάλων ναυσὶν παρέχειν τινὰ πείθει, ἢ κατατιλᾷ τῶν ̔εκαταίων κυκλίοισι χοροῖσιν ὑπᾴδων, ἢ τοὺς μισθοὺς τῶν ποιητῶν ῥήτωρ ὢν εἶτ΄ ἀποτρώγει, κωμῳδηθεὶς ἐν ταῖς πατρίοις τελεταῖς ταῖς τοῦ Διονύσου· τούτοις αὐδῶ καὖθις ἀπαυδῶ καὖθις τὸ τρίτον μάλ΄ ἀπαυδῶ ἐξίστασθαι μύσταισι χοροῖσ· ὑμεῖς δ΄ ἀνεγείρετε μολπὴν καὶ παννυχίδας τὰς ἡμετέρας αἳ τῇδε πρέπουσιν ἑορτῇ.  Χορός χώρει νυν πᾶς ἀνδρείως ἐς τοὺς εὐανθεῖς κόλπους λειμώνων ἐγκρούων κἀπισκώπτων καὶ παίζων καὶ χλευάζων, ἠρίστηται δ΄ ἐξαρκούντωσ.  Χορός ἀλλ΄ ἔμβα χὤπως ἀρεῖς τὴν Σώτειραν γενναίως τῇ φωνῇ μολπάζων, ἣ τὴν χώραν σῴζειν φήσ΄ ἐς τὰς ὥρασ, κἂν Θωρυκίων μὴ βούληται.   Χορός ἄγε νυν ἑτέραν ὕμνων ἰδέαν τὴν καρποφόρον βασίλειαν Δήμητρα θεὰν ἐπικοσμοῦντες ζαθέαις μολπαῖς κελαδεῖτε.  Χορός Δήμητερ ἁγνῶν ὀργίων ἄνασσα συμπαραστάτει, καὶ σῷζε τὸν σαυτῆς χορόν, καί μ΄ ἀσφαλῶς πανήμερον παῖσαί τε καὶ χορεῦσαι·  Χορός καὶ πολλὰ μὲν γέλοιά μ΄ εἰ- πεῖν, πολλὰ δὲ σπουδαῖα, καὶ τῆς σῆς ἑορτῆς ἀξίως παίσαντα καὶ σκώψαντα νικήσαντα ταινιοῦσθαι.   Χορός ἄγ΄ εἶα νῦν καὶ τὸν ὡραῖον θεὸν παρακαλεῖτε δεῦρο ᾠδαῖσι, τὸν ξυνέμπορον τῆσδε τῆς χορείασ.  Χορός ̓́ιακχε πολυτίμητε, μέλος ἑορτῆς ἥδιστον εὑρών, δεῦρο συνακολούθει πρὸς τὴν θεὸν καὶ δεῖξον ὡς ἄνευ πόνου πολλὴν ὁδὸν περαίνεισ. ̓́ιακχε φιλοχορευτὰ συμπρόπεμπέ με.  Χορός σὺ γὰρ κατεσχίσω μὲν ἐπὶ γέλωτι κἀπ΄ εὐτελείᾳ τόδε τὸ σανδαλίσκον καὶ τὸ ῥάκοσ, κἀξηῦρες ὥστ΄ ἀζημίους παίζειν τε καὶ χορεύειν. ̓́ιακχε φιλοχορευτὰ συμπρόπεμπέ με.  Χορός καὶ γὰρ παραβλέψας τι μειρακίσκης νῦν δὴ κατεῖδον καὶ μάλ΄ εὐπροσώπου συμπαιστρίας χιτωνίου παραρραγέν- τος τιτθίον προκύψαν. ̓́ιακχε φιλοχορευτὰ συμπρόπεμπέ με.   Διόνυσος ἐγὼ δ΄ ἀεί πως φιλακόλου- θός εἰμι καὶ μετ΄ αὐτῆς παίζων χορεύειν βούλομαι.   Ξανθίας κἄγωγε πρόσ.  Χορός βούλεσθε δῆτα κοινῇ σκώψωμεν ̓αρχέδημον; ὃς ἑπτέτης ὢν οὐκ ἔφυσε φράτερασ.  Χορός νυνὶ δὲ δημαγωγεῖ ἐν τοῖς ἄνω νεκροῖσι, κἀστὶν τὰ πρῶτα τῆς ἐκεῖ μοχθηρίασ.  Χορός τὸν Κλεισθένους δ΄ ἀκούω ἐν ταῖς ταφαῖσι πρωκτὸν τίλλειν ἑαυτοῦ καὶ σπαράττειν τὰς γνάθουσ·  Χορός κἀκόπτετ΄ ἐγκεκυφώσ, κἄκλαε κἀκεκράγει Σεβῖνον ὅστις ἐστὶν ἁναφλύστιοσ.  Χορός καὶ Καλλίαν γέ φασι τοῦτον τὸν ̔ιπποβίνου κύσθου λεοντῆν ναυμαχεῖν ἐνημμένον.  Διόνυσος ἔχοιτ΄ ἂν οὖν φράσαι νῷν Πλούτων΄ ὅπου ΄νθάδ΄ οἰκεῖ; ξένω γάρ ἐσμεν ἀρτίως ἀφιγμένω.  Χορός μηδὲν μακρὰν ἀπέλθῃσ, μηδ΄ αὖθις ἐπανέρῃ με, ἀλλ΄ ἴσθ΄ ἐπ΄ αὐτὴν θύραν ἀφιγμένοσ.   Διόνυσος αἴροι΄ ἂν αὖθις ὦ παῖ.   Ξανθίας τουτὶ τί ἦν τὸ πρᾶγμα; ἀλλ΄ ἢ Διὸς Κόρινθος ἐν τοῖς στρώμασιν.  Χορός χωρεῖτε νῦν ἱερὸν ἀνὰ κύκλον θεᾶσ, ἀνθοφόρον ἀν΄ ἄλσος παίζοντες οἷς μετουσία θεοφιλοῦς ἑορτῆσ· ἐγὼ δὲ σὺν ταῖσιν κόραις εἶμι καὶ γυναιξίν, οὗ παννυχίζουσιν θεᾷ, φέγγος ἱερὸν οἴσων.  Χορός χωρῶμεν ἐς πολυρρόδους λειμῶνας ἀνθεμώδεισ, τὸν ἡμέτερον τρόπον τὸν καλλιχορώτατον παίζοντεσ, ὃν ὄλβιαι Μοῖραι ξυνάγουσιν.  Χορός μόνοις γὰρ ἡμῖν ἥλιος καὶ φέγγος ἱλαρόν ἐστιν, ὅσοι μεμυήμεθ΄ εὐ- σεβῆ τε διήγομεν τρόπον περὶ τοὺς ξένους καὶ τοὺς ἰδιώτασ.   Διόνυσος ἄγε δὴ τίνα τρόπον τὴν θύραν κόψω; τίνα; πῶς ἐνθάδ΄ ἄρα κόπτουσιν οὑπιχώριοι;  Ξανθίας οὐ μὴ διατρίψεισ, ἀλλὰ γεύσει τῆς θύρασ, καθ΄ ̔ηρακλέα τὸ σχῆμα καὶ τὸ λῆμ΄ ἔχων.  Διόνυσος παῖ παῖ.  ̓́αιακος τίς οὗτοσ;  Διόνυσος ̔ηρακλῆς ὁ καρτερόσ.  ̓́αιακος ὦ βδελυρὲ κἀναίσχυντε καὶ τολμηρὲ σὺ καὶ μιαρὲ καὶ παμμίαρε καὶ μιαρώτατε, ὃς τὸν κύν΄ ἡμῶν ἐξελάσας τὸν Κέρβερον ἀπῇξας ἄγχων κἀποδρὰς ᾤχου λαβών, ὃν ἐγὼ ΄φύλαττον. ἀλλὰ νῦν ἔχει μέσοσ· τοία Στυγός σε μελανοκάρδιος πέτρα ̓αχερόντιός τε σκόπελος αἱματοσταγὴς φρουροῦσι, Κωκυτοῦ τε περίδρομοι κύνεσ, ἔχιδνά θ΄ ἑκατογκέφαλοσ, ἣ τὰ σπλάγχνα σου διασπαράξει, πλευμόνων τ΄ ἀνθάψεται Ταρτησία μύραινα· τὼ νεφρὼ δέ σου αὐτοῖσιν ἐντέροισιν ᾑματωμένω διασπάσονται Γοργόνες Τειθράσιαι, ἐφ΄ ἃς ἐγὼ δρομαῖον ὁρμήσω πόδα.  Ξανθίας οὗτος τί δέδρακασ;  Διόνυσος ἐγκέχοδα· κάλει θεόν.  Ξανθίας ὦ καταγέλαστ΄ οὔκουν ἀναστήσει ταχὺ πρίν τινά σ΄ ἰδεῖν ἀλλότριον;  Διόνυσος ἀλλ΄ ὡρακιῶ. ἀλλ΄ οἶσε πρὸς τὴν καρδίαν μου σφογγιάν.  Ξανθίας ἰδοὺ λαβέ, προσθοῦ.  Διόνυσος ποῦ ΄στιν;  Ξανθίας ὦ χρυσοῖ θεοὶ ἐνταῦθ΄ ἔχεις τὴν καρδίαν;  Διόνυσος δείσασα γὰρ ἐς τὴν κάτω μου κοιλίαν καθείρπυσεν.  Ξανθίας ὦ δειλότατε θεῶν σὺ κἀνθρώπων.  Διόνυσος ἐγώ; πῶς δειλὸς ὅστις σφογγιὰν ᾔτησά σε; οὐκ ἂν ἕτερός γ΄ αὔτ΄ ἠργάσατ΄ ἀνήρ.  Ξανθίας ἀλλὰ τί;  Διόνυσος κατέκειτ΄ ἂν ὀσφραινόμενοσ, εἴπερ δειλὸς ἦν· ἐγὼ δ΄ ἀνέστην καὶ προσέτ΄ ἀπεψησάμην.  Ξανθίας ἀνδρεῖά γ΄ ὦ Πόσειδον.  Διόνυσος οἶμαι νὴ Δία. σὺ δ΄ οὐκ ἔδεισας τὸν ψόφον τῶν ῥημάτων καὶ τὰς ἀπειλάσ;  Ξανθίας οὐ μὰ Δί΄ οὐδ΄ ἐφρόντισα.  Διόνυσος ἴθι νυν ἐπειδὴ ληματίας κἀνδρεῖος εἶ, σὺ μὲν γενοῦ ΄γὼ τὸ ῥόπαλον τουτὶ λαβὼν καὶ τὴν λεοντῆν, εἴπερ ἀφοβόσπλαγχνος εἶ· ἐγὼ δ΄ ἔσομαί σοι σκευοφόρος ἐν τῷ μέρει.  Ξανθίας φέρε δὴ ταχέως αὔτ΄· οὐ γὰρ ἀλλὰ πειστέον· καὶ βλέψον ἐς τὸν ̔ηρακλειοξανθίαν, εἰ δειλὸς ἔσομαι καὶ κατὰ σὲ τὸ λῆμ΄ ἔχων.  Διόνυσος μὰ Δί΄ ἀλλ΄ ἀληθῶς οὑκ Μελίτης μαστιγίασ. φέρε νυν ἐγὼ τὰ στρώματ΄ αἴρωμαι ταδί.  Θεράπαινα ὦ φίλταθ΄ ἥκεις ̔ηράκλεισ; δεῦρ΄ εἴσιθι. ἡ γὰρ θεός <σ΄> ὡς ἐπύθεθ΄ ἥκοντ΄, εὐθέως ἔπεττεν ἄρτουσ, ἧψε κατερεικτῶν χύτρας ἔτνους δύ΄ ἢ τρεῖσ, βοῦν ἀπηνθράκιζ΄ ὅλον, πλακοῦντας ὤπτα κολλάβουσ. ἀλλ΄ εἴσιθι.  Ξανθίας κάλλιστ΄, ἐπαινῶ.  Θεράπαινα μὰ τὸν ̓απόλλω οὐ μή σ΄ ἐγὼ περιόψομἀπελθόντ΄, ἐπεί τοι καὶ κρέα ἀνέβραττεν ὀρνίθεια, καὶ τραγήματα ἔφρυγε, κᾦνον ἀνεκεράννυ γλυκύτατον. ἀλλ΄ εἴσιθ΄ ἅμ΄ ἐμοί.  Ξανθίας πάνυ καλῶσ.  Θεράπαινα ληρεῖς ἔχων οὐ γάρ σ΄ ἀφήσω. καὶ γὰρ αὐλητρίς γέ σοι ἥδ΄ ἔνδον ἔσθ΄ ὡραιοτάτη κὠρχηστρίδες ἕτεραι δύ΄ ἢ τρεῖσ.  Ξανθίας πῶς λέγεισ; ὀρχηστρίδεσ;  Θεράπαινα ἡβυλλιῶσαι κἄρτι παρατετιλμέναι. ἀλλ΄ εἴσιθ΄, ὡς ὁ μάγειρος ἤδη τὰ τεμάχη ἔμελλ΄ ἀφαιρεῖν χἠ τράπεζ΄ εἰσῄρετο.  Ξανθίας ἴθι νυν φράσον πρώτιστα ταῖς ὀρχηστρίσιν ταῖς ἔνδον οὔσαις αὐτὸς ὅτι εἰσέρχομαι. ὁ παῖς ἀκολούθει δεῦρο τὰ σκεύη φέρων.  Διόνυσος ἐπίσχες οὗτοσ. οὔ τί που σπουδὴν ποιεῖ, ὁτιή σε παίζων ̔ηρακλέα ΄νεσκεύασα; οὐ μὴ φλυαρήσεις ἔχων ὦ Ξανθία, ἀλλ΄ ἀράμενος οἴσεις πάλιν τὰ στρώματα.  Ξανθίας τί δ΄ ἔστιν; οὔ τι πού μ΄ ἀφελέσθαι διανοεῖ ἅδωκας αὐτόσ;  Διόνυσος οὐ τάχ΄, ἀλλ΄ ἤδη ποιῶ. κατάθου τὸ δέρμα.  Ξανθίας ταῦτ΄ ἐγὼ μαρτύρομαι καὶ τοῖς θεοῖσιν ἐπιτρέπω.  Διόνυσος ποίοις θεοῖσ; τὸ δὲ προσδοκῆσαί σ΄ οὐκ ἀνόητον καὶ κενὸν ὡς δοῦλος ὢν καὶ θνητὸς ̓αλκμήνης ἔσει;  Ξανθίας ἀμέλει καλῶσ· ἔχ΄ αὔτ΄. ἴσως γάρ τοί ποτε ἐμοῦ δεηθείης ἄν, εἰ θεὸς θέλοι.  Χορός ταῦτα μὲν πρὸς ἀνδρός ἐστι νοῦν ἔχοντος καὶ φρένας καὶ πολλὰ περιπεπλευκότοσ, μετακυλίνδειν αὑτὸν ἀεὶ πρὸς τὸν εὖ πράττοντα τοῖχον μᾶλλον ἢ γεγραμμένην εἰκόν΄ ἑστάναι, λαβόνθ΄ ἓν σχῆμα· τὸ δὲ μεταστρέφεσθαι πρὸς τὸ μαλθακώτερον δεξιοῦ πρὸς ἀνδρός ἐστι καὶ φύσει Θηραμένουσ. Διόνυσος οὐ γὰρ ἂν γέλοιον ἦν, εἰ Ξανθίας μὲν δοῦλος ὢν ἐν στρώμασιν Μιλησίοις ἀνατετραμμένος κυνῶν ὀρ- χηστρίδ΄ εἶτ΄ ᾔτησεν ἀμίδ΄, ἐγὼ δὲ πρὸς τοῦτον βλέπων τοὐρεβίνθου ΄δραττόμην, οὗ- τος δ΄ ἅτ΄ ὢν αὐτὸς πανοῦργος εἶδε, κᾆτ΄ ἐκ τῆς γνάθου πὺξ πατάξας μοὐξέκοψε τοῦ χοροῦ τοὺς προσθίουσ;   Πανδοκευτρία Πλαθάνη Πλαθάνη δεῦρ΄ ἔλθ΄, ὁ πανοῦργος οὑτοσί, ὃς ἐς τὸ πανδοκεῖον εἰσελθών ποτε ἑκκαίδεκ΄ ἄρτους κατέφαγ΄ ἡμῶν.  Πλαθάνη νὴ Δία ἐκεῖνος αὐτὸς δῆτα.  Ξανθίας κακὸν ἥκει τινί.  Πανδοκευτρία καὶ κρέα γε πρὸς τούτοισιν ἀνάβραστ΄ εἴκοσιν ἀν΄ ἡμιωβολιαῖα.  Ξανθίας δώσει τις δίκην.  Πανδοκευτρία καὶ τὰ σκόροδα τὰ πολλά.  Διόνυσος ληρεῖς ὦ γύναι κοὐκ οἶσθ΄ ὅ τι λέγεισ.  Πανδοκευτρία οὐ μὲν οὖν με προσεδόκασ, ὁτιὴ κοθόρνους εἶχεσ, ἂν γνῶναί σ΄ ἔτι; τί δαί; τὸ πολὺ τάριχος οὐκ εἴρηκά πω.  Πλαθάνη. μὰ Δί΄ οὐδὲ τὸν τυρόν γε τὸν χλωρὸν τάλαν, ὃν οὗτος αὐτοῖς τοῖς ταλάροις κατήσθιεν  Πανδοκευτρία κἄπειτ΄ ἐπειδὴ τἀργύριον ἐπραττόμην, ἔβλεψεν ἔς με δριμὺ κἀμυκᾶτό γε.  Ξανθίας τούτου πάνυ τοὔργον· οὗτος ὁ τρόπος πανταχοῦ.  Πανδοκευτρία καὶ τὸ ξίφος γ΄ ἐσπᾶτο μαίνεσθαι δοκῶν.  Πλαθάνη νὴ Δία τάλαινα.  Πανδοκευτρία νὼ δὲ δεισάσα γέ που ἐπὶ τὴν κατήλιφ΄ εὐθὺς ἀνεπηδήσαμεν· ὁ δ΄ ᾤχετ΄ ἐξᾴξας γε τὰς ψιάθους λαβών.  Ξανθίας καὶ τοῦτο τούτου τοὔργον. Πλαθάνη ἀλλ΄ ἐχρῆν τι δρᾶν.  Πανδοκευτρία ἴθι δὴ κάλεσον τὸν προστάτην Κλέωνά μοι.  Πλαθάνη σὺ δ΄ ἔμοιγ΄ ἐάνπερ ἐπιτύχῃς ̔υπέρβολον, ἵν΄ αὐτὸν ἐπιτρίψωμεν.  Πανδοκευτρία ὦ μιαρὰ φάρυξ, ὡς ἡδέως ἄν σου λίθῳ τοὺς γομφίους κόπτοιμ΄ ἄν, οἷς μου κατέφαγες τὰ φορτία.  Πλαθάνη ἐγὼ δέ γ΄ ἐς τὸ βάραθρον ἐμβάλοιμί σε.  Πανδοκευτρία ἐγὼ δὲ τὸν λάρυγγ΄ ἂν ἐκτέμοιμί σου δρέπανον λαβοῦσ΄, ᾧ τὰς χόλικας κατέσπασασ.  Πλαθάνη. ἀλλ΄ εἶμ΄ ἐπὶ τὸν Κλέων΄, ὃς αὐτοῦ τήμερον ἐκπηνιεῖται ταῦτα προσκαλούμενοσ.  Διόνυσος κάκιστ΄ ἀπολοίμην, Ξανθίαν εἰ μὴ φιλῶ.  Ξανθίας οἶδ΄ οἶδα τὸν νοῦν· παῦε παῦε τοῦ λόγου. οὐκ ἂν γενοίμην ̔ηρακλῆς ἄν.  Διόνυσος μηδαμῶς ὦ Ξανθίδιον.  Ξανθίας καὶ πῶς ἂν ̓αλκμήνης ἐγὼ υἱὸς γενοίμην δοῦλος ἅμα καὶ θνητὸς ὤν;  Διόνυσος οἶδ΄ οἶδ΄ ὅτι θυμοῖ, καὶ δικαίως αὐτὸ δρᾷσ· κἂν εἴ με τύπτοισ, οὐκ ἂν ἀντείποιμί σοι. ἀλλ΄ ἤν σε τοῦ λοιποῦ ποτ΄ ἀφέλωμαι χρόνου, πρόρριζος αὐτόσ, ἡ γυνή, τὰ παιδία, κάκιστ΄ ἀπολοίμην, κἀρχέδημος ὁ γλάμων.  Ξανθίας δέχομαι τὸν ὅρκον κἀπὶ τούτοις λαμβάνω.  Χορός νῦν σὸν ἔργον ἔστ΄, ἐπειδὴ τὴν στολὴν εἴληφας ἥνπερ εἶχες ἐξ ἀρχῆς πάλιν, ἀνανεάζειν . . . καὶ βλέπειν αὖθις τὸ δεινόν, τοῦ θεοῦ μεμνημένον ᾧπερ εἰκάζεις σεαυτόν. εἰ δὲ παραληρῶν ἁλώσει κἀκβαλεῖς τι μαλθακόν, αὖθις αἴρεσθαί σ΄ ἀνάγκη ΄σται πάλιν τὰ στρώματα. Ξανθίας οὐ κακῶς ὦνδρες παραινεῖτ΄, ἀλλὰ καὐτὸς τυγχάνω ταῦτ΄ ἄρτι συννοούμενοσ. ὅτι μὲν οὖν, ἢν χρηστὸν ᾖ τι, ταῦτ΄ ἀφαιρεῖσθαι πάλιν πειράσεταί μ΄ εὖ οἶδ΄ ὅτι. ἀλλ΄ ὅμως ἐγὼ παρέξω ΄μαυτὸν ἀνδρεῖον τὸ λῆμα καὶ βλέποντ΄ ὀρίγανον. δεῖν δ΄ ἔοικεν, ὡς ἀκούω τῆς θύρας καὶ δὴ ψόφον.   ̓́αιακος ξυνδεῖτε ταχέως τουτονὶ τὸν κυνοκλόπον, ἵνα δῷ δίκην· ἀνύετον.  Διόνυσος ἥκει τῳ κακόν.  Ξανθίας οὐκ ἐς κόρακασ; μὴ πρόσιτον.  ̓́αιακος εἶεν, καὶ μάχει; ὁ Διτύλας χὠ Σκεβλύας χὠ Παρδόκας χωρεῖτε δευρὶ καὶ μάχεσθε τουτῳί.  Διόνυσος εἶτ΄ οὐχὶ δεινὰ ταῦτα, τύπτειν τουτονὶ κλέπτοντα πρὸς τἀλλότρια;  ̓́αιακος μἀλλ΄ ὑπερφυᾶ.  Διόνυσος σχέτλια μὲν οὖν καὶ δεινά.  Ξανθίας καὶ μὴν νὴ Δία εἰ πώποτ΄ ἦλθον δεῦρ΄, ἐθέλω τεθνηκέναι, ἢ ΄κλεψα τῶν σῶν ἄξιόν τι καὶ τριχόσ. καί σοι ποιήσω πρᾶγμα γενναῖον πάνυ· βασάνιζε γὰρ τὸν παῖδα τουτονὶ λαβών, κἄν ποτέ μ΄ ἕλῃς ἀδικοῦντ΄, ἀπόκτεινόν μ΄ ἄγων.  ̓́αιακος καὶ πῶς βασανίσω;  Ξανθίας πάντα τρόπον, ἐν κλίμακι δήσας κρεμάσας ὑστριχίδι μαστιγῶν, δέρων, στρεβλῶν, ἔτι δ΄ ἐς τὰς ῥῖνας ὄξος ἐγχέων, πλίνθους ἐπιτιθείσ, πάντα τἄλλα, πλὴν πράσῳ μὴ τύπτε τοῦτον μηδὲ γητείῳ νέῳ.  ̓́αιακος δίκαιος ὁ λόγοσ· κἄν τι πηρώσω γέ σου τὸν παῖδα τύπτων, τἀργύριόν σοι κείσεται.  Ξανθίας μὴ δῆτ΄ ἔμοιγ΄. οὕτω δὲ βασάνιζ΄ ἀπαγαγών.  ̓́αιακος αὐτοῦ μὲν οὖν, ἵνα σοὶ κατ΄ ὀφθαλμοὺς λέγῃ. κατάθου σὺ τὰ σκεύη ταχέωσ, χὤπως ἐρεῖς ἐνταῦθα μηδὲν ψεῦδοσ.  Διόνυσος ἀγορεύω τινὶ ἐμὲ μὴ βασανίζειν ἀθάνατον ὄντ΄· εἰ δὲ μή, αὐτὸς σεαυτὸν αἰτιῶ.  ̓́αιακος λέγεις δὲ τί;  Διόνυσος ἀθάνατος εἶναί φημι Διόνυσος Διόσ, τοῦτον δὲ δοῦλον.  ̓́αιακος ταῦτ΄ ἀκούεισ;  Ξανθίας φήμ΄ ἐγώ. καὶ πολύ γε μᾶλλόν ἐστι μαστιγωτέοσ· εἴπερ θεὸς γάρ ἐστιν, οὐκ αἰσθήσεται.  Διόνυσος τί δῆτ΄, ἐπειδὴ καὶ σὺ φῂς εἶναι θεόσ, οὐ καὶ σὺ τύπτει τὰς ἴσας πληγὰς ἐμοί;  Ξανθίας δίκαιος ὁ λόγοσ· χὠπότερόν γ΄ ἂν νῷν ἴδῃς κλαύσαντα πρότερον ἢ προτιμήσαντά τι τυπτόμενον, εἶναι τοῦτον ἡγοῦ μὴ θεόν.  ̓́αιακος οὐκ ἔσθ΄ ὅπως οὐκ εἶ σὺ γεννάδας ἀνήρ· χωρεῖς γὰρ ἐς τὸ δίκαιον. ἀποδύεσθε δή.  Ξανθίας πῶς οὖν βασανιεῖς νὼ δικαίωσ;  ̓́αιακος ῥᾳδίωσ· πληγὴν παρὰ πληγὴν ἑκάτερον.  Ξανθίας καλῶς λέγεισ.  ̓́αιακος ἰδού.  Ξανθίας σκόπει νυν ἤν μ΄ ὑποκινήσαντ΄ ἴδῃσ.  ̓́αιακος ἤδη ΄πάταξά σ΄.  Ξανθίας οὐ μὰ Δί΄.  ̓́αιακος οὐδ΄ ἐμοὶ δοκεῖσ. ἀλλ΄ εἶμ΄ ἐπὶ τονδὶ καὶ πατάξω.  Διόνυσος πηνίκα;  ̓́αιακος καὶ δὴ ΄πάταξα.  Διόνυσος κᾆτα πῶς οὐκ ἔπταρον;  ̓́αιακος οὐκ οἶδα· τουδὶ δ΄ αὖθις ἀποπειράσομαι.  Ξανθίας οὔκουν ἀνύσεις τι; ἀτταταῖ.  ̓́αιακος τί τἀτταταῖ; μῶν ὠδυνήθησ;  Ξανθίας οὐ μὰ Δί΄ ἀλλ΄ ἐφρόντισα ὁπόθ΄ ̔ηράκλεια τἀν Διομείοις γίγνεται.  ̓́αιακος ἅνθρωπος ἱερόσ. δεῦρο πάλιν βαδιστέον.  Διόνυσος ἰοὺ ἰού.  ̓́αιακος τί ἔστιν;  Διόνυσος ἱππέας ὁρῶ.  ̓́αιακος τί δῆτα κλάεισ;  Διόνυσος κρομμύων ὀσφραίνομαι.  ̓́αιακος ἐπεὶ προτιμᾷς γ΄ οὐδέν.  Διόνυσος οὐδέν μοι μέλει.  ̓́αιακος βαδιστέον τἄρ΄ ἐστὶν ἐπὶ τονδὶ πάλιν.  Ξανθίας οἴμοι.  ̓́αιακος τί ἔστι;  Ξανθίας τὴν ἄκανθαν ἐξελε.  ̓́αιακος τί τὸ πρᾶγμα τουτί; δεῦρο πάλιν βαδιστέον.  Διόνυσος ̓́απολλονὅς που Δῆλον ἢ Πυθῶν΄ ἔχεισ.  Ξανθίας ἤλγησεν· οὐκ ἤκουσασ;  Διόνυσος οὐκ ἔγωγ΄, ἐπεὶ ἴαμβον ̔ιππώνακτος ἀνεμιμνῃσκόμην.  Ξανθίας οὐδὲν ποιεῖς γάρ· ἀλλὰ τὰς λαγόνας σπόδει.  ̓́αιακος μὰ τὸν Δί΄ ἀλλ΄ ἤδη πάρεχε τὴν γαστέρα.  Διόνυσος Πόσειδον  Ξανθίας ἤλγησέν τισ.  Διόνυσος ὃς Αἰγαίου πρῶνας ἢ γλαυκᾶς μέδεις ἁλὸς ἐν βένθεσιν.  ̓́αιακος οὔ τοι μὰ τὴν Δήμητρα δύναμαί πω μαθεῖν ὁπότερος ὑμῶν ἐστι θεόσ. ἀλλ΄ εἴσιτον· ὁ δεσπότης γὰρ αὐτὸς ὑμᾶς γνώσεται χἠ Φερρέφατθ΄, ἅτ΄ ὄντε κἀκείνω θεώ.  Διόνυσος ὀρθῶς λέγεισ· ἐβουλόμην δ΄ ἂν τοῦτό σε πρότερον νοῆσαι, πρὶν ἐμὲ τὰς πληγὰς λαβεῖν.   Χορός Μοῦσα χορῶν ἱερῶν· ἐπίβηθι καὶ ἔλθ΄ ἐπὶ τέρψιν ἀοιδᾶς ἐμᾶσ, τὸν πολὺν ὀψομένη λαῶν· ὄχλον, οὗ σοφίαι μυρίαι κάθηνται φιλοτιμότεραι Κλεοφῶντοσ, ἐφ΄ οὗ δὴ χείλεσιν ἀμφιλάλοις δεινὸν ἐπιβρέμεται Θρῃκία χελιδὼν ἐπὶ βάρβαρον ἑζομένη πέταλον·  κελαδεῖ δ΄ ἐπίκλαυτον ἀηδόνιον νόμον, ὡς ἀπολεῖται, κἂν ἴσαι γένωνται.  Χορός τὸν ἱερὸν χορὸν δίκαιόν ἐστι χρηστὰ τῇ πόλει ξυμπαραινεῖν καὶ διδάσκειν. πρῶτον οὖν ἡμῖν δοκεῖ ἐξισῶσαι τοὺς πολίτας κἀφελεῖν τὰ δείματα, κεἴ τις ἥμαρτε σφαλείς τι Φρυνίχου παλαίσμασιν, ἐγγενέσθαι φημὶ χρῆναι τοῖς ὀλισθοῦσιν τότε αἰτίαν ἐκθεῖσι λῦσαι τὰς πρότερον ἁμαρτίασ. εἶτ΄ ἄτιμόν φημι χρῆναι μηδέν΄ εἶν΄ ἐν τῇ πόλει· καὶ γὰρ αἰσχρόν ἐστι τοὺς μὲν ναυμαχήσαντας μίαν καὶ Πλαταιᾶς εὐθὺς εἶναι κἀντὶ δούλων δεσπότασ. κοὐδὲ ταῦτ΄ ἔγωγ΄ ἔχοιμ΄ ἂν μὴ οὐ καλῶς φάσκειν ἔχειν, ἀλλ΄ ἐπαινῶ· μόνα γὰρ αὐτὰ νοῦν ἔχοντ΄ ἐδράσατε. πρὸς δὲ τούτοις εἰκὸς ὑμᾶσ, οἳ μεθ΄ ὑμῶν πολλὰ δὴ χοἰ πατέρες ἐναυμάχησαν καὶ προσήκουσιν γένει, τὴν μίαν ταύτην παρεῖναι ξυμφορὰν αἰτουμένοισ. ἀλλὰ τῆς ὀργῆς ἀνέντες ὦ σοφώτατοι φύσει πάντας ἀνθρώπους ἑκόντες συγγενεῖς κτησώμεθα κἀπιτίμους καὶ πολίτασ, ὅστις ἂν ξυνναυμαχῇ. εἰ δὲ ταῦτ΄ ὀγκωσόμεσθα κἀποσεμνυνούμεθα, τὴν πόλιν καὶ ταῦτ΄ ἔχοντες κυμάτων ἐν ἀγκάλαισ, ὑστέρῳ χρόνῳ ποτ΄ αὖθις εὖ φρονεῖν οὐ δόξομεν.  Χορός εἰ δ΄ ἐγὼ ὀρθὸς ἰδεῖν βίον ἀνέρος ἢ τρόπον ὅστις ἔτ΄ οἰμώξεται, οὐ πολὺν οὐδ΄ ὁ πίθηκος οὗτος ὁ νῦν ἐνοχλῶν, Κλειγένης ὁ μικρόσ, ὁ πονηρότατος βαλανεὺς ὁπόσοι κρατοῦσι κυκησιτέφρου ψευδολίτρου κονίας καὶ Κιμωλίας γῆσ, χρόνον ἐνδιατρίψει· ἰδὼν δὲ τάδ΄ οὐκ εἰρηνικὸς ἔσθ΄, ἵνα μή ποτε κἀποδυθῇ μεθύων ἄνευ ξύλου βαδίζων.  Χορός πολλάκις γ΄ ἡμῖν ἔδοξεν ἡ πόλις πεπονθέναι ταὐτὸν ἔς τε τῶν πολιτῶν τοὺς καλούς τε κἀγαθοὺς ἔς τε τἀρχαῖον νόμισμα καὶ τὸ καινὸν χρυσίον. οὔτε γὰρ τούτοισιν οὖσιν οὐ κεκιβδηλευμένοισ, ἀλλὰ καλλίστοις ἁπάντων, ὡς δοκεῖ, νομισμάτων καὶ μόνοις ὀρθῶς κοπεῖσι καὶ κεκωδωνισμένοις ἔν τε τοῖς ̔́ελλησι καὶ τοῖς βαρβάροισι πανταχοῦ χρώμεθ΄ οὐδέν, ἀλλὰ τούτοις τοῖς πονηροῖς χαλκίοις χθές τε καὶ πρώην κοπεῖσι τῷ κακίστῳ κόμματι. τῶν πολιτῶν θ΄ οὓς μὲν ἴσμεν εὐγενεῖς καὶ σώφρονας ἄνδρας ὄντας καὶ δικαίους καὶ καλούς τε κἀγαθοὺς καὶ τραφέντας ἐν παλαίστραις καὶ χοροῖς καὶ μουσικῇ, προυσελοῦμεν, τοῖς δὲ χαλκοῖς καὶ ξένοις καὶ πυρρίαις καὶ πονηροῖς κἀκ πονηρῶν εἰς ἅπαντα χρώμεθα ὑστάτοις ἀφιγμένοισιν, οἷσιν ἡ πόλις πρὸ τοῦ οὐδὲ φαρμακοῖσιν εἰκῇ ῥᾳδίως ἐχρήσατ΄ ἄν. ἀλλὰ καὶ νῦν ὦνόητοι μεταβαλόντες τοὺς τρόπους χρῆσθε τοῖς χρηστοῖσιν αὖθισ· καὶ κατορθώσασι γὰρ εὔλογον, κἄν τι σφαλῆτ΄, ἐξ ἀξίου γοῦν τοῦ ξύλου, ἤν τι καὶ πάσχητε, πάσχειν τοῖς σοφοῖς δοκήσετε.   ̓́αιακος νὴ τὸν Δία τὸν σωτῆρα γεννάδας ἀνὴρ ὁ δεσπότης σου.  Ξανθίας πῶς γὰρ οὐχὶ γεννάδασ, ὅστις γε πίνειν οἶδε καὶ βινεῖν μόνον;  ̓́αιακος τὸ δὲ μὴ πατάξαι σ΄ ἐξελεγχθέντ΄ ἄντικρυσ, ὅτι δοῦλος ὢν ἔφασκες εἶναι δεσπότησ.  Ξανθίας ᾤμωξε μέντἄν.  ̓́αιακος τοῦτο μέντοι δουλικὸν εὐθὺς πεποίηκασ, ὅπερ ἐγὼ χαίρω ποιῶν.  Ξανθίας χαίρεισ, ἱκετεύω;  ̓́αιακος μἀλλ΄ ἐποπτεύειν δοκῶ, ὅταν καταράσωμαι λάθρᾳ τῷ δεσπότῃ.  Ξανθίας τί δὲ τονθορύζων, ἡνίκ΄ ἂν πληγὰς λαβὼν πολλὰς ἀπίῃς θύραζε;  ̓́αιακος καὶ τοῦθ΄ ἥδομαι.  Ξανθίας τί δὲ πολλὰ πράττων;  ̓́αιακος ὡς μὰ Δί΄ οὐδὲν οἶδ΄ ἐγώ.  Ξανθίας ὁμόγνιε Ζεῦ· καὶ παρακούων δεσποτῶν ἅττ΄ ἂν λαλῶσι;  ̓́αιακος μἀλλὰ πλεῖν ἢ μαίνομαι.  Ξανθίας τί δὲ τοῖς θύραζε ταῦτα καταλαλῶν;  ̓́αιακος ἐγώ; μὰ Δί΄ ἀλλ΄ ὅταν δρῶ τοῦτο, κἀκμιαίνομαι.  Ξανθίας ὦ Φοῖβ΄ ̓́απολλον ἔμβαλέ μοι τὴν δεξιάν, καὶ δὸς κύσαι καὐτὸς κύσον, καί μοι φράσον πρὸς Διόσ, ὃς ἡμῖν ἐστιν ὁμομαστιγίασ, τίς οὗτος οὕνδον ἐστὶ θόρυβος καὶ βοὴ χὠ λοιδορησμόσ;  ̓́αιακος Αἰσχύλου κεὐριπίδου.  Ξανθίας ἆ.  ̓́αιακος πρᾶγμα πρᾶγμα μέγα κεκίνηται μέγα ἐν τοῖς νεκροῖσι καὶ στάσις πολλὴ πάνυ.  Ξανθίας ἐκ τοῦ;  ̓́αιακος νόμος τις ἐνθάδ΄ ἐστὶ κείμενος ἀπὸ τῶν τεχνῶν ὅσαι μεγάλαι καὶ δεξιαί, τὸν ἄριστον ὄντα τῶν ἑαυτοῦ συντέχνων σίτησιν αὐτὸν ἐν πρυτανείῳ λαμβάνειν θρόνον τε τοῦ Πλούτωνος ἑξῆς  Ξανθίας μανθάνω.  ̓́αιακος ἕως ἀφίκοιτο τὴν τέχνην σοφώτερος ἕτερός τις αὐτοῦ· τότε δὲ παραχωρεῖν ἔδει.  Ξανθίας τί δῆτα τουτὶ τεθορύβηκεν Αἰσχύλον;  ̓́αιακος ἐκεῖνος εἶχε τὸν τραγῳδικὸν θρόνον, ὡς ὢν κράτιστος τὴν τέχνην.  Ξανθίας νυνὶ δὲ τίσ;  ̓́αιακος ὅτε δὴ κατῆλθ΄ Εὐριπίδησ, ἐπεδείκνυτο τοῖς λωποδύταις καὶ τοῖσι βαλλαντιοτόμοις καὶ τοῖσι πατραλοίαισι καὶ τοιχωρύχοισ, ὅπερ ἔστ΄ ἐν ̔́αιδου πλῆθοσ, οἱ δ΄ ἀκροώμενοι τῶν ἀντιλογιῶν καὶ λυγισμῶν καὶ στροφῶν ὑπερεμάνησαν κἀνόμισαν σοφώτατον· κἄπειτ΄ ἐπαρθεὶς ἀντελάβετο τοῦ θρόνου, ἵν΄ Αἰσχύλος καθῆστο.  Ξανθίας κοὐκ ἐβάλλετο;  ̓́αιακος μὰ Δί΄ ἀλλ΄ ὁ δῆμος ἀνεβόα κρίσιν ποιεῖν ὁπότερος εἴη τὴν τέχνην σοφώτεροσ.  Ξανθίας ὁ τῶν πανούργων;  ̓́αιακος νὴ Δί΄ οὐράνιόν γ΄ ὅσον.  Ξανθίας μετ΄ Αἰσχύλου δ΄ οὐκ ἦσαν ἕτεροι σύμμαχοι;  ̓́αιακος ὀλίγον τὸ χρηστόν ἐστιν, ὥσπερ ἐνθάδε.  Ξανθίας τί δῆθ΄ ὁ Πλούτων δρᾶν παρασκευάζεται;  ̓́αιακος ἀγῶνα ποιεῖν αὐτίκα μάλα καὶ κρίσιν κἄλεγχον αὐτῶν τῆς τέχνησ.  Ξανθίας κἄπειτα πῶς οὐ καὶ Σοφοκλέης ἀντελάβετο τοῦ θρόνου;  ̓́αιακος μὰ Δί΄ οὐκ ἐκεῖνοσ, ἀλλ΄ ἔκυσε μὲν Αἰσχύλον, ὅτε δὴ κατῆλθε, κἀνέβαλε τὴν δεξιάν, κἀκεῖνος ὑπεχώρησεν αὐτῷ τοῦ θρόνου· νυνὶ δ΄ ἔμελλεν, ὡς ἔφη Κλειδημίδησ, ἔφεδρος καθεδεῖσθαι· κἂν μὲν Αἰσχύλος κρατῇ, ἕξειν κατὰ χώραν· εἰ δὲ μή, περὶ τῆς τέχνης διαγωνιεῖσθ΄ ἔφασκε πρός γ΄ Εὐριπίδην.  Ξανθίας τὸ χρῆμ΄ ἄρ΄ ἔσται;  ̓́αιακος νὴ Δί΄ ὀλίγον ὕστερον. κἀνταῦθα δὴ τὰ δεινὰ κινηθήσεται. καὶ γὰρ ταλάντῳ μουσικὴ σταθμήσεται  Ξανθίας τί δέ; μειαγωγήσουσι τὴν τραγῳδίαν;  ̓́αιακος καὶ κανόνας ἐξοίσουσι καὶ πήχεις ἐπῶν καὶ πλαίσια ξύμπτυκτα  Ξανθίας πλινθεύσουσι γάρ;  ̓́αιακος καὶ διαμέτρους καὶ σφῆνασ. ὁ γὰρ Εὐριπίδης κατ΄ ἔπος βασανιεῖν φησι τὰς τραγῳδίασ.  Ξανθίας ἦ που βαρέως οἶμαι τὸν Αἰσχύλον φέρειν.  ̓́αιακος ἔβλεψε γοῦν ταυρηδὸν ἐγκύψας κάτω.  Ξανθίας κρινεῖ δὲ δὴ τίς ταῦτα;  ̓́αιακος τοῦτ΄ ἦν δύσκολον· σοφῶν γὰρ ἀνδρῶν ἀπορίαν ηὑρισκέτην. οὔτε γὰρ ̓αθηναίοισι συνέβαιν΄ Αἰσχύλος  Ξανθίας πολλοὺς ἴσως ἐνόμιζε τοὺς τοιχωρύχουσ.  ̓́αιακος λῆρόν τε τἄλλ΄ ἡγεῖτο τοῦ γνῶναι πέρι φύσεις ποιητῶν· εἶτα τῷ σῷ δεσπότῃ ἐπέτρεψαν, ὁτιὴ τῆς τέχνης ἔμπειρος ἦν. ἀλλ΄ εἰσίωμεν· ὡς ὅταν γ΄ οἱ δεσπόται ἐσπουδάκωσι, κλαύμαθ΄ ἡμῖν γίγνεται.   Χορός ἦ που δεινὸν ἐριβρεμέτας χόλον ἔνδοθεν ἕξει, ἡνίκ΄ ἂν ὀξύλαλον παρίδῃ θήγοντος ὀδόντα ἀντιτέχνου· τότε δὴ μανίας ὑπὸ δεινῆς ὄμματα στροβήσεται.  Χορός ἔσται δ΄ ἱππολόφων τε λόγων κορυθαίολα νείκη σχινδαλάμων τε παραξόνια σμιλεύματά τ΄ ἔργων, φωτὸς ἀμυνομένου φρενοτέκτονος ἀνδρὸς ῥήμαθ΄ ἱπποβάμονα.  Χορός φρίξας δ΄ αὐτοκόμου λοφιᾶς λασιαύχενα χαίταν, δεινὸν ἐπισκύνιον ξυνάγων βρυχώμενος ἥσει ῥήματα γομφοπαγῆ πινακηδὸν ἀποσπῶν γηγενεῖ φυσήματι·  Χορός ἔνθεν δὴ στοματουργὸς ἐπῶν βασανίστρια λίσφη γλῶσσ΄ ἀνελισσομένη φθονεροὺς κινοῦσα χαλινοὺς ῥήματα δαιομένη καταλεπτολογήσει πλευμόνων πολὺν πόνον.   Εὐριπίδης οὐκ ἂν μεθείμην τοῦ θρόνου, μὴ νουθέτει. κρείττων γὰρ εἶναί φημι τούτου τὴν τέχνην.  Διόνυσος Αἰσχύλε τί σιγᾷσ; αἰσθάνει γὰρ τοῦ λόγου.  Εὐριπίδης ἀποσεμνυνεῖται πρῶτον, ἅπερ ἑκάστοτε ἐν ταῖς τραγῳδίαισιν ἐτερατεύετο.  Διόνυσος ὦ δαιμόνι΄ ἀνδρῶν μὴ μεγάλα λίαν λέγε.  Εὐριπίδης ἐγᾦδα τοῦτον καὶ διέσκεμμαι πάλαι, ἄνθρωπον ἀγριοποιὸν αὐθαδόστομον, ἔχοντ΄ ἀχάλινον ἀκρατὲς ἀπύλωτον στόμα, ἀπεριλάλητον κομποφακελορρήμονα.  Αἰσχύλος ἄληθες ὦ παῖ τῆς ἀρουραίας θεοῦ; σὺ δή με ταῦτ΄ ὦ στωμυλιοσυλλεκτάδη καὶ πτωχοποιὲ καὶ ῥακιοσυρραπτάδη; ἀλλ΄ οὔ τι χαίρων αὔτ΄ ἐρεῖσ.  Διόνυσος παῦ΄ Αἰσχύλε, καὶ μὴ πρὸς ὀργὴν σπλάγχνα θερμήνῃς κότῳ.  Αἰσχύλος οὐ δῆτα πρίν γ΄ ἂν τοῦτον ἀποφήνω σαφῶς τὸν χωλοποιὸν οἷος ὢν θρασύνεται.  Διόνυσος ἄρν΄ ἄρνα μέλανα παῖδες ἐξενέγκατε· τυφὼς γὰρ ἐκβαίνειν παρασκευάζεται.  Αἰσχύλος ὦ Κρητικὰς μὲν συλλέγων μονῳδίασ, γάμους δ΄ ἀνοσίους ἐσφέρων ἐς τὴν τέχνην.  Διόνυσος ἐπίσχες οὗτος ὦ πολυτίμητ΄ Αἰσχύλε. ἀπὸ τῶν χαλαζῶν δ΄ ὦ πόνηρ΄ Εὐριπίδη ἄναγε σεαυτὸν ἐκποδών, εἰ σωφρονεῖσ, ἵνα μὴ κεφαλαίῳ τὸν κρόταφόν σου ῥήματι θενὼν ὑπ΄ ὀργῆς ἐκχέῃ τὸν Τήλεφον· σὺ δὲ μὴ πρὸς ὀργὴν Αἰσχύλ΄ ἀλλὰ πρᾳόνως ἔλεγχ΄ ἐλέγχου· λοιδορεῖσθαι δ΄ οὐ πρέπει ἄνδρας ποιητὰς ὥσπερ ἀρτοπώλιδασ. σὺ δ΄ εὐθὺς ὥσπερ πρῖνος ἐμπρησθεὶς βοᾷσ.  Εὐριπίδης ἕτοιμός εἰμ΄ ἔγωγε, κοὐκ ἀναδύομαι, δάκνειν δάκνεσθαι πρότεροσ, εἰ τούτῳ δοκεῖ, τἄπη, τὰ μέλη, τὰ νεῦρα τῆς τραγῳδίασ, καὶ νὴ Δία τὸν Πηλέα γε καὶ τὸν Αἴολον καὶ τὸν Μελέαγρον κἄτι μάλα τὸν Τήλεφον.  Διόνυσος τί δαὶ σὺ βουλεύει ποιεῖν; λέγ΄ Αἰσχύλε.  Αἰσχύλος ἐβουλόμην μὲν οὐκ ἐρίζειν ἐνθάδε· οὐκ ἐξ ἴσου γάρ ἐστιν ἁγὼν νῷν.  Διόνυσος τί δαί;  Αἰσχύλος ὅτι ἡ ποίησις οὐχὶ συντέθνηκέ μοι, τούτῳ δὲ συντέθνηκεν, ὥσθ΄ ἕξει λέγειν. ὅμως δ΄ ἐπειδή σοι δοκεῖ, δρᾶν ταῦτα χρή.  Διόνυσος ἴθι νυν λιβανωτὸν δεῦρό τις καὶ πῦρ δότω. ὅπως ἂν εὔξωμαι πρὸ τῶν σοφισμάτων ἀγῶνα κρῖναι τόνδε μουσικώτατα· ὑμεῖς δὲ ταῖς Μούσαις τι μέλος ὑπᾴσατε.   Χορός ὦ Διὸς ἐννέα παρθένοι ἁγναὶ Μοῦσαι, λεπτολόγους ξυνετὰς φρένας αἳ καθορᾶτε ἀνδρῶν γνωμοτύπων, ὅταν εἰς ἔριν ὀξυμερίμνοις ἔλθωσι στρεβλοῖσι παλαίσμασιν ἀντιλογοῦντεσ, ἔλθετ΄ ἐποψόμεναι δύναμιν δεινοτάτοιν στομάτοιν πορίσασθαι ῥήματα καὶ παραπρίσματ΄ ἐπῶν. νῦν γὰρ ἀγὼν σοφίας ὁ μέγας χωρεῖ πρὸς ἔργον ἤδη.  Διόνυσος εὔχεσθε δὴ καὶ σφώ τι πρὶν τἄπη λέγειν.  Αἰσχύλος Δήμητερ ἡ θρέψασα τὴν ἐμὴν φρένα, εἶναί με τῶν σῶν ἄξιον μυστηρίων.  Διόνυσος ἐπίθες λαβὼν δὴ καὶ σὺ λιβανωτόν.  Εὐριπίδης καλῶσ· ἕτεροι γάρ εἰσιν οἷσιν εὔχομαι θεοῖσ.  Διόνυσος ἴδιοί τινές σοι, κόμμα καινόν;  Εὐριπίδης καὶ μάλα.  Διόνυσος ἴθι δὴ προσεύχου τοῖσιν ἰδιώταις θεοῖσ.  Εὐριπίδης αἰθὴρ ἐμὸν βόσκημα καὶ γλώσσης στρόφιγξ καὶ ξύνεσι καὶ μυκτῆρες ὀσφραντήριοι, ὀρθῶς μ΄ ἐλέγχειν ὧν ἂν ἅπτωμαι λόγων.   Χορός καὶ μὴν ἡμεῖς ἐπιθυμοῦμεν παρὰ σοφοῖν ἀνδροῖν ἀκοῦσαι τίνα λόγων ἐμμέλειαν ἔπιτε δαί̈αν ὁδόν. γλῶσσα μὲν γὰρ ἠγρίωται, λῆμα δ΄ οὐκ ἄτολμον ἀμφοῖν, οὐδ΄ ἀκίνητοι φρένεσ. προσδοκᾶν οὖν εἰκός ἐστι τὸν μὲν ἀστεῖόν τι λέξειν καὶ κατερρινημένον, τὸν δ΄ ἀνασπῶντ΄ αὐτοπρέμνοις τοῖς λόγοισιν ἐμπεσόντα συσκεδᾶν πολλὰς ἀλινδήθρας ἐπῶν.  Διόνυσος ἀλλ΄ ὡς τάχιστα χρὴ λέγειν· οὕτω δ΄ ὅπως ἐρεῖτον ἀστεῖα καὶ μήτ΄ εἰκόνας μήθ΄ οἷ΄ ἂν ἄλλος εἴποι.  Εὐριπίδης καὶ μὴν ἐμαυτὸν μέν γε τὴν ποίησιν οἷός εἰμι, ἐν τοῖσιν ὑστάτοις φράσω, τοῦτον δὲ πρῶτ΄ ἐλέγξω, ὡς ἦν ἀλαζὼν καὶ φέναξ οἵοις τε τοὺς θεατὰς ἐξηπάτα μώρους λαβὼν παρὰ Φρυνίχῳ τραφέντασ. πρώτιστα μὲν γὰρ ἕνα τιν΄ ἂν καθῖσεν ἐγκαλύψασ, ̓αχιλλέα τιν΄ ἢ Νιόβην, τὸ πρόσωπον οὐχὶ δεικνύσ, πρόσχημα τῆς τραγῳδίασ, γρύζοντας οὐδὲ τουτί. Διόνυσος μὰ τὸν Δί΄ οὐ δῆθ΄. Εὐριπίδης ὁ δὲ χορός γ΄ ἤρειδεν ὁρμαθοὺς ἂν μελῶν ἐφεξῆς τέτταρας ξυνεχῶς ἄν οἱ δ΄ ἐσίγων. Διόνυσος ἐγὼ δ΄ ἔχαιρον τῇ σιωπῇ, καί με τοῦτ΄ ἔτερπεν οὐχ ἧττον ἢ νῦν οἱ λαλοῦντεσ. Εὐριπίδης ἠλίθιος γὰρ ἦσθα, σάφ΄ ἴσθι. Διόνυσος κἀμαυτῷ δοκῶ. τί δὲ ταῦτ΄ ἔδρασ΄ ὁ δεῖνα; Εὐριπίδης ὑπ΄ ἀλαζονείασ, ἵν΄ ὁ θεατὴς προσδοκῶν καθοῖτο, ὁπόθ΄ ἡ Νιόβη τι φθέγξεται· τὸ δρᾶμα δ΄ ἂν διῄει. Διόνυσος ὢ παμπόνηροσ, οἷ΄ ἄρ΄ ἐφενακιζόμην ὑπ΄ αὐτοῦ. τί σκορδινᾷ καὶ δυσφορεῖσ; Εὐριπίδης ὅτι αὐτὸν ἐξελέγχω. κἄπειτ΄ ἐπειδὴ ταῦτα ληρήσειε καὶ τὸ δρᾶμα ἤδη μεσοίη, ῥήματ΄ ἂν βόεια δώδεκ΄ εἶπεν, ὀφρῦς ἔχοντα καὶ λόφουσ, δείν΄ ἄττα μορμορωπά, ἄγνωτα τοῖς θεωμένοισ. Αἰσχύλος οἴμοι τάλασ. Διόνυσος σιώπα. Εὐριπίδης σαφὲς δ΄ ἂν εἶπεν οὐδὲ ἕν Διόνυσος μὴ πρῖε τοὺς ὀδόντασ. Εὐριπίδης ἀλλ΄ ἢ Σκαμάνδρους ἢ τάφρους ἢ ΄π΄ ἀσπίδων ἐπόντας γρυπαιέτους χαλκηλάτους καὶ ῥήμαθ΄ ἱππόκρημνα, ἃ ξυμβαλεῖν οὐ ῥᾴδι΄ ἦν. Διόνυσος νὴ τοὺς θεοὺς ἐγὼ γοῦν ἤδη ποτ΄ ἐν μακρῷ χρόνῳ νυκτὸς διηγρύπνησα τὸν ξουθὸν ἱππαλεκτρυόνα ζητῶν τίς ἐστιν ὄρνισ. Αἰσχύλος σημεῖον ἐν ταῖς ναυσὶν ὦμαθέστατ΄ ἐνεγέγραπτο. Διόνυσος ἐγὼ δὲ τὸν Φιλοξένου γ΄ ᾤμην ̓́ερυξιν εἶναι. Εὐριπίδης εἶτ΄ ἐν τραγῳδίαις ἐχρῆν κἀλεκτρυόνα ποιῆσαι; Αἰσχύλος σὺ δ΄ ὦ θεοῖσιν ἐχθρὲ ποῖ΄ ἄττ΄ ἐστὶν ἅττ΄ ἐποίεισ; Εὐριπίδης οὐχ ἱππαλεκτρυόνας μὰ Δί΄ οὐδὲ τραγελάφουσ, ἅπερ σύ, ἃν τοῖσι παραπετάσμασιν τοῖς Μηδικοῖς γράφουσιν· ἀλλ΄ ὡς παρέλαβον τὴν τέχνην παρὰ σοῦ τὸ πρῶτον εὐθὺς οἰδοῦσαν ὑπὸ κομπασμάτων καὶ ῥημάτων ἐπαχθῶν, ἴσχνανα μὲν πρώτιστον αὐτὴν καὶ τὸ βάρος ἀφεῖλον ἐπυλλίοις καὶ περιπάτοις καὶ τευτλίοισι λευκοῖσ, χυλὸν διδοὺς στωμυλμάτων ἀπὸ βιβλίων ἀπηθῶν· εἶτ΄ ἀνέτρεφον μονῳδίαις Διόνυσος Κηφισοφῶντα μιγνύσ. Εὐριπίδης εἶτ΄ οὐκ ἐλήρουν ὅ τι τύχοιμ΄ οὐδ΄ ἐμπεσὼν ἔφυρον, ἀλλ΄ οὑξιὼν πρώτιστα μέν μοι τὸ γένος εἶπ΄ ἂν εὐθὺς τοῦ δράματοσ. Διόνυσος κρεῖττον γὰρ ἦν σοι νὴ Δί΄ ἢ τὸ σαυτοῦ. Εὐριπίδης ἔπειτ΄ ἀπὸ τῶν πρώτων ἐπῶν οὐδὲν παρῆκ΄ ἂν ἀργόν, ἀλλ΄ ἔλεγεν ἡ γυνή τέ μοι χὠ δοῦλος οὐδὲν ἧττον, χὠ δεσπότης χἠ παρθένος χἠ γραῦς ἄν. Αἰσχύλος εἶτα δῆτα οὐκ ἀποθανεῖν σε ταῦτ΄ ἐχρῆν τολμῶντα; Εὐριπίδης μὰ τὸν ̓απόλλω· δημοκρατικὸν γὰρ αὔτ΄ ἔδρων. Διόνυσος τοῦτο μὲν ἔασον ὦ τᾶν. οὐ σοὶ γάρ ἐστι περίπατος κάλλιστα περί γε τούτου. Εὐριπίδης ἔπειτα τουτουσὶ λαλεῖν ἐδίδαξα Αἰσχύλος φημὶ κἀγώ. ὡς πρὶν διδάξαι γ΄ ὤφελες μέσος διαρραγῆναι. Εὐριπίδης λεπτῶν τε κανόνων ἐσβολὰς ἐπῶν τε γωνιασμούσ, νοεῖν ὁρᾶν ξυνιέναι στρέφειν ἐρᾶν τεχνάζειν, κάχ΄ ὑποτοπεῖσθαι, περινοεῖν ἅπαντα Αἰσχύλος φημὶ κἀγώ. Εὐριπίδης οἰκεῖα πράγματ΄ εἰσάγων, οἷς χρώμεθ΄, οἷς ξύνεσμεν, ἐξ ὧν γ΄ ἂν ἐξηλεγχόμην· ξυνειδότες γὰρ οὗτοι ἤλεγχον ἄν μου τὴν τέχνην· ἀλλ΄ οὐκ ἐκομπολάκουν ἀπὸ τοῦ φρονεῖν ἀποσπάσασ, οὐδ΄ ἐξέπληττον αὐτούσ, Κύκνους ποιῶν καὶ Μέμνονας κωδωνοφαλαροπώλουσ. γνώσει δὲ τοὺς τούτου τε κἀμοὺς ἑκατέρου μαθητάσ. τουτουμενὶ Φορμίσιος Μεγαίνετός θ΄ ὁ Μανῆσ, σαλπιγγολογχυπηνάδαι, σαρκασμοπιτυοκάμπται, οὑμοὶ δὲ Κλειτοφῶν τε καὶ Θηραμένης ὁ κομψόσ. Διόνυσος Θηραμένησ; σοφός γ΄ ἀνὴρ καὶ δεινὸς ἐς τὰ πάντα, ὃς ἢν κακοῖς που περιπέσῃ καὶ πλησίον παραστῇ, πέπτωκεν ἔξω τῶν κακῶν, οὐ Χῖος ἀλλὰ Κεῖοσ.  Εὐριπίδης τοιαῦτα μέντοὐγὼ φρονεῖν τούτοισιν εἰσηγησάμην, λογισμὸν ἐνθεὶς τῇ τέχνῃ καὶ σκέψιν, ὥστ΄ ἤδη νοεὶν ἅπαντα καὶ διειδέναι τά τ΄ ἄλλα καὶ τὰς οἰκίας οἰκεῖν ἄμεινον ἢ πρὸ τοῦ κἀνασκοπεῖν, πῶς τοῦτ΄ ἔχει; ποῦ μοι τοδί; τίς τοῦτ΄ ἔλαβε; Διόνυσος νὴ τοὺς θεοὺς νῦν γοῦν ̓αθηναίων ἅπας τις εἰσιὼν κέκραγε πρὸς τοὺς οἰκέτας ζητεῖ τε, ποῦ ΄στιν ἡ χύτρα; τίς τὴν κεφαλὴν ἀπεδήδοκεν τῆς μαινίδοσ; τὸ τρύβλιον τὸ περυσινὸν τέθνηκέ μοι· ποῦ τὸ σκόροδον τὸ χθιζινόν; τίς τῆς ἐλάας παρέτραγεν; τέως δ΄ ἀβελτερώτατοι κεχηνότες Μαμμάκυθοι Μελιτίδαι καθῆντο.  Χορός τάδε μὲν λεύσσεις φαίδιμ΄ ̓αχιλλεῦ· σὺ δὲ τί φέρε πρὸς ταῦτα λέξεισ; μόνον ὅπως . . . μή σ΄ ὁ θυμὸς ἁρπάσας ἐκτὸς οἴσει τῶν ἐλαῶν· δεινὰ γὰρ κατηγόρηκεν. ἀλλ΄ ὅπως ὦ γεννάδα μὴ πρὸς ὀργὴν ἀντιλέξεισ, ἀλλὰ συστείλας ἄκροισι χρώμενος τοῖς ἱστίοισ, εἶτα μᾶλλον μᾶλλον ἄξεις καὶ φυλάξεισ, ἡνίκ΄ ἂν τὸ πνεῦμα λεῖον καὶ καθεστηκὸς λάβῃσ.  Διόνυσος ἀλλ΄ ὦ πρῶτος τῶν ̔ελλήνων πυργώσας ῥήματα σεμνὰ καὶ κοσμήσας τραγικὸν λῆρον, θαρρῶν τὸν κρουνὸν ἀφίει.  Αἰσχύλος θυμοῦμαι μὲν τῇ ξυντυχίᾳ, καὶ μου τὰ σπλάγχν΄ ἀγανακτεῖ, εἰ πρὸς τοῦτον δεῖ μ΄ ἀντιλέγειν· ἵνα μὴ φάσκῃ δ΄ ἀπορεῖν με, ἀπόκριναί μοι, τίνος οὕνεκα χρὴ θαυμάζειν ἄνδρα ποιητήν; Εὐριπίδης δεξιότητος καὶ νουθεσίασ, ὅτι βελτίους τε ποιοῦμεν τοὺς ἀνθρώπους ἐν ταῖς πόλεσιν. Αἰσχύλος τοῦτ΄ οὖν εἰ μὴ πεποίηκασ, ἀλλ΄ ἐκ χρηστῶν καὶ γενναίων μοχθηροτάτους ἀπέδειξασ, τί παθεῖν φήσεις ἄξιος εἶναι; Διόνυσος τεθνάναι· μὴ τοῦτον ἐρώτα. Αἰσχύλος σκέψαι τοίνυν οἵους αὐτοὺς παρ΄ ἐμοῦ παρεδέξατο πρῶτον, εἰ γενναίους καὶ τετραπήχεισ, καὶ μὴ διαδρασιπολίτασ, μηδ΄ ἀγοραίους μηδὲ κοβάλους ὥσπερ νῦν μηδὲ πανούργουσ, ἀλλὰ πνέοντας δόρυ καὶ λόγχας καὶ λευκολόφους τρυφαλείας καὶ πήληκας καὶ κνημῖδας καὶ θυμοὺς ἑπταβοείουσ. Διόνυσος καὶ δὴ χωρεῖ τουτὶ τὸ κακόν· κρανοποιῶν αὖ μ΄ ἐπιτρίψει. Εὐριπίδης καὶ τί σὺ δράσας οὕτως αὐτοὺς γενναίους ἐξεδίδαξασ; Διόνυσος Αἰσχύλε λέξον, μηδ΄ αὐθάδως σεμνυνόμενος χαλέπαινε. Αἰσχύλος δρᾶμα ποιήσας ̓́αρεως μεστόν. Διόνυσος ποῖον; Αἰσχύλος τοὺς ἕπτ΄ ἐπὶ Θήβασ· ὃ θεασάμενος πᾶς ἄν τις ἀνὴρ ἠράσθη δάιος εἶναι. Διόνυσος τουτὶ μέν σοι κακὸν εἴργασται· Θηβαίους γὰρ πεποίηκας ἀνδρειοτέρους ἐς τὸν πόλεμον, καὶ τούτου γ΄ οὕνεκα τύπτου. Αἰσχύλος ἀλλ΄ ὑμῖν αὔτ΄ ἐξῆν ἀσκεῖν, ἀλλ΄ οὐκ ἐπὶ τοῦτ΄ ἐτράπεσθε. εἶτα διδάξας Πέρσας μετὰ τοῦτ΄ ἐπιθυμεῖν ἐξεδίδαξα νικᾶν ἀεὶ τοὺς ἀντιπάλουσ, κοσμήσας ἔργον ἄριστον. Διόνυσος ἐχάρην γοῦν, ἡνίκ΄ ἤκουσα περὶ Δαρείου τεθνεῶτοσ, ὁ χορὸς δ΄ εὐθὺς τὼ χεῖρ΄ ὡδὶ συγκρούσας εἶπεν ἰαυοῖ. Αἰσχύλος ταῦτα γὰρ ἄνδρας χρὴ ποιητὰς ἀσκεῖν. σκέψαι γὰρ ἀπ΄ ἀρχῆς ὡς ὠφέλιμοι τῶν ποιητῶν οἱ γενναῖοι γεγένηνται. ̓ορφεὺς μὲν γὰρ τελετάς θ΄ ἡμῖν κατέδειξε φόνων τ΄ ἀπέχεσθαι, Μουσαῖος δ΄ ἐξακέσεις τε νόσων καὶ χρησμούσ, ̔ησίοδος δὲ γῆς ἐργασίασ, καρπῶν ὥρασ, ἀρότουσ· ὁ δὲ θεῖος ̔́ομηρος ἀπὸ τοῦ τιμὴν καὶ κλέος ἔσχεν πλὴν τοῦδ΄ ὅτι χρήστ΄ ἐδίδαξεν, τάξεις ἀρετὰς ὁπλίσεις ἀνδρῶν; Διόνυσος καὶ μὴν οὐ Παντακλέα γε ἐδίδαξεν ὅμως τὸν σκαιότατον· πρώην γοῦν, ἡνίκ΄ ἔπεμπεν, τὸ κράνος πρῶτον περιδησάμενος τὸν λόφον ἤμελλ΄ ἐπιδήσειν. Αἰσχύλος ἀλλ΄ ἄλλους τοι πολλοὺς ἀγαθούσ, ὧν ἦν καὶ Λάμαχος ἥρωσ· ὅθεν ἡμὴ φρὴν ἀπομαξαμένη πολλὰς ἀρετὰς ἐποίησεν, Πατρόκλων, Τεύκρων θυμολεόντων, ἵν΄ ἐπαίροιμ΄ ἄνδρα πολίτην ἀντεκτείνειν αὑτὸν τούτοισ, ὁπόταν σάλπιγγος ἀκούσῃ. ἀλλ΄ οὐ μὰ Δί΄ οὐ Φαίδρας ἐποίουν πόρνας οὐδὲ Σθενεβοίασ, οὐδ΄ οἶδ΄ οὐδεὶς ἥντιν΄ ἐρῶσαν πώποτ΄ ἐποίησα γυναῖκα. Εὐριπίδης μὰ Δί΄ οὐ γὰρ ἐπῆν τῆς ̓αφροδίτης οὐδέν σοι. Αἰσχύλος μηδέ γ΄ ἐπείη. ἀλλ΄ ἐπί τοι σοὶ καὶ τοῖς σοῖσιν πολλὴ πολλοῦ ΄πικαθῆτο, ὥστε γε καὐτόν σε κατ΄ οὖν ἔβαλεν. Διόνυσος νὴ τὸν Δία τοῦτό γέ τοι δή. ἃ γὰρ ἐς τὰς ἀλλοτρίας ἐποίεισ, αὐτὸς τούτοισιν ἐπλήγησ. Εὐριπίδης καὶ τί βλάπτουσ΄ ὦ σχέτλι΄ ἀνδρῶν τὴν πόλιν ἁμαὶ Σθενέβοιαι; Αἰσχύλος ὅτι γενναίας καὶ γενναίων ἀνδρῶν ἀλόχους ἀνέπεισας κώνεια πιεῖν αἰσχυνθείσας διὰ τοὺς σοὺς Βελλεροφόντασ. Εὐριπίδης πότερον δ΄ οὐκ ὄντα λόγον τοῦτον περὶ τῆς Φαίδρας ξυνέθηκα; Αἰσχύλος μὰ Δί΄ ἀλλ΄ ὄντ΄· ἀλλ΄ ἀποκρύπτειν χρὴ τὸ πονηρὸν τόν γε ποιητήν, καὶ μὴ παράγειν μηδὲ διδάσκειν. τοῖς μὲν γὰρ παιδαρίοισιν ἔστι διδάσκαλος ὅστις φράζει, τοῖσιν δ΄ ἡβῶσι ποιηταί. πάνυ δὴ δεῖ χρηστὰ λέγειν ἡμᾶσ. Εὐριπίδης ἢν οὖν σὺ λέγῃς Λυκαβηττοὺς καὶ Παρνασσῶν ἡμῖν μεγέθη, τοῦτ΄ ἐστὶ τὸ χρηστὰ διδάσκειν, ὃν χρῆν φράζειν ἀνθρωπείωσ; Αἰσχύλος ἀλλ΄ ὦ κακόδαιμον ἀνάγκη μεγάλων γνωμῶν καὶ διανοιῶν ἴσα καὶ τὰ ῥήματα τίκτειν. κἄλλως εἰκὸς τοὺς ἡμιθέους τοῖς ῥήμασι μείζοσι χρῆσθαι· καὶ γὰρ τοῖς ἱματίοις ἡμῶν χρῶνται πολὺ σεμνοτέροισιν. ἁμοῦ χρηστῶς καταδείξαντος διελυμήνω σύ. Εὐριπίδης τί δράσασ; Αἰσχύλος πρῶτον μὲν τοὺς βασιλεύοντας ῥάκι΄ ἀμπισχών, ἵν΄ ἐλεινοὶ τοῖς ἀνθρώποις φαίνοιντ΄ εἶναι. Εὐριπίδης τοῦτ΄ οὖν ἔβλαψά τι δράσασ; Αἰσχύλος οὔκουν ἐθέλει γε τριηραρχεῖν πλουτῶν οὐδεὶς διὰ ταῦτα, ἀλλὰ ῥακίοις περιειλάμενος κλάει καὶ φησὶ πένεσθαι. Διόνυσος νὴ τὴν Δήμητρα χιτῶνά γ΄ ἔχων οὔλων ἐρίων ὑπένερθεν. κἂν ταῦτα λέγων ἐξαπατήσῃ, παρὰ τοὺς ἰχθῦς ἀνέκυψεν. Αἰσχύλος εἶτ΄ αὖ λαλιὰν ἐπιτηδεῦσαι καὶ στωμυλίαν ἐδίδαξασ, ἣ ΄ξεκένωσεν τάς τε παλαίστρας καὶ τὰς πυγὰς ἐνέτριψεν τῶν μειρακίων στωμυλλομένων, καὶ τοὺς Παράλους ἀνέπεισεν ἀνταγορεύειν τοῖς ἄρχουσιν. καίτοι τότε γ΄ ἡνίκ΄ ἐγὼ ΄ζων, οὐκ ἠπίσταντ΄ ἀλλ΄ ἢ μᾶζαν καλέσαι καὶ ῥυππαπαῖ εἰπεῖν. Διόνυσος νὴ τὸν ̓απόλλω, καὶ προσπαρδεῖν γ΄ ἐς τὸ στόμα τῷ θαλάμακι, καὶ μινθῶσαι τὸν ξύσσιτον κἀκβάς τινα λωποδυτῆσαι· νῦν δ΄ ἀντιλέγει κοὐκέτ΄ ἐλαύνων πλεῖ δευρὶ καὖθις ἐκεῖσε.  Αἰσχύλος ποίων δὲ κακῶν οὐκ αἴτιός ἐστ΄; οὐ προαγωγοὺς κατέδειξ΄ οὗτοσ, καὶ τικτούσας ἐν τοῖς ἱεροῖσ, καὶ μιγνυμένας τοῖσιν ἀδελφοῖσ, καὶ φασκούσας οὐ ζῆν τὸ ζῆν; κᾆτ΄ ἐκ τούτων ἡ πόλις ἡμῶν ὑπογραμματέων ἀνεμεστώθη καὶ βωμολόχων δημοπιθήκων ἐξαπατώντων τὸν δῆμον ἀεί, λαμπάδα δ΄ οὐδεὶς οἷός τε φέρειν ὑπ΄ ἀγυμνασίας ἔτι νυνί. Διόνυσος μὰ Δί΄ οὐ δῆθ΄, ὥστ΄ ἐπαφαυάνθην Παναθηναίοισι γελῶν, ὅτε δὴ βραδὺς ἄνθρωπός τις ἔθει κύψας λευκὸς πίων ὑπολειπόμενος καὶ δεινὰ ποιῶν· κᾆθ΄ οἱ Κεραμῆς ἐν ταῖσι πύλαις παίουσ΄ αὐτοῦ γαστέρα πλευρὰς λαγόνας πυγήν, ὁ δὲ τυπτόμενος ταῖσι πλατείαις ὑποπερδόμενος φυσῶν τὴν λαμπάδ΄ ἔφευγεν.   Χορός μέγα τὸ πρᾶγμα, πολὺ τὸ νεῖκοσ, ἁδρὸς ὁ πόλεμος ἔρχεται. χαλεπὸν οὖν ἔργον διαιρεῖν, ὅταν ὁ μὲν τείνῃ βιαίωσ, ὁ δ΄ ἐπαναστρέφειν δύνηται κἀπερείδεσθαι τορῶσ. ἀλλὰ μὴ ν΄ ταὐτῷ κάθησθον· ἐσβολαὶ γάρ εἰσι πολλαὶ χἄτεραι σοφισμάτων. ὅ τι περ οὖν ἔχετον ἐρίζειν, λέγετον ἔπιτον ἀνά <τε> δέρετον τά τε παλαιὰ καὶ τὰ καινά, κἀποκινδυνεύετον λεπτόν τι καὶ σοφὸν λέγειν.  Χορός εἰ δὲ τοῦτο καταφοβεῖσθον, μή τις ἀμαθία προσῇ τοῖς θεωμένοισιν, ὡς τὰ λεπτὰ μὴ γνῶναι λεγόντοιν, μηδὲν ὀρρωδεῖτε τοῦθ΄· ὡς οὐκέθ΄ οὕτω ταῦτ΄ ἔχει. ἐστρατευμένοι γάρ εἰσι, βιβλίον τ΄ ἔχων ἕκαστος μανθάνει τὰ δεξιά· αἱ φύσεις τ΄ ἄλλως κράτισται, νῦν δὲ καὶ παρηκόνηνται. μηδὲν οὖν δείσητον, ἀλλὰ πάντ΄ ἐπέξιτον θεατῶν γ΄ οὕνεχ΄ ὡς ὄντων σοφῶν.   Εὐριπίδης καὶ μὴν ἐπ΄ αὐτοὺς τοὺς προλόγους σου τρέψομαι, ὅπως τὸ πρῶτον τῆς τραγῳδίας μέρος πρώτιστον αὐτοῦ βασανιῶ τοῦ δεξιοῦ. ἀσαφὴς γὰρ ἦν ἐν τῇ φράσει τῶν πραγμάτων.  Διόνυσος καὶ ποῖον αὐτοῦ βασανιεῖσ;  Εὐριπίδης πολλοὺς πάνυ. πρῶτον δέ μοι τὸν ἐξ ̓ορεστείας λέγε.  Διόνυσος ἄγε δὴ σιώπα πᾶς ἀνήρ. λέγ΄ Αἰσχύλε.  Αἰσχύλος ̔ερμῆ χθόνιε πατρῷ΄ ἐποπτεύων κράτη, σωτὴρ γενοῦ μοι σύμμαχός τ΄ αἰτουμένῳ. ἥκω γὰρ ἐς γῆν τήνδε καὶ κατέρχομαι.  Διόνυσος τούτων ἔχεις ψέγειν τι;  Εὐριπίδης πλεῖν ἢ δώδεκα.  Διόνυσος ἀλλ΄ οὐδὲ πάντα ταῦτά γ΄ ἔστ΄ ἀλλ΄ ἢ τρία.  Εὐριπίδης ἔχει δ΄ ἕκαστον εἴκοσίν γ΄ ἁμαρτίασ.  Διόνυσος Αἰσχύλε παραινῶ σοι σιωπᾶν· εἰ δὲ μή, πρὸς τρισὶν ἰαμβείοισι προσοφείλων φανεῖ.  Αἰσχύλος ἐγὼ σιωπῶ τῷδ΄;  Διόνυσος ἐὰν πείθῃ γ΄ ἐμοί.  Εὐριπίδης εὐθὺς γὰρ ἡμάρτηκεν οὐράνιόν γ΄ ὅσον.  Αἰσχύλος ὁρᾷς ὅτι ληρεῖσ;  Διόνυσος ἀλλ΄ ὀλίγον γέ μοι μέλει.  Αἰσχύλος πῶς φῄς μ΄ ἁμαρτεῖν;  Εὐριπίδης αὖθις ἐξ ἀρχῆς λέγε.  Αἰσχύλος ̔ερμῆ χθόνιε πατρῷ΄ ἐποπτεύων κράτη.  Εὐριπίδης οὔκουν ̓ορέστης τοῦτ΄ ἐπὶ τῷ τύμβῳ λέγει τῷ τοῦ πατρὸς τεθνεῶτοσ;  Αἰσχύλος οὐκ ἄλλως λέγω.  Εὐριπίδης πότερ΄ οὖν τὸν ̔ερμῆν, ὡς ὁ πατὴρ ἀπώλετο αὐτοῦ βιαίως ἐκ γυναικείας χερὸς δόλοις λαθραίοισ, ταῦτ΄ ἐποπτεύειν ἔφη;  Αἰσχύλος οὐ δῆτ΄ ἐκεῖνον, ἀλλὰ τὸν ̓εριούνιον ̔ερμῆν χθόνιον προσεῖπε, κἀδήλου λέγων ὁτιὴ πατρῷον τοῦτο κέκτηται γέρας  Εὐριπίδης ἔτι μεῖζον ἐξήμαρτες ἢ ΄γὼ ΄βουλόμην· εἰ γὰρ πατρῷον τὸ χθόνιον ἔχει γέρας  Διόνυσος οὕτω γ΄ ἂν εἴη πρὸς πατρὸς τυμβωρύχοσ.  Αἰσχύλος Διόνυσε πίνεις οἶνον οὐκ ἀνθοσμίαν.  Διόνυσος λέγ΄ ἕτερον αὐτῷ· σὺ δ΄ ἐπιτήρει τὸ βλάβοσ.  Αἰσχύλος σωτὴρ γενοῦ μοι σύμμαχός τ΄ αἰτουμένῳ. ἥκω γὰρ ἐς γῆν τήνδε καὶ κατέρχομαι  Εὐριπίδης δὶς ταὐτὸν ἡμῖν εἶπεν ὁ σοφὸς Αἰσχύλοσ.  Διόνυσος πῶς δίσ;  Εὐριπίδης σκόπει τὸ ῥῆμ΄· ἐγὼ δέ σοι φράσω. ἥκω γὰρ ἐς γῆν, φησί, καὶ κατέρχομαι· ἥκω δὲ ταὐτόν ἐστι τῷ κατέρχομαι.  Διόνυσος νὴ τὸν Δί΄ ὥσπερ γ΄ εἴ τις εἴποι γείτονι, χρῆσον σὺ μάκτραν, εἰ δὲ βούλει, κάρδοπον.  Αἰσχύλος οὐ δῆτα τοῦτό γ΄ ὦ κατεστωμυλμένε ἄνθρωπε ταὔτ΄ ἔστ΄, ἀλλ΄ ἄριστ΄ ἐπῶν ἔχον.  Εὐριπίδης πῶς δή; δίδαξον γάρ με καθ΄ ὅ τι δὴ λέγεισ;  Αἰσχύλος ἐλθεῖν μὲν ἐς γῆν ἔσθ΄ ὅτῳ μετῇ πάτρασ· χωρὶς γὰρ ἄλλης συμφορᾶς ἐλήλυθεν· φεύγων δ΄ ἀνὴρ ἥκει τε καὶ κατέρχεται.  Διόνυσος εὖ νὴ τὸν ̓απόλλω. τί σὺ λέγεις Εὐριπίδη;  Εὐριπίδης οὐ φημὶ τὸν ̓ορέστην κατελθεῖν οἴκαδε· λάθρᾳ γὰρ ἦλθεν οὐ πιθὼν τοὺς κυρίουσ.  Διόνυσος εὖ νὴ τὸν ̔ερμῆν· ὅ τι λέγεις δ΄ οὐ μανθάνω.  Εὐριπίδης πέραινε τοίνυν ἕτερον.  Διόνυσος ἴθι πέραινε σὺ Αἰσχύλ΄ ἀνύσασ· σὺ δ΄ ἐς τὸ κακὸν ἀπόβλεπε.  Αἰσχύλος τύμβου δ΄ ἐπ΄ ὄχθῳ τῷδε κηρύσσω πατρὶ κλύειν ἀκοῦσαι.  Εὐριπίδης τοῦθ΄ ἕτερον αὖθις λέγει, κλύειν ἀκοῦσαι, ταὐτὸν ὂν σαφέστατα.  Διόνυσος τεθνηκόσιν γὰρ ἔλεγεν ὦ μόχθηρε σύ, οἷς οὐδὲ τρὶς λέγοντες ἐξικνούμεθα.  Αἰσχύλος σὺ δὲ πῶς ἐποίεις τοὺς προλόγουσ;  Εὐριπίδης ἐγὼ φράσω. κἄν που δὶς εἴπω ταὐτόν, ἢ στοιβὴν ἴδῃς ἐνοῦσαν ἔξω τοῦ λόγου, κατάπτυσον.  Διόνυσος ἴθι δὴ λέγ΄· οὐ γάρ μοὔστιν ἀλλ΄ ἀκουστέα τῶν σῶν προλόγων τῆς ὀρθότητος τῶν ἐπῶν.  Εὐριπίδης ἦν Οἰδίπους τὸ πρῶτον εὐδαίμων ἀνήρ  Αἰσχύλος μὰ τὸν Δί΄ οὐ δῆτ΄, ἀλλὰ κακοδαίμων φύσει, ὅντινά γε πρὶν φῦναι μὲν ̔απόλλων ἔφη ἀποκτενεῖν τὸν πατέρα, πρὶν καὶ γεγονέναι· πῶς οὗτος ἦν τὸ πρῶτον εὐδαίμων ἀνήρ;  Εὐριπίδης εἶτ΄ ἐγένετ΄ αὖθις ἀθλιώτατος βροτῶν.  Αἰσχύλος μὰ τὸν Δί΄ οὐ δῆτ΄, οὐ μὲν οὖν ἐπαύσατο. πῶς γάρ; ὅτε δὴ πρῶτον μὲν αὐτὸν γενόμενον χειμῶνος ὄντος ἐξέθεσαν ἐν ὀστράκῳ, ἵνα μὴ ΄κτραφεὶς γένοιτο τοῦ πατρὸς φονεύσ· εἶθ΄ ὡς Πόλυβον ἤρρησεν οἰδῶν τὼ πόδε· ἔπειτα γραῦν ἔγημεν αὐτὸς ὢν νέος καὶ πρός γε τούτοις τὴν ἑαυτοῦ μητέρα· εἶτ΄ ἐξετύφλωσεν αὑτόν.  Διόνυσος εὐδαίμων ἄρ΄ ἦν, εἰ κἀστρατήγησέν γε μετ΄ ̓ερασινίδου.  Εὐριπίδης ληρεῖσ· ἐγὼ δὲ τοὺς προλόγους καλοὺς ποιῶ.  Αἰσχύλος καὶ μὴν μὰ τὸν Δί΄ οὐ κατ΄ ἔπος γέ σου κνίσω τὸ ῥῆμ΄ ἕκαστον, ἀλλὰ σὺν τοῖσιν θεοῖς ἀπὸ ληκυθίου σου τοὺς προλόγους διαφθερῶ.  Εὐριπίδης ἀπὸ ληκυθίου σὺ τοὺς ἐμούσ;  Αἰσχύλος ἑνὸς μόνου. ποιεῖς γὰρ οὕτως ὥστ΄ ἐναρμόττειν ἅπαν, καὶ κῳδάριον καὶ ληκύθιον καὶ θύλακον, ἐν τοῖς ἰαμβείοισι. δείξω δ΄ αὐτίκα.  Εὐριπίδης ἰδού, σὺ δείξεισ;  Αἰσχύλος φημί.  Διόνυσος καὶ δὴ χρὴ λέγειν.  Εὐριπίδης Αἴγυπτοσ, ὡς ὁ πλεῖστος ἔσπαρται λόγοσ, ξὺν παισὶ πεντήκοντα ναυτίλῳ πλάτῃ ̓́αργος κατασχών  Αἰσχύλος ληκύθιον ἀπώλεσεν.  Διόνυσος τουτὶ τί ἦν τὸ ληκύθιον; οὐ κλαύσεται; λέγ΄ ἕτερον αὐτῷ πρόλογον, ἵνα καὶ γνῶ πάλιν.  Εὐριπίδης Διόνυσοσ, ὃς θύρσοισι καὶ νεβρῶν δοραῖς καθαπτὸς ἐν πεύκαισι Παρνασσὸν κάτα πηδᾷ χορεύων  Αἰσχύλος ληκύθιον ἀπώλεσεν.  Διόνυσος οἴμοι πεπλήγμεθ΄ αὖθις ὑπὸ τῆς ληκύθου.  Εὐριπίδης ἀλλ΄ οὐδὲν ἔσται πρᾶγμα· πρὸς γὰρ τουτονὶ τὸν πρόλογον οὐχ ἕξει προσάψαι λήκυθον. οὐκ ἔστιν ὅστις πάντ΄ ἀνὴρ εὐδαιμονεῖ· ἢ γὰρ πεφυκὼς ἐσθλὸς οὐκ ἔχει βίον, ἢ δυσγενὴς ὤν  Αἰσχύλος ληκύθιον ἀπώλεσεν.  Διόνυσος Εὐριπίδη  Εὐριπίδης τί ἔσθ΄;  Διόνυσος ὑφέσθαι μοι δοκεῖ· τὸ ληκύθιον γὰρ τοῦτο πνευσεῖται πολύ.  Εὐριπίδης οὐδ΄ ἂν μὰ τὴν Δήμητρα φροντίσαιμί γε· νυνὶ γὰρ αὐτοῦ τοῦτό γ΄ ἐκκεκόψεται.  Διόνυσος ἴθι δὴ λέγ΄ ἕτερον κἀπέχου τῆς ληκύθου.  Εὐριπίδης Σιδώνιόν ποτ΄ ἄστυ Κάδμος ἐκλιπὼν ̓αγήνορος παῖς  Αἰσχύλος ληκύθιον ἀπώλεσεν.  Διόνυσος ὦ δαιμόνι΄ ἀνδρῶν ἀποπρίω τὴν λήκυθον, ἵνα μὴ διακναίσῃ τοὺς προλόγους ἡμῶν.  Εὐριπίδης τὸ τί; ἐγὼ πρίωμαι τῷδ΄;  Διόνυσος ἐὰν πείθῃ γ΄ ἐμοί.  Εὐριπίδης οὐ δῆτ΄, ἐπεὶ πολλοὺς προλόγους ἕξω λέγειν ἵν΄ οὗτος οὐχ ἕξει προσάψαι ληκύθιον. Πέλοψ ὁ Ταντάλειος ἐς Πῖσαν μολὼν θοαῖσιν ἵπποις  Αἰσχύλος ληκύθιον ἀπώλεσεν.  Διόνυσος ὁρᾷσ, προσῆψεν αὖθις αὖ τὴν λήκυθον. ἀλλ΄ ὦγάθ΄ ἔτι καὶ νῦν ἀπόδος πάσῃ τέχνῃ· λήψει γὰρ ὀβολοῦ πάνυ καλήν τε κἀγαθήν.  Εὐριπίδης μὰ τὸν Δί΄ οὔπω γ΄· ἔτι γὰρ εἰσί μοι συχνοί. Οἰνεύς ποτ΄ ἐκ γῆς  Αἰσχύλος ληκύθιον ἀπώλεσεν.  Εὐριπίδης ἔασον εἰπεῖν πρῶθ΄ ὅλον με τὸν στίχον. Οἰνεύς ποτ΄ ἐκ γῆς πολύμετρον λαβὼν στάχυν θύων ἀπαρχάς  Αἰσχύλος ληκύθιον ἀπώλεσεν.  Διόνυσος μεταξὺ θύων; καὶ τίς αὔθ΄ ὑφείλετο;  Εὐριπίδης ἔα αὐτὸν ὦ τᾶν· πρὸς τοδὶ γὰρ εἰπάτω. Ζεύσ, ὡς λέλεκται τῆς ἀληθείας ὕπο  Διόνυσος ἀπολεῖ σ΄· ἐρεῖ γάρ, ληκύθιον ἀπώλεσεν. τὸ ληκύθιον γὰρ τοῦτ΄ ἐπὶ τοῖς προλόγοισί σου ὥσπερ τὰ σῦκ΄ ἐπὶ τοῖσιν ὀφθαλμοῖς ἔφυ. ἀλλ΄ ἐς τὰ μέλη πρὸς τῶν θεῶν αὐτοῦ τραποῦ.  Εὐριπίδης καὶ μὴν ἔχω γ΄ οἷς αὐτὸν ἀποδείξω κακὸν μελοποιὸν ὄντα καὶ ποιοῦντα ταὔτ΄ ἀεί.   Χορός τί ποτε πρᾶγμα γενήσεται; φροντίζειν γὰρ ἔγωγ΄ ἔχω, τίν΄ ἄρα μέμψιν ἐποίσει ἀνδρὶ τῷ πολὺ πλεῖστα δὴ καὶ κάλλιστα μέλη ποιήσαντι τῶν μέχρι νυνί. θαυμάζω γὰρ ἔγωγ΄ ὅπῃ μέμψεταί ποτε τοῦτον τὸν Βακχεῖον ἄνακτα, καὶ δέδοιχ΄ ὑπὲρ αὐτοῦ.  Εὐριπίδης πάνυ γε μέλη θαυμαστά· δείξει δὴ τάχα. εἰς ἓν γὰρ αὐτοῦ πάντα τὰ μέλη ξυντεμῶ.  Διόνυσος καὶ μὴν λογιοῦμαι ταῦτα τῶν ψήφων λαβών· διαύλιον προσαυλεῖ τις   Εὐριπίδης Φθιῶτ΄ ̓αχιλλεῦ, τί ποτ΄ ἀνδροδάικτον ἀκούων ἰὴ κόπον οὐ πελάθεις ἐπ΄ ἀρωγάν; ̔ερμᾶν μὲν πρόγονον τίομεν γένος οἱ περὶ λίμναν. ἰὴ κόπον οὐ πελάθεις ἐπ΄ ἀρωγάν;   Διόνυσος δύο σοὶ κόπω Αἰσχύλε τούτω.   Εὐριπίδης κύδιστ΄ ̓αχαιῶν ̓ατρέως πολυκοίρανε μάνθανέ μου παῖ. ἰὴ κόπον οὐ πελάθεις ἐπ΄ ἀρωγάν;   Διόνυσος τρίτος ᾠσχύλε σοὶ κόπος οὗτοσ.   Εὐριπίδης εὐφαμεῖτε· μελισσονόμοι δόμον ̓αρτέμιδος πέλας οἴγειν. ἰὴ κόπον οὐ πελάθεις ἐπ΄ ἀρωγάν; κύριός εἰμι θροεῖν ὅδιον κράτος αἴσιον ἀνδρῶν. ἰὴ κόπον οὐ πελάθεις ἐπ΄ ἀρωγάν;  Διόνυσος ὦ Ζεῦ βασιλεῦ τὸ χρῆμα τῶν κόπων ὅσον. ἐγὼ μὲν οὖν ἐς τὸ βαλανεῖον βούλομαι· ὑπὸ τῶν κόπων γὰρ τὼ νεφρὼ βουβωνιῶ.  Εὐριπίδης μὴ πρίν γ΄ <ἂν> ἀκούσῃς χἀτέραν στάσιν μελῶν ἐκ τῶν κιθαρῳδικῶν νόμων εἰργασμένην.  Διόνυσος ἴθι δὴ πέραινε, καὶ κόπον μὴ προστίθει.   Εὐριπίδης ὅπως ̓αχαιῶν δίθρονον κράτοσ, ̔ελλάδος ἥβασ, τοφλαττοθρατ τοφλαττοθρατ, Σφίγγα δυσαμεριᾶν πρύτανιν κύνα, πέμπει, τοφλαττοθρατ τοφλαττοθρατ, σὺν δορὶ καὶ χερὶ πράκτορι θούριος ὄρνισ, τοφλαττοθρατ τοφλαττοθρατ, κυρεῖν παρασχὼν ἰταμαῖς κυσὶν ἀεροφοίτοισ, τοφλαττοθρατ τοφλαττοθρατ, τὸ συγκλινές τ΄ ἐπ΄ Αἴαντι, τοφλαττοθρατ τοφλαττοθρατ.  Διόνυσος τί τὸ φλαττοθρατ τοῦτ΄ ἐστίν; ἐκ Μαραθῶνος ἢ πόθεν συνέλεξας ἱμονιοστρόφου μέλη;  Αἰσχύλος ἀλλ΄ οὖν ἐγὼ μὲν ἐς τὸ καλὸν ἐκ τοῦ καλοῦ ἤνεγκον αὔθ΄, ἵνα μὴ τὸν αὐτὸν Φρυνίχῳ λειμῶνα Μουσῶν ἱερὸν ὀφθείην δρέπων· οὗτος δ΄ ἀπὸ πάντων μὲν φέρει, πορνιδίων, σκολίων Μελήτου, Καρικῶν αὐλημάτων, θρήνων, χορειῶν. τάχα δὲ δηλωθήσεται. ἐνεγκάτω τις τὸ λύριον. καίτοι τί δεῖ λύρας ἐπὶ τούτων; ποῦ ΄στιν ἡ τοῖς ὀστράκοις αὕτη κροτοῦσα; δεῦρο Μοῦσ΄ Εὐριπίδου, πρὸς ἥνπερ ἐπιτήδεια ταῦτ΄ ᾄδειν μέλη.  Διόνυσος αὕτη ποθ΄ ἡ Μοῦσ΄ οὐκ ἐλεσβίαζεν, οὔ.   Αἰσχύλος ἀλκυόνεσ, αἳ παρ΄ ἀενάοις θαλάσσης κύμασι στωμύλλετε, τέγγουσαι νοτίοις πτερῶν ῥανίσι χρόα δροσιζόμεναι· αἵ θ΄ ὑπωρόφιοι κατὰ γωνίας εἱειειειλίσσετε δακτύλοις φάλαγγες ἱστόπονα πηνίσματα, κερκίδος ἀοιδοῦ μελέτασ, ἵν΄ ὁ φίλαυλος ἔπαλλε δελφὶς πρῴραις κυανεμβόλοις μαντεῖα καὶ σταδίουσ, οἰνάνθας γάνος ἀμπέλου, βότρυος ἕλικα παυσίπονον. περίβαλλ΄ ὦ τέκνον ὠλένασ. ὁρᾷς τὸν πόδα τοῦτον;   Διόνυσος ὁρῶ.   Αἰσχύλος τί δαί; τοῦτον ὁρᾷσ;   Διόνυσος ὁρῶ.   Αἰσχύλος τοιαυτὶ μέντοι σὺ ποιῶν τολμᾷς τἀμὰ μέλη ψέγειν, ἀνὰ τὸ δωδεκαμήχανον Κυρήνης μελοποιῶν; τὰ μὲν μέλη σου ταῦτα· βούλομαι δ΄ ἔτι τὸν τῶν μονῳδιῶν διεξελθεῖν τρόπον. ὦ νυκτὸς κελαινοφαὴς ὄρφνα, τίνα μοι δύστανον ὄνειρον πέμπεις ἐξ ἀφανοῦσ, ̓αίδα πρόμολον, ψυχὰν ἄψυχον ἔχοντα, μελαίνας Νυκτὸς παῖδα, φρικώδη δεινὰν ὄψιν, μελανονεκυείμονα, φόνια φόνια δερκόμενον, μεγάλους ὄνυχας ἔχοντα. ἀλλά μοι ἀμφίπολοι λύχνον ἅψατε κάλπισί τ΄ ἐκ ποταμῶν δρόσον ἄρατε, θέρμετε δ΄ ὕδωρ, ὡς ἂν θεῖον ὄνειρον ἀποκλύσω. ἰὼ πόντιε δαῖμον, τοῦτ΄ ἐκεῖν΄· ἰὼ ξύνοικοι, τάδε τέρα θεάσασθε. τὸν ἀλεκτρυόνα μου συναρπάσασα φρούδη Γλύκη. Νύμφαι ὀρεσσίγονοι. ὦ Μανία ξύλλαβε. ἐγὼ δ΄ ἁ τάλαινα προσέχουσ΄ ἔτυχον ἐμαυτῆς ἔργοισι, λίνου μεστὸν ἄτρακτον εἱειειειλίσσουσα χεροῖν κλωστῆρα ποιοῦσ΄, ὅπως κνεφαῖος εἰς ἀγορὰν φέρουσ΄ ἀποδοίμαν· ὁ δ΄ ἀνέπτατ΄ ἀνέπτατ΄ ἐς αἰθέρα κουφοτάταις πτερύγων ἀκμαῖσ· ἐμοὶ δ΄ ἄχε΄ ἄχεα κατέλιπε, δάκρυα δάκρυά τ΄ ἀπ΄ ὀμμάτων ἔβαλον ἔβαλον ἁ τλάμων. ἀλλ΄ ὦ Κρῆτεσ, ̓́ιδας τέκνα, τὰ τόξα λαβόντες ἐπαμύνατε, τὰ κῶλά τ΄ ἀμπάλλετε κυκλούμενοι τὴν οἰκίαν. ἅμα δὲ Δίκτυννα παῖς ̓́αρτεμις καλὰ τὰς κυνίσκας ἔχουσ΄ ἐλθέτω διὰ δόμων πανταχῇ, σὺ δ΄ ὦ Διὸς διπύρους ἀνέχουσα λαμπάδας ὀξυτάτας χεροῖν ̔εκάτα παράφηνον ἐς Γλύκησ, ὅπως ἂν εἰσελθοῦσα φωράσω.  Διόνυσος παύσασθον ἤδη τῶν μελῶν.  Αἰσχύλος κἄμοιγ΄ ἅλισ. ἐπὶ τὸν σταθμὸν γὰρ αὐτὸν ἀγαγεῖν βούλομαι, ὅπερ ἐξελέγξει τὴν ποίησιν νῷν μόνον. τὸ γὰρ βάρος νὼ βασανιεῖ τῶν ῥημάτων.  Διόνυσος ἴτε δεῦρό νυν, εἴπερ γε δεῖ καὶ τοῦτό με ἀνδρῶν ποιητῶν τυροπωλῆσαι τέχνην.   Χορός ἐπίπονοί γ΄ οἱ δεξιοί. τόδε γὰρ ἕτερον αὖ τέρας νεοχμόν, ἀτοπίας πλέων, ὃ τίς ἂν ἐπενόησεν ἄλλοσ;  μὰ τὸν ἐγὼ μὲν οὐδ΄ ἂν εἴ τις ἔλεγέ μοι τῶν ἐπιτυχόντων, ἐπιθόμην, ἀλλ΄ ᾠόμην ἂν αὐτὸν αὐτὰ ληρεῖν.  Διόνυσος ἴθι δὴ παρίστασθον παρὰ τὼ πλάστιγγ΄,  Αἰσχύλος καί Εὐριπίδης ἰδού.  Διόνυσος καὶ λαβομένω τὸ ῥῆμ΄ ἑκάτερος εἴπατον, καὶ μὴ μεθῆσθον, πρὶν ἂν ἐγὼ σφῷν κοκκύσω.  Αἰσχύλος καὶ Εὐριπίδης ἐχόμεθα.  Διόνυσος τοὔπος νῦν λέγετον ἐς τὸν σταθμόν.  Εὐριπίδης εἴθ΄ ὤφελ΄ ̓αργοῦς μὴ διαπτάσθαι σκάφοσ.  Αἰσχύλος Σπερχειὲ ποταμὲ βουνόμοι τ΄ ἐπιστροφαί.  Διόνυσος κόκκυ, μέθεσθε· καὶ πολύ γε κατωτέρω χωρεῖ τὸ τοῦδε.  Εὐριπίδης καὶ τί ποτ΄ ἐστὶ ταἴτιον;  Διόνυσος ὅτι εἰσέθηκε ποταμόν, ἐριοπωλικῶς ὑγρὸν ποιήσας τοὔπος ὥσπερ τἄρια, σὺ δ΄ εἰσέθηκας τοὔπος ἐπτερωμένον.  Εὐριπίδης ἀλλ΄ ἕτερον εἰπάτω τι κἀντιστησάτω.  Διόνυσος λάβεσθε τοίνυν αὖθισ.  Αἰσχύλος καί Εὐριπίδης ἢν ἰδού.  Διόνυσος λέγε.  Εὐριπίδης οὐκ ἔστι Πειθοῦς ἱερὸν ἄλλο πλὴν λόγοσ.  Αἰσχύλος μόνος θεῶν γὰρ Θάνατος οὐ δώρων ἐρᾷ.  Διόνυσος μέθεσθε μέθεσθε· καὶ τὸ τοῦδέ γ΄ αὖ ῥέπει· θάνατον γὰρ εἰσέθηκε βαρύτατον κακόν.  Εὐριπίδης ἐγὼ δὲ πειθώ γ΄ ἔπος ἄριστ΄ εἰρημένον.  Διόνυσος πειθὼ δὲ κοῦφόν ἐστι καὶ νοῦν οὐκ ἔχον. ἀλλ΄ ἕτερον αὖ ζήτει τι τῶν βαρυστάθμων, ὅ τι σοι καθέλξει, καρτερόν τε καὶ μέγα.  Εὐριπίδης φέρε ποῦ τοιοῦτον δῆτά μοὐστί; ποῦ;  Διόνυσος φράσω· βέβληκ΄ ̓αχιλλεὺς δύο κύβω καὶ τέτταρα. λέγοιτ΄ ἄν, ὡς αὕτη ΄στὶ λοιπὴ σφῷν στάσισ.  Εὐριπίδης σιδηροβριθές τ΄ ἔλαβε δεξιᾷ ξύλον.  Αἰσχύλος ἐφ΄ ἅρματος γὰρ ἅρμα καὶ νεκρῷ νεκρόσ.  Διόνυσος ἐξηπάτηκεν αὖ σὲ καὶ νῦν.  Εὐριπίδης τῷ τρόπῳ;  Διόνυσος δύ΄ ἅρματ΄ εἰσέθηκε καὶ νεκρὼ δύο, οὓς οὐκ ἂν ἄραιντ΄ οὐδ΄ ἑκατὸν Αἰγύπτιοι.  Αἰσχύλος καὶ μηκέτ΄ ἔμοιγε κατ΄ ἔποσ, ἀλλ΄ ἐς τὸν σταθμὸν αὐτὸς τὰ παιδί΄ ἡ γυνὴ Κηφισοφῶν ἐμβὰς καθήσθω, συλλαβὼν τὰ βιβλία· ἐγὼ δὲ δύ΄ ἔπη τῶν ἐμῶν ἐρῶ μόνον.  Διόνυσος ἅνδρες φίλοι, κἀγὼ μὲν αὐτοὺς οὐ κρινῶ. οὐ γὰρ δι΄ ἔχθρας οὐδετέρῳ γενήσομαι. τὸν μὲν γὰρ ἡγοῦμαι σοφὸν τῷ δ΄ ἥδομαι.  Πλούτων οὐδὲν ἄρα πράξεις ὧνπερ ἦλθες οὕνεκα;  Διόνυσος ἐὰν δὲ κρίνω;  Πλούτων τὸν ἕτερον λαβὼν ἄπει, ὁπότερον ἂν κρίνῃσ, ἵν΄ ἔλθῃς μὴ μάτην.  Διόνυσος εὐδαιμονοίησ. φέρε πύθεσθέ μου ταδί. ἐγὼ κατῆλθον ἐπὶ ποιητήν. τοῦ χάριν; ἵν΄ ἡ πόλις σωθεῖσα τοὺς χοροὺς ἄγῃ. ὁπότερος οὖν ἂν τῇ πόλει παραινέσῃ μᾶλλόν τι χρηστόν, τοῦτον ἄξειν μοι δοκῶ. πρῶτον μὲν οὖν περὶ ̓αλκιβιάδου τίν΄ ἔχετον γνώμην ἑκάτεροσ; ἡ πόλις γὰρ δυστοκεῖ.  Εὐριπίδης ἔχει δὲ περὶ αὐτοῦ τίνα γνώμην;  Διόνυσος τίνα; ποθεῖ μέν, ἐχθαίρει δέ, βούλεται δ΄ ἔχειν. ἀλλ΄ ὅ τι νοεῖτον εἴπατον τούτου πέρι.  Εὐριπίδης μισῶ πολίτην, ὅστις ὠφελεῖν πάτραν βραδὺς πέφυκε μεγάλα δὲ βλάπτειν ταχύσ, καὶ πόριμον αὑτῷ τῇ πόλει δ΄ ἀμήχανον.  Διόνυσος εὖ γ΄ ὦ Πόσειδον· σὺ δὲ τίνα γνώμην ἔχεισ;  Δισ. οὐ χρὴ λέοντος σκύμνον ἐν πόλει τρέφειν, μάλιστα μὲν λέοντα μὴ ν΄ πόλει τρέφειν, ἢν δ΄ ἐκτραφῇ τισ, τοῖς τρόποις ὑπηρετεῖν.  Διόνυσος νὴ τὸν Δία τὸν σωτῆρα δυσκρίτως γ΄ ἔχω· ὁ μὲν σοφῶς γὰρ εἶπεν, ὁ δ΄ ἕτερος σαφῶσ. ἀλλ΄ ἔτι μίαν γνώμην ἑκάτερος εἴπατον περὶ τῆς πόλεως ἥντιν΄ ἔχετον σωτηρίαν.  Εὐριπίδης εἴ τις πτερώσας Κλεόκριτον Κινησίᾳ, αἴροιεν αὖραι πελαγίαν ὑπὲρ πλάκα.  Διόνυσος γέλοιον ἂν φαίνοιτο· νοῦν δ΄ ἔχει τίνα;  Εὐριπίδης εἰ ναυμαχοῖεν κᾆτ΄ ἔχοντες ὀξίδας ῥαίνοιεν ἐς τὰ βλέφαρα τῶν ἐναντίων. ἐγὼ μὲν οἶδα καὶ θέλω φράζειν.  Διόνυσος λέγε.  Εὐριπίδης ὅταν τὰ νῦν ἄπιστα πίσθ΄ ἡγώμεθα, τὰ δ΄ ὄντα πίστ΄ ἄπιστα.  Διόνυσος πῶσ; οὐ μανθάνω. ἀμαθέστερόν πως εἰπὲ καὶ σαφέστερον.  Εὐριπίδης εἰ τῶν πολιτῶν οἷσι νῦν πιστεύομεν, τούτοις ἀπιστήσαιμεν, οἷς δ΄ οὐ χρώμεθα, τούτοισι χρησαίμεσθ΄, ἴσως σωθεῖμεν ἄν. εἰ νῦν γε δυστυχοῦμεν ἐν τούτοισι, πῶς τἀναντί΄ <ἂν> πράττοντες οὐ σῳζοίμεθ΄ ἄν;  Διόνυσος εὖ γ΄ ὦ Παλάμηδεσ, ὦ σοφωτάτη φύσισ. ταυτὶ πότερ΄ αὐτὸς ηὗρες ἢ Κηφισοφῶν;  Εὐριπίδης ἐγὼ μόνοσ· τὰς δ΄ ὀξίδας Κηφισοφῶν. τί δαὶ σύ; τί λέγεισ;  Αἰσχύλος τὴν πόλιν νῦν μοι φράσον πρῶτον τίσι χρῆται· πότερα τοῖς χρηστοῖσ;  Διόνυσος πόθεν; μισεῖ κάκιστα.  Αἰσχύλος τοῖς πονηροῖς δ΄ ἥδεται;  Διόνυσος οὐ δῆτ΄ ἐκείνη γ΄, ἀλλὰ χρῆται πρὸς βίαν.  Αἰσχύλος πῶς οὖν τις ἂν σώσειε τοιαύτην πόλιν, ᾗ μήτε χλαῖνα μήτε σισύρα συμφέρει;  Διόνυσος εὕρισκε νὴ Δί΄, εἴπερ ἀναδύσει πάλιν.  Αἰσχύλος ἐκεῖ φράσαιμ΄ ἄν· ἐνθαδὶ δ΄ οὐ βούλομαι.  Διόνυσος μὴ δῆτα σύ γ΄, ἀλλ΄ ἐνθένδ΄ ἀνίει τἀγαθά.  Αἰσχύλος τὴν γῆν ὅταν νομίσωσι τὴν τῶν πολεμίων εἶναι σφετέραν, τὴν δὲ σφετέραν τῶν πολεμίων, πόρον δὲ τὰς ναῦς ἀπορίαν δὲ τὸν πόρον.  Διόνυσος εὖ, πλήν γ΄ ὁ δικαστὴς αὐτὰ καταπίνει μόνοσ.  Πλούτων κρίνοις ἄν.  Διόνυσος αὕτη σφῷν κρίσις γενήσεται· αἱρήσομαι γὰρ ὅνπερ ἡ ψυχὴ θέλει.  Εὐριπίδης μεμνημένος νυν τῶν θεῶν οὓς ὤμοσας ἦ μὴν ἀπάξειν μ΄ οἴκαδ΄, αἱροῦ τοὺς φίλουσ.  Διόνυσος ἡ γλῶττ΄ ὀμώμοκ΄, Αἰσχύλον δ΄ αἱρήσομαι.  Εὐριπίδης τί δέδρακας ὦ μιαρώτατ΄ ἀνθρώπων;  Διόνυσος ἐγώ; ἔκρινα νικᾶν Αἰσχύλον. τιὴ γὰρ οὔ;  Εὐριπίδης αἴσχιστον ἔργον προσβλέπεις μ΄ εἰργασμένοσ;  Διόνυσος τί δ΄ αἰσχρόν, ἢν μὴ τοῖς θεωμένοις δοκῇ;  Εὐριπίδης ὦ σχέτλιε περιόψει με δὴ τεθνηκότα;  Διόνυσος τίς οἶδεν εἰ τὸ ζῆν μέν ἐστι κατθανεῖν, τὸ πνεῖν δὲ δειπνεῖν, τὸ δὲ καθεύδειν κῴδιον;  Πλούτων χωρεῖτε τοίνυν ὦ Διόνυσ΄ εἴσω.  Διόνυσος τί δαί;  Πλούτων ἵνα ξενίσω <΄γὼ> σφὼ πρὶν ἀποπλεῖν.  Διόνυσος εὖ λέγεις νὴ τὸν Δί΄· οὐ γὰρ ἄχθομαι τῷ πράγματι.   Χορός μακάριός γ΄ ἀνὴρ ἔχων ξύνεσιν ἠκριβωμένην. πάρα δὲ πολλοῖσιν μαθεῖν. ὅδε γὰρ εὖ φρονεῖν δοκήσας πάλιν ἄπεισιν οἴκαδ΄ αὖ, ἐπ΄ ἀγαθῶ μὲν τοῖς πολίταισ, ἐπ΄ ἀγαθῷ δὲ τοῖς ἑαυτοῦ ξυγγενέσι τε καὶ φίλοισι, διὰ τὸ συνετὸς εἶναι.  Χορός χαρίεν οὖν μὴ Σωκράτει παρακαθήμενον λαλεῖν, ἀποβαλόντα μουσικὴν τά τε μέγιστα παραλιπόντα τῆς τραγῳδικῆς τέχνησ. τὸ δ΄ ἐπὶ σεμνοῖσιν λόγοισι καὶ σκαριφησμοῖσι λήρων διατριβὴν ἀργὸν ποιεῖσθαι, παραφρονοῦντος ἀνδρόσ.    Πλούτων ἄγε δὴ χαίρων Αἰσχύλε χώρει, καὶ σῷζε πόλιν τὴν ἡμετέραν γνώμαις ἀγαθαῖς καὶ παίδευσον τοὺς ἀνοήτουσ· πολλοὶ δ΄ εἰσίν· καὶ δὸς τουτὶ Κλεοφῶντι φέρων καὶ τουτὶ τοῖσι πορισταῖς Μύρμηκί θ΄ ὁμοῦ καὶ Νικομάχῳ, τόδε δ΄ ̓αρχενόμῳ· καὶ φράζ΄ αὐτοῖς ταχέως ἥκειν ὡς ἐμὲ δευρὶ καὶ μὴ μέλλειν· κἂν μὴ ταχέως ἥκωσιν, ἐγὼ νὴ τὸν ̓απόλλω στίξας αὐτοὺς καὶ συμποδίσας μετ΄ ̓αδειμάντου τοῦ Λευκολόφου κατὰ γῆς ταχέως ἀποπέμψω.   Αἰσχύλος ταῦτα ποιήσω· σὺ δὲ τὸν θᾶκον τὸν ἐμὸν παράδος Σοφοκλεῖ τηρεῖν καὶ διασῴζειν, ἢν ἄρ΄ ἐγώ ποτε δεῦρ΄ ἀφίκωμαι. τοῦτον γὰρ ἐγὼ σοφίᾳ κρίνω δεύτερον εἶναι. μέμνησο δ΄ ὅπως ὁ πανοῦργος ἀνὴρ καὶ ψευδολόγος καὶ βωμολόχος μηδέποτ΄ ἐς τὸν θᾶκον τὸν ἐμὸν μηδ΄ ἄκων ἐγκαθεδεῖται.  Πλούτων φαίνετε τοίνυν ὑμεῖς τούτῳ λαμπάδας ἱεράσ, χἄμα προπέμπετε τοῖσιν τούτου τοῦτον μέλεσιν καὶ μολπαῖσιν κελαδοῦντεσ.  Χορός πρῶτα μὲν εὐοδίαν ἀγαθὴν ἀπιόντι ποιητῇ ἐς φάος ὀρνυμένῳ δότε δαίμονες οἱ κατὰ γαίασ, τῇ δὲ πόλει μεγάλων ἀγαθῶν ἀγαθὰς ἐπινοίασ. πάγχυ γὰρ ἐκ μεγάλων ἀχέων παυσαίμεθ΄ ἂν οὕτως ἀργαλέων τ΄ ἐν ὅπλοις ξυνόδων. Κλεοφῶν δὲ μαχέσθω κἄλλος ὁ βουλόμενος τούτων πατρίοις ἐν ἀρούραισ.