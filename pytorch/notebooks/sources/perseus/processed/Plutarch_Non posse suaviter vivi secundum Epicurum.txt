     Κωλώτηεζ ὁ ̔επικούρου συνήθης βιβλίον ἐξέδωκεν ἐπιγράψας  ὅτι κατὰ τὰ τῶν ἄλλων φιλοσόφων  δόγματα οὐδὲ ζῆν ἔστιν. ὅσα τοίνυν ἡμῖν ἐπῆλθεν εἰπεῖν πρὸς αὐτὸν ὑπὲρ τῶν φιλοσόφων, ἐγράφη πρότερον. ἐπεὶ δὲ καὶ τῆς σχολῆς διαλυθείσης  ἐγένοντο λόγοι πλείονες ἐν τῷ περιπάτῳ πρὸς τὴν αἵρεσιν, ἔδοξέ μοι καὶ τούτους ἀναλαβεῖν, εἰ καὶ δι΄ ἄλλο μηδὲν ἀλλ΄ ἐνδείξεως ἕνεκα τοῖς εὐθύνουσιν ἑτέρουσ, ὅτι δεῖ τοὺς λόγους ἕκαστον ὧν ἐλέγχει καὶ τὰ γράμματα μὴ παρέργως διελθεῖν μηδὲ φωνὰς ἀλλαχόθεν ἄλλας ἀποσπῶντα καὶ ῥήμασιν ἄνευ πραγμάτων ἐπιτιθέμενον παρακρούεσθαι τοὺς ἀπείρουσ.     προελθόντων γὰρ ἡμῶν εἰς τὸ γυμνάσιον ὥσπερ εἰώθειμεν ἐκ τῆς διατριβῆσ, Ζεύξιππος  ἐμοὶ  μέν ἔφη  δοκεῖ πολὺ τῆς προσηκούσης ὁ λόγος εἰρῆσθαι παρρησίας μαλακώτερον· ἀπίασι δ΄  ἡμῖν  ἐγκαλοῦντες οἱ περὶ ̔ηρακλείδην, τοῦ ̓επικούρου καὶ τοῦ Μητροδώρου, ἡμῖν μηδὲν αἰτίων ὄντων, θρασύτερον καθαψαμένοισ. καὶ ὁ Θέων  εἶτ΄ οὐκ ἔλεγες εἶπεν  ὅτι τοῖς ἐκείνων ὁ Κωλώτης παραβαλλόμενος εὐφημότατος ἀνδρῶν φαίνεται; τὰ γὰρ  ἐν ἀνθρώποις αἴσχιστα ῥήματα, βωμολοχίασ, ληκυθισμοὺσ, ἀλαζονείασ, ἑταιρήσεισ, ἀνδροφονίασ, βαρυστόνουσ, πολυφθόρουσ, βαρυεγκεφάλους συναγαγόντες ̓αριστοτέλους καὶ Σωκράτους καὶ Πυθαγόρου  καὶ Πρωταγόρου καὶ Θεοφράστου καὶ ̔ηρακλείδου  καὶ ̔ιππάρχου καὶ τίνος γὰρ οὐχὶ τῶν ἐπιφανῶν;̓ κατεσκέδασαν· ὥστ΄, εἰ καὶ τἄλλα πάντα σοφῶς εἶχεν αὐτοῖσ, διὰ τὰς βλασφημίας ταύτας καὶ κατηγορίας πορρωτάτω σοφίας ἂν εἴργεσθαι·  φθόνος γὰρ ἔξω θείου χοροῦ καὶ ζηλοτυπία δι΄ ἀσθένειαν ἀποκρύψαι  μὴ δυναμένη τὸ ἀλγοῦν ὑπολαβὼν οὖν ̓αριστόδημος ̔ηρακλείδης μὲν  οὖν  ἔφη γραμματικὸς ὤν, ἀντὶ τῆς  ποιητικῆς τύρβησ, ὡς ἐκεῖνοι λέγουσι, καὶ τῶν ̔ομήρου μωρολογημάτων ἀποτίνει ταύτας ̓επικούρῳ χάριτασ, ἢ ὅτι Μητρόδωρος ἐν γράμμασι τοσούτοις τῷ  ποιητῇ λελοιδόρηκεν. ἀλλ΄ ἐκείνους μὲν ἐῶμεν, ὦ Ζεύξιππε· τὸ δ΄ ἐν ἀρχῇ τῶν λόγων ῥηθὲν πρὸς τοὺς ἄνδρασ, ὡς οὐκ ἔστι ξῆν κατ΄ αὐτούσ, τί οὐ μᾶλλον, ἐπεὶ κέκμηκεν οὗτοσ, αὐτοὶ δι΄ ἑαυτῶν  περαίνομεν ἅμα καὶ Θέωνα παραλαβόντεσ; καὶ ὁ Θέων πρὸς αὐτὸν  ἀλλ΄ οὗτος μέν ἔφη  ὁ ἆθλος ἑτέροις ἐκτετέλεσται πρὸ ἡμῶν.  νῦν αὖτε σκοπὸν ἄλλον,  εἰ δοκεῖ, θέμενοι τοιαύτῃ τινὶ δίκῃ μετίωμεν ὑπὲρ   τῶν φιλοσόφων τοὺς ἄνδρασ· ἀποδεῖξαι γάρ, ἄνπερ ᾖ δυνατόν, ἐπιχειρήσωμεν, ὅτι μηδὲ ζῆν ἡδέως ἔστιν κατ΄ αὐτούσ. παπαί εἶπον ἔγωγε γελάσας  εἰς τὴν γαστέρα τοῖς ἀνδράσιν ἔοικας ἐναλεῖσθαι, καὶ τὴν περὶ τῶν κρεῶν ἐπάξειν, ἀφαιρούμενος ἡδονὴν ἀνθρώπων  βοώντων  οὐ γὰρ πυγμάχοι εἰμὲν ἀμύμονες  οὐδὲ ῥήτορες οὐδὲ προστάται δήμων οὐδ΄ ἄρχοντεσ,  ἀεὶ δ΄ ἡμῖν δαίς τε φίλη  καὶ πᾶσα διὰ σαρκὸς ἐπιτερπὴς κίνησις ἐφ΄ ἡδονὴν  τινα καὶ χαρὰν ψυχῆς ἀναπεμπομένη. δοκεῖς οὖν μοι μὴ τὸ ἔαρ ἐξαιρεῖν ὥς φασιν, ἀλλὰ τὸ ζῆν ἀφαιρεῖσθαι τοὺς ἄνδρασ, εἰ τὸ ζῆν ἡδέως μὴ  ἀπολείψεις αὐτοῖσ. τί  οὖν εἶπεν ὁ Θέων  εἰ δοκιμάζεις τὸν λόγον, αὐτὸς οὐ χρῇ παρόντι; χρήσομαι εἶπον ἀκροώμενος καὶ ἀποκρινόμενοσ, ἂν δέησθε· τὴν δ΄ ἡγεμονίαν ὑμῖν παραδίδωμι μικρὰ  δὴ προφασισαμένου τοῦ Θέωνοσ, ̓αριστόδημος  ὡς σύντομον ἔφη  καὶ λείαν ἔχων ὁδὸν ἀπετάφρευσας ἡμῖν πρὸς τὸν λόγον, οὐκ ἐάσας περὶ τοῦ καλοῦ πρότερον εὐθύνας ὑποσχεῖν τὴν αἵρεσιν. ἀνθρώπους γάρ, ἡδονὴν ὑποτιθεμένους τέλοσ, οὐκ ἔστιν  ἐξελάσαι τοῦ ἡδέως ζῆν ῥᾴδιον· τοῦ δὲ καλῶς ἐκπεσόντες ἅμα καὶ τοῦ ἡδέως συνεξέπιπτον· ἐπεὶ τὸ ἡδέως ζῆν ἄνευ τοῦ καλῶς ἀνύπαρκτόν ἐστιν, ὡς αὐτοὶ λέγουσι.    καὶ ὁ Θέων ἀλλὰ  τοῦτο μέν εἶπεν  ἂν   δόξῃ, τοῦ λόγου προϊόντος ἀναθησόμεθα· νῦν δὲ χρησόμεθα τοῖς διδομένοις ὑπ΄ αὐτῶν. οἴονται δὲ περὶ γαστέρα τἀγαθὸν εἶναι καὶ τοὺς ἄλλους πόρους τῆς σαρκὸς ἅπαντασ, δι΄ ὧν ἡδονὴ καὶ μὴ ἀλγηδὼν ἐπεισέρχεται· καὶ πάντα τὰ καλὰ καὶ σοφὰ ἐξευρήματα  τῆς περὶ γαστέρα ἡδονῆς ἕνεκα γεγονέναι καὶ τῆς ὑπὲρ ταύτης ἐλπίδος ἀγαθῆσ, ὡς ὁ σοφὸς εἴρηκε Μητρόδωροσ. αὐτόθεν μὲν οὖν, ὦ ἑταῖρε, φαίνονται γλίσχρον τι καὶ σαπρὸν καὶ οὐ βέβαιον αἴτιον τἀγαθοῦ λαμβάνοντεσ, ἀλλὰ τοῖς πόροις τούτοισ, δι΄  ὧν ἡδονὰσ; ἐπεισάγονται, καὶ πρὸς ἀλγηδόνας ὁμοίως   κατατετρημένον, μᾶλλον δ΄  ἡδονὴν μὲν ὀλίγοις ἀλγηδόνα δὲ πᾶσι τοῖς μορίοις δεχόμενον. πᾶσα γὰρ ἡδονὴ περὶ  ἄρθρα καὶ νεῦρα καὶ πόδας καὶ χεῖρασ, οἷς ἐνοικίζεται τὰ δεινὰ πάθη καὶ σχέτλια,  ποδαγρικὰ καὶ ῥευματικὰ καὶ φαγεδαινικὰ καὶ διαβρώσεις καὶ ἀποσήψεισ· ὀσμῶν δὲ καὶ χυμῶν τὰ ἣδιστα προσαγαγὼν τῷ σώματι μικρὸν εὑρήσεις χωρίον ἐν αὐτῷ παντάπασι τὸ κινούμενον λείως καὶ προσηνῶσ, τὰ δ΄ ἄλλα πολλάκις δυσχεραίνει καὶ  ἀγανακτεῖ· πυρὶ δὲ καὶ σιδήρῳ καὶ δήγματι καὶ ὑστριχίσιν οὐδὲν ἀπαθὲς οὐδ΄ ἀναίσθητον ἀλγηδόνοσ, ἀλλὰ καὶ καῦμα καὶ ῥῖγος εἰς ἅπαντα καταδύεται  καὶ πυρετόσ· αἱ δ΄ ἡδοναὶ καθάπερ αὖραι πρὸς ἑτέραις ἕτεραι τοῦ σώματος ἄκραις ἐπιγελῶσαι  διαχέονται, καὶ ὁ χρόνος ὁ μὲν τούτων οὐ πολὺς ἀλλ΄ ὥσπερ οἱ διᾴττοντες ἔξαψιν ἅμα καὶ σβέσιν ἐν τῇ σαρκὶ λαμβάνουσιν εἷς δὲ τοῦ πόνου μάρτυς ὁ Αἰσχύλου Φιλοκτήτης ἱκανόσ· οὐ γὰρ ὁ δράκων, φησίν, ἀνῆκεν   ἀλλ΄ ἐνῴκισε   δεινὴν στομάτων ἔκφυσιν, ποδὸς λαβεῖν.   ὀλισθείη  ἀλγηδὼν οὐχ ἕτερα τοιαῦτα κινοῦσα καὶ γαργαλίζουσα τοῦ σώματοσ· ἀλλ΄ ὥσπερ τὸ τῆς  μηδικῆς σπέρμα πολυκαμπὲς καὶ σκαληνὸν ἐμφύεται τῇ γῇ καὶ διαμένει πολὺν χρόνον ὑπὸ τραχύτητοσ, οὕτως ὁ πόνος ἄγκιστρα καὶ ῥίζας διασπείρων καὶ συμπλεκόμενος τῇ σαρκὶ καὶ παραμένων οὐχ ἡμέρας οὐδὲ νύκτας μόνον ἀλλὰ καὶ ὥρας ἐτῶν ἐνίοις καὶ  περιόδους ὀλυμπιακὰσ, μόλις ὑπ΄ ἄλλων πόνων ὥσπερ ἥλων σφοδροτέρων ἐκκρουόμενος ἀπαλλάττεται. τίς  γὰρ ἔπιε χρόνον τοσοῦτον ἢ ἔφαγεν, ὅσον  διψῶσιν οἱ πυρέττοντες καὶ πεινῶσιν οἱ πολιορκούμενοι; ποῦ δ΄ ἔστιν ἄνεσις καὶ κοινωνία μετὰ φίλων,  ἐφ΄ ὅσον κολάζουσι καὶ στρεβλοῦσι τύραννοι; καὶ γὰρ τοῦτο τῆς τοῦ σώματος φαυλότητος καὶ ἀφυΐας πρὸς τὸ ἡδέως ζῆν ἐστιν, ὅτι τοὺς πόνους ὑπομένει μᾶλλον ἢ τὰς ἡδονὰς καὶ πρὸς ἐκείνους ἔχει ῥώμην καὶ δύναμιν, ἐν δὲ ταύταις ἀσθενὲς  ἐστι καὶ ἁψίκορον. τὸ δ΄ ἡδέως ζῆν ἂν ἅπτωνται  πλείονα περὶ τούτου λέγειν οὐκ ἐῶσιν ἡμᾶσ,  ὁμολογοῦντες αὐτοὶ μικρὸν εἶναι τὸ τῆς σαρκὸς ἡδύ, μᾶλλον δ΄ ἀκαρέσ, εἴ γε δὴ μὴ κενολογοῦσι μηδ΄ ἀλαζονεύονται, Μητρόδωρος μὲν λέγων ὅτι  πολλάκις προσεπτύσαμεν ταῖς τοῦ σώματος ἡδοναῖσ, ̓επίκουρος   δὲ καὶ γελᾶν φησι ταῖς ὑπερβολαῖς τοῦ περὶ τὸ σῶμα νοσήματος πολλάκις κάμνοντα τὸν σοφόν οἷς οὖν οἱ πόνοι τοῦ σώματος οὕτως εἰσὶν ἐλαφροὶ καὶ ῥᾴδιοι, πῶς ἔνεστί τι ταῖς ἡδοναῖς ἀξιόλογον; καὶ γὰρ εἰ μὴ χρόνῳ μηδὲ μεγέθει τῶν πόνων ἀποδέουσιν,  ἀλλὰ περὶ πόνους ἔχουσι, καὶ πέρας αὐταῖς κοινὸν ̓επίκουρος τὴν παντὸς τοῦ ἀλγοῦντος ὑπεξαίρεσιν ἐπιτέθεικεν, ὡς τῆς φύσεως ἄχρι τοῦ λῦσαι τὸ ἀλγεινὸν αὐξούσης τὸ ἡδύ, περαιτέρω δὲ μὴ ἐώσης προελθεῖν κατὰ τὸ μέγεθοσ, ἀλλὰ ποικιλμοὺς  τινας οὐκ ἀναγκαίουσ, ὅταν ἐν τῷ μὴ πονεῖν γένηται, δεχομένης ἡ δ΄ ἐπὶ τοῦτο μετ΄ ὀρέξεως πορεία, μέτρον ἡδονῆς οὖσα, κομιδῇ βραχεῖα καὶ σύντομος  ὅθεν αἰσθόμενοι τῆς ἐνταῦθα γλισχρότητος ὥσπερ ἐκ χωρίου λυπροῦ τοῦ σώματος μεταφέρουσι τὸ τέλος  εἰς τὴν ψυχήν, ὡς ἐκεῖ νομὰς καὶ λειμῶνας ἀμφιλαφεῖς ἡδονῶν ἕξοντες  ἐν δ΄ ̓ιθάκῃ οὔτ΄ ἂρ δρόμοι εὐρέες οὔτε τι λειμών  οὔτε λείη περὶ τὸ σαρκίδιον ἡ ἀπόλαυσις ἀλλὰ  τραχεῖα, μεμιγμένη πρὸς πολὺ τὸ ἀλλότριον καὶ σφυγματῶδεσ.    ὑπολαβὼν οὖν ὁ Ζεύξιππος  εἶτ΄ οὐ καλῶς ἔφη δοκοῦσί σοι ποιεῖν οἱ ἄνδρεσ, ἀρχόμενοι μὲν  ἀπὸ τοῦ σώματοσ, ἐν ᾧ πρῶτον ἐφάνη γένεσισ, εἶτ̓ ἰόντες ἐπὶ τὴν ψυχὴν ὡς βεβαιοτέραν καὶ τὸ πᾶν ἐν ταύτῃ τελειοῦντεσ; καλῶς νὴ Δί΄ ἔφην  ἐγὼ  καὶ κατὰ φύσιν, εἴ τι κρεῖττον ἐνταῦθα μετιόντες καὶ τελειότερον ἀνευρίσκουσιν, ὥσπερ  οἱ θεωρητικοὶ καὶ πολιτικοὶ τῶν ἀνδρῶν. εἰ δ΄  ἀκούεις αὐτῶν μαρτυρομένων καὶ βοώντων, ὡς ἐπ΄ οὐδενὶ τῶν ὄντων πέφυκε χαίρειν καὶ γαληνίζειν πλὴν ἐπὶ σώματος ἡδοναῖς παρούσαις ἢ προσδοκωμέναισ, καὶ τοῦτ΄ αὐτῆς τἀγαθόν ἐστιν, ἆρ΄ οὐ δοκοῦσί σοι διεράματι τοῦ σώματος χρῆσθαι τῇ ψυχῇ, καὶ καθάπερ οἶνον ἐκ πονηροῦ καὶ μὴ παλαιοῦντες οἴεσθαι σεμνότερόν τι ποιεῖν καὶ τιμιὼτερον ζειν πλὴν ἐπὶ σώματος ἡδοναῖς παρούσαις ἢ προσοὑ δοκοῦσί σοι διεράματι τοῦ σώματοσ; χρῆσθαι τῇ στέγοντος ἀγγείου τὴν ἡδονὴν διαχέοντες ἐνταῦθα καὶ καίτοι γ΄ οἶνον μὲν χρόνος διαχυθέντα   τηρεῖ καὶ συνηδύνει· τῆς δ΄ ἡδονῆσ; ἡ ψυχὴ παραλαβοῦσα τὴν μνήμην, ὥσπερ ὀσμήν, ἄλλο δ΄  οὐδέν, φυλάσσει· ζέσασα γὰρ ἐπὶ σαρκὶ κατασβέννυται καὶ τὸ μνημονευόμενον αὐτῆσ; ἀμαυρόν ἐστι καὶ κνισῶδεσ,  ὥσπερ ἑώλων ὧν τις ἔφαγεν ἢ ἔπιε τιθεμένου  καὶ ταμιεύοντος ἐπινοίας ἐν ἑαυτῷ καὶ χρωμένου δηλονότι ταύταισ, προσφάτων μὴ παρόντων. ὅρα δ΄ ὅσῳ μετριώτερον οἱ Κυρηναϊκοί, καίπερ ἐκ μιᾶς οἰνοχόης ̓επικούρῳ πεπωκότεσ, οὐδ΄ ὁμιλεῖν  ἀφροδισίοις οἴονται δεῖν μετὰ φωτὸς ἀλλὰ σκότος προθεμένουσ, ὅπως μὴ τὰ εἴδωλα τῆς πράξεως ἀναλαμβάνουσα διὰ τῆς ὄψεως ἐναργῶς ἡ διάνοια πολλάκις ἀνακάηται τὴν ὄρεξιν. οἱ δὲ τούτῳ μάλιστα τὸν σοφὸν ἡγούμενοι διαφέρειν, τῷ μνημονεύειν  ἐναργῶς καὶ συνέχειν ἐν ἑαυτῷ τὰ περὶ τὰς ἡδονὰς φάσματα καὶ πάθη καὶ κινήσεισ, εἰ μὲν οὐδὲν ἄξιον  σοφίας παρεγγυῶσιν, ὥσπερ σωμάτων οἰκίᾳ τῇ ψυχῇ τοῦ σοφοῦ τὰ τῆς ἡδονῆς ἐκκλύσματα μένειν ἐῶντεσ, μὴ λέγωμεν· ὅτι δ΄ οὐκ ἔστιν ἀπὸ τούτων ἡδέως  ζῆν, αὐτόθεν γε πρόδηλον. οὐ γὰρ εἰκὸς εἶναι μέγα τῆς ἡδονῆς τὸ μνημονευόμενον, εἰ μικρὸν γ΄ ἐδόκει τὸ παρόν· οὐδ΄ οἷς εὐφραίνετο μετρίως γιγνομένοις ὑπερχαίρειν γενομένων ὅπου οὐδὲ τοῖς ἐκπεπληγμένοις τὰ σωματικὰ καὶ θαυμάζουσιν ἐμμένει τὸ  χαίρειν παυσαμένοισ, ἀλλὰ σκιά τις ὑπολείπεται καὶ ὄναρ ἐν τῇ ψυχῇ τῆς ἡδονῆς ἀποπταμένης οἷον ὑπέκκαυμα τῶν ἐπιθυμιῶν, ὥσπερ ἐν ὕπνοις  διψῶντος ἢ ἐρῶντος ἀτελεῖς ἡδοναὶ καὶ ἀπολαύσεις δριμύτερον ἐγείρουσι τὸ ἀκόλαστον. οὔτε δὴ τούτοις  ἐπιτερπὴς ἡ μνήμη τῶν ἀπολελαυσμένων, ἀλλ΄ ἐξ ὑπολείμματος ἡδονῆς ἀμυδροῦ καὶ διακένου πολὺ  τὸ οἰστρῶδες καὶ νύττον ἐναργοῦς ἀναφέρουσα τῆς ὀρέξεως οὔτε τοὺς μετρίους καὶ σώφρονας εἰκὸς ἐνδιατρίβειν τῇ ἐπινοίᾳ τῶν τοιούτων, οὐδ΄ ἅπερ ἔσκωπτε τὸν Καρνεάδην πράττοντα, οἷον ἐξ ἐφημερίδων ἀναλέγεσθαι, ποσάκις ̔ηδείᾳ καὶ Λεοντίῳ  συνῆλθον, ἢ ποῦ Θάσιον ἔπιον ἢ ποίας εἰκάδος ἐδείπνησαν πολυτελέστατα. δεινὴν γὰρ ἐμφαίνει καὶ θηριώδη περὶ τὰ γιγνόμενα καὶ προσδοκώμενα τῆς ἡδονῆς ἔργα ταραχὴν καὶ λύσσαν ἡ τοσαύτη πρὸς ἀναμνήσεις βάκχευσις αὐτῆς τῆς ψυχῆς καὶ πρόστηξισ.   ὅθεν αὐτοί μοι δοκοῦσι, τούτων αἰσθόμενοι τῶν ἀτοπιῶν, εἰς τὴν ἀπονίαν καὶ τὴν εὐστάθειαν ὑποφεύγειν τῆς σαρκόσ, ὡς ἐν τῷ ταύτην ἐπινοεῖν περί τινας ἐσομένην καὶ γεγενημένην τοῦ ἡδέως ζῆν ὄντοσ· τὸ γὰρ εὐσταθὲς σαρκὸς κατάστημα καὶ τὸ  περὶ ταύτης πιστὸν ἔλπισμα τὴν ἀκροτάτην χαρὰν καὶ βεβαιοτάτην ἔχειν τοῖς ἐπιλογίζεσθαι δυναμένοισ.     ὅρα δὴ πρῶτον μὲν οἷα ποιοῦσι, τὴν εἴθ΄  ἡδονὴν ταύτην εἴτ΄ ἀπονίαν ἢ εὐστάθειαν ἄνω καὶ κάτω μετερῶντες ἐκ τοῦ σώματος εἰς τὴν ψυχήν, εἶτα πάλιν ἐκ ταύτης εἰς ἐκεῖνο τῷ μὴ στέγειν ἀπορρέουσαν καὶ διολισθάνουσαν ἀναγκαζόμενοι τῇ   ἀρχῇ συνάπτειν καὶ  τὸ μὲν ἡδόμενον, ὥς φησι, τῆς σαρκὸς τῷ χαίροντι τῆς ψυχῆς ὑπερείδοντεσ, αὖθις δ΄  ἐκ τοῦ χαίροντος εἰς τὸ ἡδόμενον τῇ ἐλπίδι τελευτῶντεσ. καὶ πῶς οἷόν τε, τῆς βάσεως τινασσομένησ, μὴ συντινάσσεσθαι τὸ βαῖνον· ἢ βέβαιον  ἐλπίδα καὶ χαρὰν ἀσάλευτον εἶναι περὶ πράγματος σάλον ἔχοντος τοσοῦτον καὶ μεταβολάσ, ὅσαις φυλάττουσι τὸ σῶμα, πολλαῖς μὲν ἔξωθεν ὑποκείμενον ἀνάγκαις καὶ πληγαῖς ἐν· ἑαυτῷ δ΄ ἔχον ἀρχὰς κακῶν, ἃς οὐκ ἀποτρέπει λογισμόσ; οὐδὲ γὰρ ἂν  προσέπιπτεν ἀνδράσι νοῦν ἔχουσι στραγγουρικὰ πάθη καὶ δυσεντερικὰ καὶ φθίσεις καὶ ὕδρωπεσ, ὧν  τοῖς μὲν αὐτὸς ̓επίκουρος συνηνέχθη τοῖς δὲ Πολύαινος τὰ δὲ Νεοκλέα καὶ ̓αγαθόβουλον ἐξήγαγε. καὶ ταῦτ΄ οὐκ ὀνειδίζομεν, εἰδότες καὶ Φερεκύδην  καὶ ̔ηράκλειτον ἐν νόσοις χαλεπαῖς γενομένουσ·  ἀλλ΄ ἀξιοῦμεν αὐτούσ, εἰ τοῖς πάθεσι βούλονται τοῖς  ἑαυτῶν ὁμολογεῖν καὶ μὴ κεναῖς φωναῖς θρασυνόμενοι καὶ δημαγωγοῦντες ἀλαζονείαν προσοφλισκάνειν, ἢ μὴ λαμβάνειν χαρᾶς ἀρχὴν ἁπάσης τὴν  σαρκὸς εὐστάθειαν ἢ μὴ φάναι χαίρειν καὶ ὑβρίζειν τοὺς ἐν πόνοις ὑπερβάλλουσι καὶ νόσοις γιγνομένουσ. κατάστημα μὲν γὰρ εὐσταθὲς σαρκὸς γίγνεται πολλάκισ, ἔλπισμα δὲ πιστὸν ὑπὲρ σαρκὸς καὶ βέβαιον  οὐκ ἔστιν ἐν ψυχῇ νοῦν ἐχούσῃ γενέσθαι· ἀλλ΄ ὥσπερ ἐν θαλάσσῃ κατ΄ Αἰσχύλον  ὠδῖνα τίκτει νὺξ κυβερνήτῃ σοφῷ  καὶ γαληνή· τὸ γὰρ μέλλον ἄδηλον· οὕτως ἐν σώματι  ψυχὴν εὐσταθοῦντι καὶ ταῖς περὶ σώματος  ἐλπίσι τἀγαθὸν τιθεμένην οὐκ ἔστιν ἄφοβον καὶ ἄκυμον διεξαγαγεῖν. οὐ γὰρ ἔξωθεν μόνον, ὥσπερ ἡ θάλασσα, χειμῶνας ἴσχει καὶ καταιγισμοὺς τὸ σῶμα, πλείονας δὲ ταραχὰς ἐξ ἑαυτοῦ καὶ μείζονας ἀναδίδωσιν· εὐδίαν δὲ χειμερινὴν μᾶλλον ἄν τις ἢ σαρκὸς  ἀβλάβειαν ἐλπίσειεν αὑτῷ παραμενεῖν βεβαίωσ. τὸ γὰρ ἐφήμερα καλεῖν καὶ ἀβέβαια καὶ ἀστάθμητα φύλλοις τε γιγνομένοις ἔτους ὥρᾳ καὶ φθίνουσιν εἰκάζειν τὸν βίον τί παρέσχηκεν ἄλλο τοῖς ποιηταῖς ἢ τὸ τῆς σαρκὸς ἐπίκηρον καὶ πολυβλαβὲς καὶ νοσῶδεσ,  ἧς δὴ καὶ τὸ ἄκρον ἀγαθὸν δεδιέναι καὶ κολούειν παρεγγυῶσι; σφαλερὸν γὰρ αἱ εἰς ἄκρον  εὐεξίαι φησὶν ̔ιπποκράτησ·   ὁ  δ΄  ἄρτι θάλλων σαρκὶ διοπετὴς ὅπως  ἀστὴρ ἀπέσβη   κατὰ τὸν Εὐριπίδην ὑπὸ δὲ βασκανίας καὶ φθόνου βλάπτεσθαι προσορωμένους οἴονται τοὺς καλούσ, ὅτι  τάχιστα τὸ ἀκμάζον ἴσχει μεταβολὴν τοῦ σώματος δἰ ἀσθένειαν.     ὅτι δ΄ ὅλως μοχθηρὰ τὰ πράγματα πρὸς βίον ἄλυπόν ἐστιν αὐτοῖσ, σκόπει καὶ ἀφ΄ ὧν πρὸς ἑτέρους λέγουσι. τοὺς γὰρ ἀδικοῦντας καὶ παρανομοῦντας  ἀθλίως φασὶ καὶ περιφόβως ζῆν τὸν πάντα χρόνον· ὅτι, κἂν λαθεῖν δύνωνται, πίστιν περὶ τοῦ  λαθεῖν λαβεῖν ἀδύνατόν ἐστιν· ὅθεν ὁ τοῦ μέλλοντος ἀεὶ φόβος ἐγκείμενος οὐκ ἐᾷ χαίρειν οὐδὲ θαρρεῖν ἐπὶ τοῖς παροῦσι ταῦτα δὲ καὶ πρὸς ἑαυτοὺς  εἰρηκότες λελήθασιν. εὐσταθεῖν μὲν γὰρ ἔστι καὶ ὑγιαίνειν τῷ σώματι πολλάκισ, πίστιν δὲ λαβεῖν περὶ τοῦ διαμενεῖν ἀμήχανον· ἀνάγκη δὴ ταράττεσθαι καὶ ὠδίνειν ἀεὶ πρὸς τὸ μέλλον ὑπὲρ τοῦ σώματοσ, ἣν περιμένουσιν ἐλπίδα πιστὴν ἀπ΄ αὐτοῦ  καὶ βεβαίαν οὐδέπω κτήσασθαι δυναμένουσ. τὸ δὲ μηδὲν ἀδικεῖν οὐδέν ἐστι πρὸς τὸ θαρρεῖν οὐ γὰρ τὸ δικαίως παθεῖν ἀλλὰ τὸ παθεῖν φοβερόν· οὐδὲ συνεῖναι μὲν αὐτὸν ἀδικίαις ἀνιαρὸν περιπεσεῖν δὲ  ταῖς ἄλλων οὐ χαλεπόν· ἀλλ΄ εἰ μὴ μεῖζον, οὐκ  ἔλαττόν γε τὸ κακὸν ἦν ̓αθηναίοις ἡ Λαχάρους καὶ  Συρακοσίοις ἡ Διονυσίου χαλεπότης ἤπερ αὐτοῖς ἐκείνοισ· ταράττοντες γὰρ ἐταράττοντο καὶ πείσεσθαι κακῶς προσεδόκων ἐκ τοῦ προαδικεῖν καὶ προλυμαίνεσθαι τοὺς ἐντυγχάνοντασ. ὄχλων δὲ θυμοὺς  καὶ λῃστῶν ὠμότητας καὶ κληρονόμων ἀδικίασ, ἔτι δὲ λοιμοὺσ; ἀέρων καὶ θάλασσαν εὐβραγκήν, · ὑφ΄ αἷς ̓επίκουρος ὀλίγον ἐδέησε καταποθῆναι πλέων εἰς Λάμψακον, ὡς γράφει, τί ἂν λέγοι τισ; ἀρκεῖ γὰρ ἡ φύσις τῆς σαρκόσ, ὕλην ἔχουσα νόσων ἐν   ἑαυτῇ καὶ τοῦτο δὴ τὸ παιζόμενον ἐκ τοῦ βοὸς τοὺς ἱμάντας λαμβάνουσα τὰς ἀλγηδόνας ἐκ τοῦ σώματοσ, ὁμοίως τοῖς τε φαύλοις καὶ τοῖς ἐπιεικέσι τὸν βίον ἐπισφαλῆ ποιεῖν καὶ φοβερόν, ἄνπερ ἐπὶ σαρκὶ καὶ τῇ περὶ σάρκα ἐλπίδι μάθωσιν ἄλλῳ δὲ μηδενὶ   χαίρειν καὶ θαρρεῖν, ὡς ̓επίκουρος ἒν τ΄ ἄλλοις πολλοῖσ; γέγραφε καὶ τούτοισ, ἃ ἔστι περὶ Τέλους     οὐ μόνον τοίνυν ἄπιστον καὶ ἀβέβαιον ἀρχὴν λαμβάνουσι τοῦ ἡδέως ζῆν ἀλλὰ καὶ παντάπασιν εὐκαταφρόνητον καὶ μικράν, εἴπερ αὐτοῖς κακῶν  ἀποφυγὴ τὸ χαρτόν ἐστι καὶ τἀγαθόν, ἄλλο δ΄ οὐδὲν διανοεῖσθαί φασιν, οὐδ΄ ὅλως τὴν φύσιν ἔχειν ὅποι τεθήσεται τἀγαθόν, εἰ μὴ μόνον, ὅθεν ἐξελαύνεται τὸ κακὸν αὐτῆς ὥς φησι Μητρόδωρος ἐν  τοῖς πρὸς τοὺς Σοφιστάσ· ὥστε τοῦτ΄ αὐτὸ τἀγαθόν ἐστι, τὸ φυγεῖν τὸ κακόν· ἔνθα γὰρ τεθήσεται τἀγαθόν, οὐκ ἔστιν, ὅταν μηθὲν ἔτι ὑπεξίῃ μήτ΄ ἀλγεινὸν  μήτε λυπηρόν ὅμοια δὲ καὶ τὰ ̓επικούρου,  λέγοντος  τὴν τἀγαθοῦ φύσιν ἐξ αὐτῆς τῆς φυγῆς τοῦ κακοῦ καὶ τῆς μνήμης καὶ ἐπιλογίσεως καὶ χάριτοσ, ὅτι τοῦτο συμβέβηκεν αὐτῷ, γεννᾶσθαι· τὸ γὰρ ποιοῦν, φησίν, ἀνυπέρβλητον γῆθος τὸ παρ΄ αὑτοῦ πεφυγμένον, μέγα κακόν· καὶ αὕτη φύσις  ἀγαθοῦ, ἄν τις ὀρθῶς ἐπιβάλῃ, ἔπειτα σταθῇ καὶ μὴ κενῶς περιπατῇ περὶ ἀγαθοῦ θρυλῶν φεῦ τῆς μεγάλης ἡδονῆς τῶν ἀνδρῶν καὶ μακαριότητοσ, ἣν καρποῦνται χαίροντες ἐπὶ τῷ μὴ κακοπαθεῖν μηδὲ λυπεῖσθαι μηδὲ ἀλγεῖν. ἆρ΄ οὐκ ἄξιόν ἐστιν ἐπὶ  τούτοις καὶ φρονεῖν καὶ λέγειν, ἃ λέγουσιν, ἀφθάρτους  καὶ ἰσοθέους ἀποκαλοῦντες αὑτοὺς καὶ δι΄ ὑπερβολὰς καὶ ἀκρότητας ἀγαθῶν εἰς βρόμους καὶ ὀλολυγμοὺς ἐκβακχεύοντες ὑπὸ τῆς ἡδονῆσ, ὅτι τῶν ἄλλων περιφρονοῦντες ἐξευρήκασι μόνοι θεῖον ἀγαθὸν  καὶ μέγα τὸ μηδὲν ἔχειν κακόν; ὥστε μήτε συῶν ἀπολείπεσθαι μήτε προβάτων εὐδαιμονίᾳ, τὸ τῇ σαρκὶ καὶ τῇ ψυχῇ περὶ τῆς σαρκὸς ἱκανῶς ἔχειν μακάριον τιθεμένουσ. ἐπεὶ τοῖς γε κομψοτέροις καὶ γλαφυρωτέροις τῶν ζῴων οὐκ ἔστι φυγὴ κακοῦ τέλοσ·  ἀλλὰ καὶ πρὸς ᾠδὰς ὑπὸ κόρου τρέπεται καὶ  νήξεσι χαίρει καὶ πτήσεσι καὶ ἀπομιμεῖσθαι παίζοντα φωνάς τε παντοδαπὰς καὶ ψόφους ὑφ΄ ἡδονῆσ; καὶ  γαυρότητος ἐπιχειρεῖ· καὶ πρὸς ἄλληλα χρῆται φιλοφροσύναις καὶ σκιρτήσεσιν, ὅταν ἐκφύγῃ τὸ κακόν,  τἀγαθὸν πεφυκότα ζητεῖν· μᾶλλον δ΄ ὅλως πᾶν τὸ ἀλγεινὸν καὶ τἀλλότριον ὡς ἐμποδὼν ὄντα τῇ διώξει τοῦ οἰκείου καὶ κρείττονος ἐξωθοῦντα τῆς φύσεωσ.     τὸ γὰρ ἀναγκαῖον οὐκ ἀγαθόν ἐστιν, ἀλλ΄ ἐπέκεινα τῆς φυγῆς τῶν κακῶν κεῖται τὸ ἐφετὸν καὶ  τὸ αἱρετὸν καὶ νὴ Δία τὸ ἡδὺ καὶ οἰκεῖον, ὡς Πλάτων ἔλεγε, καὶ ἀπηγόρευε τὰς λυπῶν καὶ πόνων ἀπαλλαγὰς ἡδονὰς μὴ νομίζειν, ἀλλ΄ οἷόν τινα σκιαγραφίαν ἢ μῖξιν οἰκείου καὶ ἀλλοτρίου, καθάπερ λευκοῦ καὶ μέλανος ἀπὸ τοῦ κάτω πρὸς τὸ μέσον   ἀναφερομένων, ἀπειρίᾳ δὲ τοῦ κάτω καὶ ἄνω καὶ ἀγνοίᾳ τὸ μέσον ἄκρον ἡγουμένων εἶναι καὶ πέρασ· ὥσπερ ̓επίκουρος ἡγεῖται καὶ Μητρόδωροσ, οὐσίαν τἀγαθοῦ καὶ ἀκρότητα τὴν τοῦ κακοῦ φυγὴν τιθέμενοι καὶ χαίροντες ἀνδραπόδων τινὰ χαρὰν ἢ  δεσμίων ἐξ εἱργμοῦ λυθέντων ἀσμένως ἀλειψαμένων καὶ ἀπολουσαμένων μετὰ τὰς αἰκίας καὶ τὰς μάστιγασ, ἐλευθέρας δὲ καὶ καθαρᾶς καὶ ἀμιγοῦς καὶ ἀμωλωπίστου χαρᾶς ἀγεύστων καὶ ἀθεάτων. οὐ γάρ, εἰ τὸ ψωριᾶν τὴν σάρκα καὶ λημᾶν τὸν ὀφθαλμὸν  ἀλλότριον, ἤδη καὶ τὸ κνᾶσθαι καὶ τὸ ἀπομάττεσθαι θαυμάσιον οὐδ΄ εἰ τὸ ἀλγεῖν καὶ φοβεῖσθαι τὰ  θεῖα καὶ ταράττεσθαι τοῖς ἐν ̔́αιδου κακόν, ἡ τούτων ἀποφυγὴ μακάριον καὶ ζηλωτόν· ἀλλὰ μικρὸν  τινα τόπον καὶ γλίσχρον ἀποφαίνουσι τῆς χαρᾶσ, ἐν ᾧ στρέφεται καὶ κυλινδεῖται μέχρι τοῦ μὴ ταράττεσθαι τοῖς ἐν ̔́αιδου κακοῖς παρὰ τὰς κενὰς δόξας  προϊοῦσα καὶ τοῦτο ποιουμένη τῆς σοφίας τέλοσ, ὃ δόξειεν ἂν αὐτόθεν ὑπάρχειν τοῖς ἀλόγοισ. εἰ γὰρ  πρὸς τὴν ἀπονίαν τοῦ σώματος οὐ διαφέρει πότερον δι΄ αὑτὸ ἢ φύσει τοῦ πονεῖν ἐκτός ἐστιν, οὐδὲ πρὸς τὴν ἀταραξίαν τῆς ψυχῆς μεῖζόν ἐστι τὸ δι΄ αὑτὴν ἢ κατὰ φύσιν οὕτως ἔχειν ὥστε μὴ ταράττεσθαι. καίτοι φήσειεν ἄν τις οὐκ ἀλόγως ἐρρωμενεστέραν  εἶναι διάθεσιν τὴν φύσει μὴ δεχομένην τὸ ταράττον ἢ τὴν ἐπιμελείᾳ καὶ λόγῳ διαφεύγουσαν. ἔστω δ΄  ἔχειν ἐπίσησ· καὶ γὰρ οὕτω φανοῦνται τῶν θηρίων πλέον οὐδὲν ἔχοντες ἐν τῷ μὴ ταράττεσθαι τοῖς ἐν ̔́αιδου καὶ περὶ θεῶν λεγομένοις μηδὲ προσδοκᾶν   λύπας μηδ΄ ἀλγηδόνας ὅρον ἑχούσοισ, αὐτὲις γοῦν ̓επίκουρος εἰπὼν ὡς  εἰ μηδὲν ἡμᾶς αἱ ὑπὲρ τῶν  μετεώρων ὑποψίαι ἠνώχλουν αἵ τε περὶ θανάτου καὶ  ἀλγηδόνων, οὐκ ἄν ποτε προσεδεόμεθα φυσιολογίας  εἰς τοῦτ΄ ἄγειν ἡμᾶς οἴεται τὸν λόγον, ἐν ᾧ τὰ  θηρία φύσει καθέστηκεν οὔτε γὰρ ὑποψίας ἔχει φαύλας περὶ θεῶν οὔτε δόξαις κεναῖς ἐνοχλεῖται τῶν μετὰ θάνατον οὐδ΄ ὅλως ἐπινοεῖ τι δεινὸν ἐν τούτοις οὐδ΄ οἶδε. καίτοι εἰ μὲν ἐν τῇ προλήψει  τοῦ θεοῦ τὴν πρόνοιαν ἀπέλιπον, ἐφαίνοντ΄ ἂν ἐλπίσι χρησταῖς πλέον ἔχοντες οἱ φρόνιμοι τῶν θηρίων πρὸς τὸ ἡδέως ζῆν· ἐπεὶ δὲ τέλος ἦν τοῦ περὶ θεῶν λόγου τὸ μὴ φοβεῖσθαι θεὸν ἀλλὰ παύσασθαι ταραττομένουσ, βεβαιότερον οἶμαι τοῦθ΄   ὑπάρχειν τοῖς ὅλως μὴ νοοῦσι θεὸν ἢ τοῖς νοεῖν μὴ βλάπτοντα μεμαθηκόσιν· οὐ γὰρ ἀπήλλακται δεισιδαιμονίας ἀλλ΄ οὐδὲ περιπέπτωκεν, οὐδ΄ ἀποτέθειται τὴν ταράττουσαν ἔννοιαν περὶ τῶν θεῶν ἀλλ΄ οὐδ΄ εἴληφε. τὰ δ΄ αὐτὰ καὶ περὶ τῶν ἐν ̔́αιδου λεκτέον· τὸ μὲν γὰρ ἐλπίζειν τι χρηστὸν ἀπ΄ ἐκείνων οὐδετέροις ὑπάρχει, τοῦ δ΄  ὑποπτεύειν καὶ φοβεῖσθαι τὰ μετὰ τὸν θάνατον ἧττον μέτεστιν οἷς οὐ γίγνεται θανάτου πρόληψις ἢ τοῖς προλαμβάνουσιν ὡς οὐδὲν πρὸς ἡμᾶς ὁ θάνατος πρὸς μέν γε  τούτους ἐστίν, ἐφ΄ ὅσον περὶ αὐτοῦ διαλογίζονταί  τι καὶ σκοποῦσι· τὰ δ΄ ὅλως ἀπήλλακται τοῦ φροντίζειν τῶν οὐ πρὸς ἑαυτά, πληγὰς δὲ φεύγοντα καὶ τραύματα καὶ φόνους τοῦτο τοῦ θανάτου δέδοικεν, ὃ καὶ τούτοις φοβερόν ἐστιν.     ἃ μὲν οὖν λέγουσιν αὑτοῖς ὑπὸ σοφίας  παρεσκευασμένα, τοιαῦτ̓ ἐστιν ὧν δ΄ ἑαυτοὺς ἀφαιροῦνται καὶ ἀπελαύνουσιν, ἤδη σκοπῶμεν. τὰς μὲν γὰρ ἐπὶ σαρκὸς εὐπαθείᾳ τῆσ· ψυχῆσ· διαχύσεισ, ἐὰν ὦσι μέτριαι, μηδὲν ἐχούσας μέγα μηδ΄ ἀξιόλογον·  ἐὰν δ΄ ὑπερβάλλωσι, πρὸς τῷ κενῷ καὶ ἀβεβαίῳ φορτικὰς φαινομένας καὶ θρασείας οὐδὲ ψυχικὰς ἄν τις οὐδὲ χαράσ, ἀλλὰ σωματικὰς ἡδονὰς καὶ οἷον ἐπιμειδιάσεις καὶ συνεπιθρύψεις προσείποι τῆς ψυχῆσ.  ἃς δ΄ ἄξιον καὶ δίκαιον εὐφροσύνας καὶ χαρὰς  νομίζεσθαι, καθαραὶ μέν εἰσι τοῦ ἐναντίου καὶ σφυγμὸν οὐδένα κεκραμένον οὐδὲ δηγμὸν οὐδὲ μετάνοιαν ἔχουσιν οἰκεῖον δὲ τῇ ψυχῇ καὶ ψυχικὸν ἀληθῶς καὶ γνήσιον καὶ οὐκ ἐπείσακτον αὐτῶν τἀγαθόν ἐστιν οὐδ΄ ἄλογον, ἀλλ΄ εὐλογώτατον ἐκ  τοῦ θεωρητικοῦ καὶ φιλομαθοῦς ἢ πρακτικοῦ καὶ φιλοκάλου τῆς διανοίας φυόμενον. ὧν ὅσας ἑκάτερον καὶ ἡλίκας ἡδονὰς ἀναδίδωσιν, οὐκ ἄν τις ἀνύσειε διελθεῖν προθυμούμενοσ· ὑπομνῆσαι δὲ βραχέως αἳ θ΄ ἱστορίαι πάρεισι πολλὰς μὲν ἐπιτερπεῖς  διατριβὰς ἔχουσαι, τὸ δ΄  ἐπιθυμοῦν ἀεὶ τῆς  ἀληθείας ἀκόρεστον καταλείπουσαι καὶ ἄπληστον ἡδονῆσ· δι΄ ἣν οὐδὲ τὸ ψεῦδος ἀμοιρεῖ χάριτοσ, ἀλλὰ καὶ πλάσμασι καὶ ποιήμασι τοῦ πιστεύεσθαι μὴ προσόντος ἔνεστιν ὅμως τὸ πεῖθον.       ἐννόει γάρ, ὡς δακνόμενοι τὸν Πλάτωνος ἀναγιγνώσκομεν ̓ατλαντικὸν καὶ τὰ τελευταῖα τῆς ̓ιλιάδοσ, οἷον ἱερῶν κλειομένων ἢ θεάτρων ἐπιποθοῦντες τοῦ μύθου τὸ λειπόμενον. αὐτῆς δὲ τῆς  ἀληθείας ἡ μάθησις οὕτως ἐράσμιόν ἐστι καὶ ποθεινόν, ὡς τὸ ζῆν καὶ τὸ εἶναι διὰ τὸ γιγνώσκειν· τοῦ δὲ θανάτου τὰ σκυθρωπότατα λήθη καὶ ἄγνοια καὶ σκότος ᾗ. καὶ νὴ Δία μάχονται τοῖς φθείρουσι τῶν ἀποθανόντων τὴν αἴσθησιν ὀλίγου δεῖν ἅπαντεσ,  ὡς ἐν μόνῳ τῷ αἰσθανομένῳ καὶ γιγνώσκοντι τῆς ψυχῆς τιθέμενοι τὸ ζῆν καὶ τὸ εἶναι καὶ τὸ χαίρειν.  ἔστι γὰρ καὶ τοῖς ἀνιῶσι τὸ μεθ΄ ἡδονῆς τινος ἀκούεσθαι· καὶ ταραττόμενοι πολλάκις ὑπὸ τῶν λεγομένων καὶ κλαίοντες ὅμως λέγειν κελεύομεν,  ὥσπερ οὗτος    ἀλλὰ τοῦτο μὲν ἔοικε τῆς περὶ τὸ πάντα γιγνώσκειν ἡδονῆς ἀκρασία τις εἶναι καὶ ῥύσις ἐκβιαζομένη τὸν  λογισμόν· ὅταν δὲ μηδὲν ἔχουσα βλαβερὸν ἢ λυπηρὸν ἱστορία καὶ διήγησις ἐπὶ πράξεσι καλαῖς καὶ μεγάλαις προσλάβῃ λόγον ἔχοντα δύναμιν καὶ χάριν, ὡς τῶν ̔ηροδότου τὰ ̔ελληνικὰ καὶ τὰ Περσικὰ τῶν Ξενοφῶντος   ὅσσα θ΄ ̔́ομηρος ἐθέσπισε θέσκελα εἰδώς  ἢ τὰς γῆς Περιόδους Εὔδοξος ἢ Κτίσεις καὶ Πολιτείας ̓αριστοτέλης ἢ Βίους ἀνδρῶν ̓αριστόξενος ἔγραψεν, οὐ μόνον μέγα καὶ πολὺ τὸ εὐφραῖνον ἀλλὰ καὶ  καθαρὸν καὶ ἀμεταμέλητόν ἐστι. τίς  δ΄ ἂν φάγοι πεινῶν καὶ πίοι διψῶν τὰ Φαιάκων ἥδιον ἢ διέλθοι τὸν ̓οδυσσέως ἀπόλογον τῆς πλάνησ; τίς δ΄  ἂν ἡσθείη συναναπαυσάμενος τῇ καλλίστῃ γυναικὶ μᾶλλον προσαγρυπνήσας οἷς γέγραφε περὶ Πανθείας Ξενοφῶν  ἢ περὶ Τιμοκλείας ̓αριστόβουλος ἢ Θήβης Θεόπομποσ;     ἀλλὰ ταῦτα  τῆς ψυχῆσ, ἐξωθοῦσι δὲ καὶ  τὰς ἀπὸ τῶν μαθημάτων. καίτοι ταῖς μὲν ἱστορίαις ἁπλοῦν τι καὶ λεῖον ἔστιν, αἱ δ΄ ἀπὸ γεωμετρίας καὶ ἀστρολογίας καὶ ἁρμονικῆς δριμὺ καὶ ποικίλον  ἔχουσαι τὸ δέλεαρ οὐδενὸς τῶν ἀγωγίμων ἀποδέουσιν, ἕλκουσαι καθάπερ ἴυγξι τοῖς διαγράμμασιν ὧν ὁ γευσάμενοσ, ἄνπερ ἔμπειρος ᾖ, τὰ Σοφοκλέους περίεισιν ᾅδων   μουσομανεῖ  δ΄ ἐλᾷ φρὴν δακέτῳ ποτὶ δειράν,    εὔχομαι δ΄ ἔκ τε λύρας ἔκ τε νόμων,   οὓς Θαμύρας περίαλλα μουσοποιεῖ   καὶ νὴ Δί΄ Εὔδοξος καὶ ̓αρίσταρχος καὶ ̓αρχιμήδης ὅπου γὰρ οἱ φιλογραφοῦντες οὕτως ἄγονται τῇ  πιθανότητι τῶν ἔργων, ὥστε Νικίαν γράφοντα τὴν Νεκυίαν ἐρωτᾶν πολλάκις τοὺς οἰκέτας εἰ ἠρίστηκε, Πτολεμαίου δὲ τοῦ βασιλέως ἑξήκοντα τάλαντα τῆς γραφῆς συντελεσθείσης πέμψαντος αὐτῷ, μὴ λαβεῖν μηδ΄ ἀποδόσθαι τοὔργον· τίνας οἰόμεθα καὶ πηλίκας ἡδονὰς ἀπὸ γεωμετρίας δρέπεσθαι καὶ ἀστρολογίας Εὐκλείδην γράφοντα τὰ διοπτρικὰ καὶ Φίλιππον  ἀποδεικνύντα περὶ τοῦ σχήματος τῆς σελήνης καὶ ̓αρχιμήδην ἀνευρόντα τῇ γωνίᾳ τὴν διάμετρον τοῦ ἡλίου τηλικοῦτον τοῦ μεγίστου κύκλου μέρος οὖσαν, ἡλίκον ἡ γωνία τῶν τεσσάρων ὀρθῶν· καὶ ̓απολλώνιον καὶ ̓αρίσταρχον, ἑτέρων τοιούτων εὑρετὰσ;  γενομένουσ, ὧν νῦν ἡ θέα καὶ κατανόησις ἡδονάς τε μεγάλας καὶ φρόνημα θαυμάσιον ἐμποιεῖ τοῖς μανθάνουσι; καὶ οὐκ ἄξιον οὐδαμῇ τὰς ἐκ τῶν  ὀπτανείων καὶ ματρυλείων ἡδονὰς ἐκείνασ; παραβάλλοντας ταύταις καταισχύνειν τὸν ̔ελικῶνα καὶ  τὰς Μούσας   ἔνθ΄ οὔτε ποιμὴν ἀξιοῖ φέρβειν βοτὰ  οὔτ΄ ἦλθέ πω σίδηροσ·   ἀλλ΄ αὗται μὲν εἰσιν ὡς ἀληθῶς ἀκήρατοι νομαὶ  μελισσῶν, ἐκεῖνα δὲ συῶν καὶ τράγων κνησμοῖς  ἔοικε, προσαναπιμπλάντα τῆς ψυχῆς τὸ παθητικώτατον. ἔστι μὲν οὖν ποικίλον καὶ ἰταμὸν τὸ  φιλήδονον· οὔπω δέ τις ἐρωμένῃ πλησιάσας ὑπὸ χαρᾶς ἐβουθύτησεν οὐδ΄ εὔξατό τις ἐμπλησθεὶς ὄψων ἢ πεμμάτων βασιλικῶν εὐθὺς ἀποθανεῖν. Εὔδοξος  δ΄ εὔχετο παραστὰς τῷ ἡλίῳ καὶ καταμαθὼν τὸ  σχῆμα τοῦ ἄστρου καὶ τὸ μέγεθος καὶ τὸ εἶδος ὡς ὁ Φαέθων καταφλεγῆναι· καὶ Πυθαγόρας ἐπὶ τῷ διαγράμματι βοῦν ἔθυσεν, ὥς φησιν ̓απολλόδωροσ·   ἡνίκα Πυθαγόρης τὸ περικλεὲς εὕρετο γράμμα  κεῖν̓ ἐφ΄ ὅτῳ λαμπρὴν ἤγετο βουθυσίην.   εἴτε περὶ τῆς ὑποτεινούσης ὡς ἴσον δύναται ταῖς περιεχούσαις τὴν ὀρθήν; εἴτε πρόβλημα περὶ τοῦ χωρίου τῆς παραβολῆσ. ̓αρχιμήδην δὲ βίᾳ τῶν διαγραμμάτων ἀποσπῶντες ὑπήλειφον οἱ θεράποντεσ· ὁ δ΄  ἐπὶ τῆς κοιλίας ἔγραφε τὰ σχήματα τῇ   στλεγγίδι, καὶ λουόμενος ὥς φασιν ἐκ τῆς ὑπερχύσεως ἐννοήσας τὴν τοῦ στεφάνου μέτρησιν οἷον ἔκ τινος κατοχῆς ἢ ἐπιπνοίας ἐξήλατο βοῶν  εὕρηκα, καὶ τοῦτο πολλάκις φθεγγόμενος ἐβάδιζεν. οὐδενὸς δ΄ ἀκηκόαμεν οὔτε γαστριμάργου περιπαθῶς οὕτω  βέβρωκα βοῶντος οὔτ΄ ἐρωτικοῦ  πεφίληκα, μυρίων μυριάκις ἀκολάστων γεγονότων καὶ ὄντων· ἀλλὰ καὶ βδελυττόμεθα τοὺς μεμνημένους δείπνων ἐμπαθέστερον, ὡς ἐφ΄ ἡδοναῖς μικραῖς καὶ μηδενὸς ἀξίαις ὑπερασμενίζοντασ· Εὐδόξῳ δὲ καὶ ̓αρχιμήδει  καὶ ̔ιππάρχῳ συνενθουσιῶμεν καὶ Πλάτωνι πειθόμεθα περὶ τῶν μαθημάτων, ὡς ἀμελούμενα δι΄  ἄγνοιαν καὶ ἀπειρίαν ὅμωσ; βίᾳ ὑπὸ χάριτος αὐξάνεται.      ταύτας μέντοι τὰς τηλικαύτας καὶ τοσαύτας ἡδονὰς ὥσπερ ἀενάους ἐκτρέποντες οὗτοι καὶ ἀποστρέφοντες οὐκ ἐῶσι γεύεσθαι τοὺς πλησιάσαντας αὐτοῖσ· ἀλλὰ τοὺς μὲν ἐπαραμένους τὰ ἀκάτια φεύγειν ἀπ΄ αὐτῶν κελεύουσι· Πυθοκλέους δὲ πάντες  καὶ πᾶσαι δέονται δι΄ ̓επικούρου καὶ ἀντιβολοῦσιν, ὅπως οὐ ζηλώσῃ τὴν ἐλευθέριον καλουμένην παιδείαν ̓απελλῆν δέ τινα θαυμάζοντες καὶ ὑπερασπαζόμενοι γράφουσιν ὅτι τῶν μαθημάτων ἀποσχόμενος ἐξ ἀρχῆς καθαρὸν ἑαυτὸν ἐτήρησε· περὶ δὲ τῆς  ἱστορίασ, ἵνα τὴν ἄλλην ἀνηκοΐαν ἐάσω, παραθήσομαι  μόνα τὰ Μητροδώρου, γράφοντος ἐν τοῖς περὶ Ποιημάτων ὅθεν μηδ΄ εἰδέναι φάσκων, μεθ΄ ὁποτέρων ἦν ὁ ̔́εκτωρ, ἢ τοὺς πρώτους στίχους τῆς ̔ομήρου ποιήσεωσ, ἢ πάλιν τὰ ἐν μέσῳ, μὴ  ταρβήσῃσ. ὅτι τοίνυν αἱ τοῦ σώματος ἡδοναὶ καθάπερ οἱ ἐτησίαι μαραίνονται μετὰ τὴν ἀκμὴν καὶ ἀπολήγουσιν, οὐ λέληθε τὸν ̓επίκουρον· διαπορεῖ γοῦν, εἰ γέρων ὁ σοφὸς ὢν καὶ μὴ δυνάμενος πλησιάζειν ἔτι ταῖς τῶν καλῶν ἁφαῖς χαίρει καὶ  ψηλαφήσεσιν οὐ ταὐτὰ μὲν τῷ Σοφοκλεῖ διανοούμενοσ, ἀσμένως ἐκφυγόντι τὴν ἡδονὴν ταύτην, ὥσπερ ἄγριον καὶ λυττῶντα δεσπότην ἀλλ΄ ἔδει γε τοὺς  ἀπολαυστικούσ, ὁρῶντας ὅτι πολλὰς ἀφαυαίνει τῶν  ἡδονῶν τὸ γῆρας  ἣ τ΄ ̓αφροδίτη τοῖς γέρουσιν ἄχθεται  κατ΄ Εὐριπίδην, ταύτας μάλιστα συνάγειν τὰς ἡδονάσ, ὥσπερ εἰς πολιορκίαν ἄσηπτα σιτία καὶ ἄφθαρτα παρατιθεμένουσ· εἶτ΄ ἄγειν ἀφροδίσια τοῦ βίου καὶ  μεθεόρτους καλὰς ἐν ἱστορίαις καὶ ποιήμασι διατρίβοντας ἢ προβλήμασι μουσικοῖς καὶ γεωμετρικοῖσ. οὐ γὰρ ἂν ἐπῆλθεν αὐτοῖς εἰς νοῦν βαλέσθαι τὰς τυφλὰς καὶ νωδὰς ἐκείνας ψηλαφήσεις καὶ ἐπιπηδήσεις τοῦ ἀκολάστου, μεμαθηκόσιν, εἰ μηδὲν ἄλλο,  γράφειν περὶ ̔ομήρου καὶ περὶ Εὐριπίδου, ὡς ̓αριστοτέλης καὶ ̔ηρακλείδης καὶ Δικαίαρχοσ. ἀλλ΄  οἶμαι τοιούτων ἐφοδίων μὴ φροντίσαντεσ, τῆς δ΄ ἄλλης αὐτῶν πραγματείας ἀτερποῦς καὶ ξηρᾶσ, ὥσπερ αὐτοὶ τὴν ἀρετὴν λέγουσιν, οὔσησ, ἣδεσθαι πάντως  ἐθέλοντεσ, τοῦ δὲ σώματος ἀπαγορεύοντοσ, αἰσχρὰ καὶ ἄωρα πράττειν ὁμολογοῦσι, τῶν τε προτέρων ἡδονῶν ἀναμιμνήσκοντες ἑαυτοὺς καὶ χρώμενοι ταῖς παλαιαῖς ἀπορίᾳ προσφάτων ὥσπερ τεταριχευμέναισ, καὶ νεκρὰς ἄλλας δὴ πάλιν καὶ τεθνηκυίας οἷον ἐν  τέφρᾳ ψυχρᾷ τῇ σαρκὶ κινοῦντες παρὰ φύσιν καὶ   ἀναζωπυροῦντεσ, ἅτε δὴ μηδὲν οἰκεῖον ἡδὺ μηδὲ χαρᾶς ἄξιον ἔχοντες ἐν τῇ ψυχῇ παρεσκευασμένον.     καίτοι τἄλλα; μὲν ἡμῖν ὡς ἐπῆλθεν εἴρηται μουσικὴν δ΄ ὅσας ἡδονὰς καὶ χάριτας οἵας  φέρουσαν ἀποστρέφονται καὶ φεύγουσι, βουλόμενος οὐκ ἄν τις ἐκλάθοιτο, δι΄ ἀτοπίαν ὧν ̓επίκουρος λέγει φιλοθέωρον μὲν ἀποφαίνων τὸν σοφὸν ἐν ταῖς Διαπορίαις καὶ χαίροντα παρ΄ ὁντινοῦν ἕτερον ἀκροάμασι καὶ θεάμασι Διονυσιακοῖσ,, προβλήμασι  δὲ μουσικοῖς καὶ κριτικῶν φιλολόγοις ζητήμασιν οὐδὲ παρὰ πότον διδοὺς χώραν, ἀλλὰ καὶ τοῖς φιλομούσοις τῶν βασιλέων παραινῶν στρατιωτικὰ διηγήματα καὶ φορτικὰς βωμολοχίας ὑπομένειν μᾶλλον ἐν τοῖς συμποσίοις ἢ λόγους περὶ μουσικῶν καὶ  ποιητικῶν προβλημάτων περαινομένουσ. ταυτὶ γὰρ  ἐτόλμησε γράφειν ἐν τῷ περὶ Βασιλείασ, ὥσπερ Σαρδαναπάλῳ γράφων ἢ Νανάρῳ τῷ σατραπεύσαντι Βαβυλῶνοσ. οὐδὲ γὰρ ̔ιέρων γ΄ ἂν οὐδ΄ ̓́ατταλος οὐδ΄ ̓αρχέλαος ἐπείσθησαν Εὐριπίδην καὶ Σιμωνίδην  καὶ Μελανιππίδην καὶ Κράτητας καὶ Διοδότους ἀναστήσαντες ἐκ τῶν συμποσίων κατακλῖναι Κάρδακας καὶ ̓αγριᾶνας μεθ΄ ἑαυτῶν καὶ Καλλίας γελωτοποιοὺς καὶ Θρασωνίδας τινὰς καὶ Θρασυλέοντασ, ὀλολυγμοὺς καὶ κροτοθοβύρους ποιοῦντασ.  εἰ δὲ Πτολεμαῖος ὁ πρῶτος συναγαγὼν τὸ μουσεῖον  τούτοις ἐνέτυχε τοῖς καλοῖς καὶ βασιλικοῖς παραγγέλμασιν, ἆρ΄ οὐκ ἂν εἶπε  τοῖς Σαμίοισ, ὦ Μοῦσα, τίς ὁ φθόνοσ; ̓αθηναίων γὰρ οὐδενὶ πρέπει ταῖς Μούσαις οὕτως ἀπεχθάνεσθαι καὶ πολεμεῖν,   ὅσα δὲ μὴ πεφίληκε Ζεύσ, ἀτύζονται βοὰν  Πιερίδων ἀίοντα.   τί λέγεισ, ὦ ̓επίκουρε; κιθαρῳδῶν καὶ αὐλητῶν ἕωθεν ἀκροασόμενος εἰς τὸ θέατρον βαδίζεισ, ἐν δὲ  συμποσίῳ Θεοφράστου περὶ συμφωνιῶν διαλεγομένου καὶ ̓αριστοξένου περὶ μεταβολῶν καὶ ̓αριστοτέλους περὶ ̔ομήρου, τὰ ὦτα καταλήψῃ ταῖς χερσὶ δυσχεραίνων καὶ βδελυττόμενοσ; εἶτ΄ οὐκ ἐμμελέστερον  ἀποφαίνουσι τὸν Σκύθην ̓ατέαν ὅσ, ̓ισμηνίου  τοῦ αὐλητοῦ ληφθέντος αἰχμαλώτου καὶ παρὰ πότον αὐλήσαντοσ, ὤμοσεν ἥδιον ἀκούειν τοῦ ἵππου χρεμετίζοντοσ; οὐχ ὁμολογοῦσι δὲ τῷ καλῷ πολεμεῖν τὸν ἄσπονδον καὶ ἀκήρυκτον πόλεμον; εἰ δὲ μὴ ἡδουὴ  πρόσεστι, τί σεμνὸν καὶ καθάριον νὴ Δί΄ ἀσπάζονται  καὶ ἀγαπῶσιν; οὐκ ἦν δὲ πρὸς τὸ ἡδέως ζῆν ἐπιεικέστερον μύρα καὶ θυμιάματα δυσχεραίνειν ὡς κάνθαροι καὶ γῦπεσ, ἢ κριτικῶν καὶ μουσικῶν λαλιὰν βδελύττεσθαι καὶ φεύγειν; ποῖος γὰρ ἂν αὐλὸς ἢ κιθάρα διηρμοσμένη πρὸς ᾠδὴν, ἢ τίς  χορός  εὐρύοπα κέλαδον ἀκροσόφων ἀγνύμενον διὰ στομάτων  φθεγγόμενοσ, οὕτως εὔφρανεν ̓επίκουρον καὶ Μητρόδωρον, ὡς ̓αριστοτέλη καὶ Θεόφραστον καὶ Δικαίαρχον  καὶ ̔ιερώνυμον οἱ περὶ χορῶν λόγοι καὶ διδασκαλιῶν καὶ τὰ δι΄ αὐλῶν προβλήματα καὶ ῥυθμῶν καὶ ἁρμονιῶν; οἷον διὰ τί τῶν ἴσων αὐλῶν  ὁ στενότερος  βαρύτερον φθέγγεται· καὶ διὰ τί, τῆς σύριγγος ἀνασπωμένησ, πᾶσιν ὀξύνεται τοῖς  φθόγγοισ, κλινομένης δέ, πάλιν βαρύνει, καὶ συναχθεὶς πρὸς τὸν ἕτερον βαρύτερον διαχθεὶς δ΄ ὀξύτερον ἠχεῖ καὶ τί δήποτε τῶν θεάτρων ἂν ἄχυρα τῆς ὀρχήστρας κατασκεδάσῃς ἢ χοῦν, ὁ λαὸς τυφλοῦται· καὶ χαλκοῦν ̓αλέξανδρον ἐν Πέλλῃ βουλόμενον  ποιῆσαι τὸ προσκήνιον οὐκ εἴασεν ὁ τεχνίτησ, ὡς διαφθεροῦντα τῶν ὑποκριτῶν τὴν φωνήν· καὶ τί δήποτε τῶν γενῶν διαχεῖ τὸ χρωματικόν, ἡ δ΄ ἁρμονία συνίστησιν. ἢθη δὲ ποιητῶν καὶ πλάσματα καὶ διαφοραὶ χαρακτήρων καὶ λύσεις ἀποριῶν ἐν  τῷ πρέποντι καὶ γλαφυρῷ τὸ οἰκεῖον ἅμα καὶ πιθανὸν  ἔχουσαι τὸ τοῦ Ξενοφῶντος ἐκεῖνο μοι δοκοῦσι,  καὶ τὸν ἐρῶντα ποιεῖν ἐπιλανθάνεσθαι τοσοῦτον ἡδονῇ κρατοῦσαι.     ἧς οὐ μέτεστι τούτοισ, ὡς δέ φασιν οὐδὲ βούλονται μετεῖναι· κατατείναντες δὲ τὸ θεωρητικὸν  εἰς τὸ σῶμα καὶ κατασπάσαντες ὥσπερ μολιβδίσι ταῖς τῆς σαρκὸς ἐπιθυμίαις οὐδὲν ἀπολείπουσιν ἱπποκόμων ἢ ποιμένων, χόρτον ἢ καλάμην ἤ τινα πόαν προβαλλόντων, ὡς ταῦτα βόσκεσθαι καὶ τρώγειν προσῆκον αὐτῶν τοῖς θρέμμασιν. ἦ γὰρ οὐχ   οὕτως ἀξιοῦσι τὴν ψυχὴν ταῖς τοῦ σώματος ἡδοναῖς κατασυβωτεῖν, ὅσον ἐλπίσαι τι περὶ σαρκὸς ἢ παθεῖν ἢ μνημονεῦσαι χαίρουσαν, οἰκεῖον δὲ μηδὲν μηδ΄ ἡδὺ μηδὲ τερπνὸν ἐξ αὑτῆς λαμβάνειν μηδὲ ζητεῖν ἐῶντεσ; καίτοι τί γένοιτ΄ ἂν ἀλογώτερον, ἢ δυεῖν  ὄντοιν, ἐξ ὧν ὁ ἄνθρωπος πέφυκε, σώματος καὶ ψυχῆσ, ψυχῆς δὲ τάξιν ἡγεμονικωτέραν ἐχούσησ, σώματος μὲν ἴδιόν τι καὶ κατὰ φύσιν καὶ οἰκεῖον ἀγαθὸν εἶναι, ψυχῆς δὲ μηδέν, ἀλλὰ τῷ σώματι καθῆσθαι προσβλέπουσαν αὐτὴν καὶ τοῖς μὲν τοῦ  σώματος πάθεσιν ἐπιμειδιῶσαν καὶ συνηδομένην καὶ συγχαίρουσαν, αὐτὴν δ΄  ἀκίνητον ἐξ ἀρχῆς καὶ ἀπαθῆ καὶ μηδὲν αἱρετὸν ἔχουσαν μηδ΄ ὀρεκτὸν  ὅλως μηδὲ χαρτόν; ἢ γὰρ ἁπλῶς ἀποκαλυψαμένους ἔδει σαρκοποιεῖν τὸν ἄνθρωπον ὅλον, ὥσπερ ἔνιοι  ποιοῦσι τὴν τῆς ψυχῆς οὐσίαν ἀναιροῦντεσ, ἢ δύο φύσεις ἐν ἡμῖν διαφόρους ἀπολιπόντας ἴδιον  ἀπολιπεῖν ἑκατέρας καὶ ἀγαθὸν καὶ κακὸν καὶ οἰκεῖον καὶ ἀλλότριον ὥσπερ ἀμέλει ἑκάστη τῶν αἰσθήσεων πρὸς ἴδιόν τι πέφυκεν αἰσθητόν, εἰ καὶ πάνυ συμπαθοῦσιν ἀλλήλαισ. ἔστι δὲ τῆς ψυχῆς ἴδιον αἰσθητήριον  ὁ νοῦσ, ᾧ μηδὲν οἰκεῖον ὑποκεῖσθαι, μὴ θέαμα μὴ κίνημα μὴ πάθος συγγενὲς οὗ τυγχάνουσα χαίρειν πέφυκε, πάντων ἀλογώτατόν ἐστιν· εἰ μή τι νὴ Δία λέληθα συνεπισυκοφαντῶν τοὺς ἄνδρασ.      κἀγὼ πρὸς αὐτὸν  οὐχ ἡμῖν γε κριταῖς  ἔφην  ἀλλὰ πάσης ἀφεῖσαι τῆς ἐπηρείασ, ὥστε θαρρῶν τὰ λοιπὰ τοῦ λόγου πέραινε πῶσ; εἶπεν· οὐ γὰρ ̓αριστόδημος ἡμᾶσ, εἰ σὺ παντάπασιν  ἀπηγόρευκασ, διαδέξεται; πάνυ μὲν οὖν, εἶπεν ὁ ̓αριστόδημοσ, ὅταν ἀποκάμῃσ, ὥσπερ οὗτοσ· ἔτι δ΄   ἀκμάζων, ὦ μακάριε, χρῆσαι σεαυτῷ, ὡς μὴ δοκῇς ἀπομαλθακίζεσθαι. καὶ μήν ὁ Θέων εἶπε  πάνυ ῥᾴδιόν ἐστι τὸ λειπόμενον· λείπεται δὲ τὸ πρακτικὸν ὅσας ἡδονὰς ἔχει διελθεῖν. αὐτοὶ δὲ δήπου λέγουσιν ὡς τὸ εὖ ποιεῖν ἣδιόν ἐστι τοῦ εὖ  πάσχειν εὖ δὲ ποιεῖν ἔστι μὲν ἀμέλει καὶ διὰ λόγων, τὸ δὲ πλεῖστον ἐν πράξει καὶ μέγιστον; ὡς τοὔνομα τῆς εὐεργεσίας ὑφηγεῖται καὶ μαρτυροῦσιν αὐτοί. μικρῷ γὰρ ἔμπροσθεν ἠκούομεν, ἔφη, τούτου λέγοντοσ, οἵας φωνὰς ἀφῆκεν ̓επίκουροσ, οἷα   δὲ γράμματα τοῖς φίλοις ἔπεμψεν, ὑμνῶν καὶ  μεγαλύνων Μητρόδωρον, ὡς ΄εὖ τε καὶ νεανικῶς ἐξ ἄστεως ἅλαδε κατέβη Μιθρῇ τῷ Σύρῳ βοηθήσων΄ καὶ ταῦτα, πράξαντος οὐδὲν τότε τοῦ Μητροδώρου. τίνας οὖν οἰόμεθα καὶ πηλίκας ἡδονὰς εἶναι τὰς Πλάτωνοσ, ὁπηνίκα Δίων ὁρμήσας ἀπ΄ αὐτοῦ κατέλυσε Διονύσιον καὶ Σικελίαν ἠλευθέρωσε; τίνας δ΄ ̓αριστοτέλουσ, ὅτε τὴν πατρίδα κειμένην ἐν ἐδάφει πάλιν ἀνέστησε καὶ κατήγαγε τοὺς πολίτασ; τίνας δὲ Θεοφράστου καὶ Φανίου τοὺς τῆς πατρίδος   ἐκκοψάντων τυράννουσ; ἰδίᾳ μὲν γὰρ ὅσοις ἐβοήθησαν ἀνδράσιν, οὐ πυροὺς διαπέμποντες οὐδ΄ ἀλφίτων μέδιμνον, ὡς ̓επίκουρος ἐνίοις ἔπεμψεν, ἀλλὰ φεύγοντας διαπραξάμενοι κατελθεῖν καὶ δεδεμένους λυθῆναι καὶ τέκνα καὶ γυναῖκας ἐστερημένους ἀπολαβεῖν,  τί ἂν λέγοι τις ὑμῖν ἀκριβῶς εἰδόσιν; ἀλλὰ τὴν ἀτοπίαν οὐδὲ βουλόμενον ἔστι τἀνθρώπου παρελθεῖν, τὰς μὲν Θεμιστοκλέους καὶ Μιλτιάδου πράξεις ὑπὸ πόδας τιθεμένου καὶ κατευτελίζοντοσ, ὑπὲρ ἑαυτοῦ δὲ ταυτὶ τοῖς φίλοις γράφοντος  δαιμονίως  τε καὶ μεγαλοπρεπῶς ἐπεμελήθητε ἡμῶν τὰ περὶ τὴν τοῦ σίτου κομιδὴν καὶ οὐρανομήκη σημεῖα  ἐνδέδειχθε τῆς πρὸς ἐμὲ εὐνοίασ. ὥστ΄, εἴ τις ἐξεῖλε τὸ σιτάριον ἐκ τῆς ἐπιστολῆς τοῦ φιλοσόφου,  δόξαν ἂν παραστῆσαι τὰ ῥήματα τῆς χάριτοσ, ὡς ὑπὲρ τῆς ̔ελλάδος ὅλης ἢ τοῦ δήμου τῶν ̓αθηναίων ἐλευθερωθέντος ἢ σωθέντος γραφομένησ.     ὅτι μὲν οὖν καὶ πρὸς τὰς τοῦ σώματος  ἡδονὰς ἡ φύσις δεῖται χορηγίας πολυτελοῦς καὶ οὐκ ἔστιν ἐν μάζῃ καὶ φακῇ τὸ ἣδιστον, ἀλλ΄ ὄψα καὶ Θάσια καὶ μύρα   καὶ πεπτὰ καὶ κροτητὰ τῆς ξουθοπτέρου   πελάνῳ μελίσσης ἀφθόνως δεδευμένα   ζητοῦσιν αἱ τῶν ἀπολαυστικῶν ὀρέξεισ, καὶ πρός γε τούτοις εὐπρεπεῖς καὶ νέας γυναῖκας οἷαι Λεόντιον  καὶ Βοίδιον καὶ ̔ηδεῖα καὶ Νικίδιον ἐνέμοντο περὶ τὸν κῆπον, ἀφῶμεν, ταῖς μέντοι τῆς ψυχῆς χαραῖς ὁμολογουμένως μέγεθος ὑποκεῖσθαι δεῖ πράξεων καὶ  κάλλος ἔργων ἀξιολόγων, εἰ μέλλουσι μὴ διάκενοι μηδ΄ ἀγεννεῖς καὶ κορασιώδεις ἀλλ΄ ἐμβριθεῖς ἔσεσθαι καὶ βέβαιοι καὶ μεγαλοπρεπεῖσ;. τὸ δὲ περὶ τοῦ πρὸς εὐπαθείας ἐπαίρεσθαι ναυτῶν δίκην ἀφροδίσια ἀγόντων καὶ μέγα φρονεῖν  ὅτι νοσῶν νόσον ἀσκίτην  τινὰς ἑστιάσεις φίλων συνῆγε καὶ οὐκ ἐφθόνει τῆς προσαγωγῆς τοῦ ὑγροῦ τῷ ὕδρωπι καὶ τῶν ἐσχάτων  Νεοκλέους λόγων μεμνημένος ἐτήκετο τῇ μετὰ δακρύων  ἰδιοτρόπῳ ἡδονῇ ταῦτ΄ οὐδεὶς ἂν ὑγιαινόντων εὐφροσύνας ἀληθεῖς ἢ χαρὰς ὀνομάσειεν· ἀλλ΄ εἴ τις ἔστι καὶ ψυχῆς Σαρδάνιος γέλωσ, ἐν τούτοις  ἔστι τοῖς παραβιασμοῖς καὶ κλαυσιγέλωσιν. εἰ δ΄ οὖν ταῦτα φήσει τις εὐφροσύνας καὶ χαράσ, σκόπει τὰς ὑπερβολὰς τῶν ἡδονῶν ἐκείνων  ἡμετέραις βουλαῖς Σπάρτη μὲν ἐκείρατο δόξαν  καί   οὗτός τοι ̔ρώμης ὁ μέγασ, ξένε, πατρίδος ἀστήρ  καί   δίζω, ἤ σε θεὸν μαντεύσομαι ἢ ἄνθρωπον.   ὅταν δὲ λάβω τὰ Θρασυβούλου καὶ Πελοπίδου πρὸ ὀφθαλμῶν κατορθώματα, καὶ τὸν ἐν Πλαταιαῖς ̓αριστείδην  ἢ τὸν ἐν Μαραθῶνι Μιλτιάδην, ἐνταῦθα κατὰ τὸν ̔ηρόδοτον ἐξείργομαι γνώμην εἰπεῖν, ὅτι τῷ πρακτικῷ βίῳ τὸ ἡδὺ πλέον ἢ τὸ καλὸν ἔστι. μαρτυρεῖ δέ μοι καὶ ̓επαμεινώνδας εἰπών, ὥς φασιν, ἣδιστον αὐτῷ γενέσθαι τὸ τοὺς τεκόντας ζῶντας  ἐπιδεῖν τὸ ἐν Λεύκτροις τρόπαιον αὐτοῦ στρατηγοῦντοσ.  παραβάλωμεν οὖν τῇ ̓επαμεινώνδου μητρὶ τὴν ̓επικούρου, χαίρουσαν ὅτι τὸν υἱὸν ἐπεῖδεν εἰς  τὸ κηπίδιον ἐνδεδυκότα καὶ κοινῇ μετὰ τοῦ Πολυαίνου παιδοποιούμενον ἐκ τῆς Κυζικηνῆς ἑταίρασ. τὴν μὲν γὰρ Μητροδώρου μητέρα καὶ τὴν ἀδελφὴν ὡς ὑπερέχαιρον ἐπὶ τοῖς γάμοις αὐτοῦ καὶ ταῖς πρὸς  τὸν ἀδελφὸν ἀντιγραφαῖσ, ἐκ τῶν βιβλίων δήπου δῆλόν ἐστιν. ἀλλ΄ ἡδέως τε βεβιωκέναι καὶ βρυάζειν καὶ καθυμνεῖν τὸν ἑαυτῶν βίον ἐκκραυγάζοντες λέγουσι. καὶ γὰρ οἱ θεράποντες ὅταν Κρόνια δειπνῶσιν ἢ Διονύσια κατ΄ ἀγρὸν ἄγωσι περιιόντεσ,  οὐκ ἂν αὐτῶν τὸν ὀλολυγμὸν ὑπομείναις καὶ τὸν  θόρυβον, ὑπὸ χαρμονῆς καὶ ἀπειροκαλίας τοιαῦτα ποιούντων καὶ φθεγγομένων   κλίθητι καὶ πίωμεν· οὐ καὶ σιτία   πάρεστιν, ὦ δύστηνε; μὴ σαυτῷ φθόνει.   οἱ δ΄  εὐθὺς ἠλάλαξαν, ἐν δ΄ ἐκίρνατο  οἶνοσ· φέρων δὲ στέφανον ἀμφέθηκέ τισ·   ὑμνεῖτο δ΄ αἰσχρῶσ, κλῶνα πρὸς καλὸν δάφνησ,  ὁ Φοῖβος οὐ προσῳδά τὴν τ΄ ἐν αὐλίῳ  νόθον τις ἐξέκλαξε σύγκοιτον φίλην.   ἦ γὰρ οὐ τούτοις ἔοικε τὰ Μητροδώρου πρὸς τὸν ἀδελφὸν γράφοντοσ;  οὐδὲν δεῖ σῴζειν τοὺσ; ̔́ελληνας οὐδ΄ ἐπὶ σοφίᾳ στεφάνων παρ΄ αὐτῶν τυγχάνειν, ἀλλ΄ ἐσθίειν καὶ πίνειν οἶνον, ὦ Τιμόκρατεσ,  ἀβλαβῶς τῇ γαστρὶ καὶ κεχαρισμένωσ. καὶ πάλιν πού φησιν ἐν τοῖς αὐτοῖς γράμμασιν ὡς  καὶ ἐχάρην καὶ ἐθρασυνάμην, ὅτι ἔμαθον παρ΄ ̓επικούρου ὀρθῶς γαστρὶ χαρίζεσθαι. καὶ περὶ γαστέρα γάρ, ὦ φυσιολόγε Τιμόκρατεσ, τἀγαθόν.      καὶ τὸ ὅλον οἱ ἄνθρωποι τῆς ἡδονῆς τὸ μέγεθοσ, καθάπερ κέντρῳ καὶ διαστήματι, τῇ γαστρὶ περιγράφουσι· λαμπρᾶς δὲ καὶ βασιλικῆς καὶ φρόνημα ποιούσης μέγα καὶ φῶς καὶ γαλήνην ἀληθῶς  εἰς ἅπαντας ἀναχεομένην χαρᾶς οὐκ ἔστι μετασχεῖν βίον ἀνέξοδον καὶ ἀπολίτευτον καὶ ἀφιλάνθρωπον καὶ ἀνενθουσίαστον εἰς τιμὴν καὶ χάριν ἀνελομένουσ. οὐ γάρ τι φαῦλον ἡ ψυχὴ καὶ μικρὸν οὐδ΄ ἀγεννές ἐστιν οὐδ΄ ὥσπερ οἱ πολύποδες ἄχρι τῶν   ἐδωδίμων ἐκτείνει τὰς ἐπιθυμίασ, ἀλλὰ ταύτην μὲν ὀξύτατος ἀποκόπτει κόρος ἀκαρὲς ὥρας μόριον ἀκμάσασαν, τῶν δὲ πρὸς τὸ καλὸν ὁρμῶν καὶ τὴν ἐπὶ τῷ καλῷ τιμὴν καὶ χάριν  οὐκ ἔστιν αὐτῶν μέτρον ὁ τοῦ βίου χρόνοσ,  ἀλλὰ τοῦ παντὸς αἰῶνος ἐπιδραττόμενον τὸ φιλότιμον καὶ φιλάνθρωπον ἐξαμιλλᾶται ταῖς πράξεσι καὶ ταῖς χάρισιν ἡδονὰς ἀμηχάνους ἐχούσαισ, ἃς οὐδὲ  φεύγοντες οἱ χρηστοὶ διαφεύγειν δύνανται, πανταχόθεν αὐτοῖς ἀπαντώσας καὶ περιεχομένασ, ὅταν εὐφραίνωσι πολλοὺς εὐεργετοῦντεσ·  ἐρχόμενον δ΄ ἀνὰ ἄστυ θεὸν ὣς εἰσορόωσιν.   ὁ γὰρ οὕτω διαθεὶς ἑτέρουσ, ὥστε καὶ χαίρειν καὶ γάνυσθαι καὶ ποθεῖν ἅψασθαι καὶ προσαγορεῦσαι, δῆλός ἐστι καὶ τυφλῷ μεγάλας ἔχων ἐν ἑαυτῷ καὶ καρπούμενος ἡδονάσ, ὅθεν οὐδὲ κάμνουσιν ὠφελοῦντες  οὐδ΄ ἀπαγορεύουσιν, ἀλλὰ τοιαύτας αὐτῶν  ἀκούομεν φωνάς  πολλοῦ σε θνητοῖς ἄξιον τίκτει πατήρ  καί  μήποτέ γε παυσώμεσθα δρῶντες εὖ βροτούς  καὶ τί δεῖ περὶ τῶν ἄκρως ἀγαθῶν λέγειν; εἰ γάρ  τινι τῶν μέσως φαύλων μέλλοντι θνήσκειν ὁ κύριοσ, ἤτοι θεὸς ἢ βασιλεύσ, ὥραν ἐπιδοίη· μίαν, ὥστε χρησάμενον αὐτῇ πρός τινα καλὴν πρᾶξιν ἢ πρὸς ἀπόλαυσιν εὐθὺς τελευτᾶν, τίς ἂν ἐν τῷ χρόνῳ τούτῳ βούλοιτο μᾶλλον Λαΐδι συγγενέσθαι καὶ πιεῖν   οἶνον ̓αριούσιον, ἢ κτείνας ̓αρχίαν ἐλευθερῶσαι τὰς Θήβασ; ἐγὼ μὲν οὐδένα νομίζω. καὶ γὰρ τῶν μονομάχων ὁρῶ τοὺς μὴ παντάπασι θηριώδεις ἀλλ΄  ̔́ελληνασ, ὅταν εἰσιέναι μέλλωσι, προκειμένων πολλῶν ἐδεσμάτων καὶ πολυτελῶν, ἥδιον τὰ γύναια τοῖς φίλοις ἐν τῷ χρόνῳ τούτῳ παρακατατιθεμένους καὶ τοὺς οἰκέτας ἐλευθεροῦντας ἢ τῇ γαστρὶ χαριζομένουσ. ἀλλὰ καί, εἴ τι μέγα περὶ τὰς τοῦ σώματος ἡδονάσ, κοινόν ἐστι δήπου τοῦτο τοῖς πρακτικοῖς πράγμασι· καὶ γὰρ  σῖτον ἔδουσιν καὶ πίνουσιν αἴθοπα οἶνον καὶ μετὰ φίλων ἑστιῶνται, πολὺ γ΄  οἶμαι προθυμότερον ἀπὸ τῶν ἀγώνων καὶ τῶν  ἔργων, ὡς ̓αλέξανδρος καὶ ̓αγησίλαος καὶ νὴ Δία Φωκίων καὶ ̓επαμεινώνδασ, ἢ καθάπερ οὗτοι πρὸς πῦρ ἀλειψάμενοι καὶ τοῖς φορείοις ἀτρέμα διασεισθέντεσ· ἀλλὰ καταφρονοῦσι τούτων ἐν ἐκείναις ταῖς μείζοσιν ὄντεσ. τί γὰρ ἂν λέγοι τις ̓επαμεινώνδαν,  οὐκ ἐθελήσαντα δειπνεῖν, ὡς ἑώρα πολυτελέστερον τῆς οὐσίας τὸ δεῖπνον, ἀλλ΄ εἰπόντα πρὸς τὸν φίλον ἐγώ σ΄ ᾤμην θύειν οὐχ ὑβρίζειν; ὅπου καὶ ̓αλέξανδρος ἀπεώσατο τῆς ̓́αδας τοὺς μαγείρουσ, αὐτὸς εἰπὼν ἔχειν ἀμείνονας ὀψοποιούσ, πρὸς μὲν ἄριστον   τὴν νυκτοπορίαν πρὸς δὲ δεῖπνον τὴν ὀλιγαριστίαν· Φιλόξενον δὲ γράψαντα περὶ παίδων καλῶν, εἰ πρίηται, μικρὸν ἐδέησε τῆς ἐπιτροπῆσ; ἀποστῆσαι· καίτοι τίνι μᾶλλον ἐξῆν; ἀλλ΄, ὥσπερ φησὶν ̔ιπποκράτησ, δυεῖν πόνων τὸν ἥττονα ὑπὸ τοῦ μείζονος  ἀμαυροῦσθαι, καὶ τῶν ἡδονῶν τὰς σωματικὰς αἱ πρακτικαὶ καὶ φιλότιμοι τῷ χαίροντι τῆς ψυχῆς δι΄ ὑπερβολὴν καὶ μέγεθος ἐναφανίζουσι καὶ κατασβεννύουσιν.      εἰ τοίνυν, ὥσπερ λέγουσι, τὸ μεμνῆσθαι τῶν προτέρων ἀγαθῶν μέγιστόν ἐστι πρὸς τὸ ἡδέως ζῆν, ̓επικούρῳ μὲν οὐδ΄ ἂν εἷς ἡμῶν πιστεύσειεν  ὅτι ταῖς μεγίσταις ἀλγηδόσι καὶ νόσοις ἐναποθνήσκων ἀντιπαρεπέμπετο τῇ μνήμῃ τῶν ἐναπολελαυσμένων  πρότερον ἡδονῶν εἰκόνα γὰρ ὄψεωσ; ἐν βυθῷ συνταραχθέντι καὶ κλύδωνι μᾶλλον ἄν τις ἢ μνήμην ἡδονῆς διαμειδιῶσαν ἐν σφυγμῷ τοσούτῳ καὶ σπαραγμῷ σώματος ἐπινοήσειε. τὰς δὲ τῶν πράξεων μνήμας οὐδεὶς ἂν οὐδὲ βουληθεὶς ἐκστήσειεν  ἑαυτοῦ. πότερον γὰρ ἢ πῶς οἷὸν τ΄ ἦν ἐπιλαθέσθαι τῶν ̓αρβήλων τὸν ̓αλέξανδρον ἢ τοῦ Λεοντιάδου τὸν Πελοπίδαν ἢ τῆς Σαλαμῖνος τὸν Θεμιστοκλέα; τὴν μὲν γὰρ ἐν Μαραθῶνι μάχην ἄχρι νῦν ̓αθηναῖοι καὶ τὴν ἐν Λεύκτροις Θηβαῖοι  καὶ νὴ Δί΄ ἡμεῖς τὴν Δαϊφάντου περὶ ̔υάμπολιν  ἑορτάζομεν, ὡς ἴστε, καὶ θυσιῶν καὶ τιμῶν ἡ Φωκὶς ἐμπέπλησται· καὶ οὐδεὶς ἔστιν ἡμῶν, ἐφ΄ οἷς αὐτὸς  βέβρωκεν ἢ πέπωκεν οὕτως ἡδόμενος ὡς ἐφ΄ οἷς ἐκεῖνοι κατώρθωσαν. ἐννοεῖν οὖν πάρεστι, πόση τις εὐφροσύνη καὶ χαρὰ καὶ γηθοσύνη συνεβίωσεν αὐτοῖς τοῖς τούτων δημιουργοῖσ, ὧν ἐν ἔτεσι πεντακοσίοις  καὶ πλείοσιν οὐκ ἀποβέβληκεν ἡ μνήμη τὸ εὐφραῖνον. καὶ μὴν ἀπὸ δόξης γίγνεσθαι τινας  ἡδονὰς ̓επίκουρος ὡμολόγει. τί δ΄ οὐκ ἔμελλεν αὐτὸς οὕτω σπαργῶν περιμανῶς καὶ σφαδάζων πρὸς δόξαν, ὥστε μὴ μόνον ἀπολέγεσθαι τοὺς καθηγητὰς  μηδὲ Δημοκρίτῳ τῷ τὰ δόγματα ῥήμασιν αὐτοῖς ἀφαιρουμένῳ ζυγομαχεῖν περὶ συλλαβῶν καὶ κεραιῶν, σοφὸν δὲ μηδένα φάναι πλὴν αὑτοῦ γεγονέναι καὶ τῶν μαθητῶν· ἀλλὰ καὶ γράφειν ὡς Κωλώτης μὲν αὐτὸν φυσιολογοῦντα προσκυνήσειε γονάτων ἁψάμενοσ, Νεοκλῆς δ΄ ὁ ἀδελφὸς εὐθὺς ἐκ παίδων ἀποφαίνοιτο μηδένα σοφώτερον ̓επικούρου γεγονέναι μηδ΄ εἶναι· ἡ δὲ μήτηρ ἀτόμους ἔσχεν ἐν  ἑαυτῇ τοσαύτασ, οἷαι συνελθοῦσαι σοφὸν ἂν ἐγέννησαν; εἶτ΄ οὐχ ὥσπερ Καλλικρατίδας ἔλεγε τὸν Κόνωνα μοιχεύειν τὴν θάλασσαν, οὕτως ἄν τις εἴποι τὸν ̓επίκουρον αἰσχρῶς καὶ κρύφα πειρᾶν καὶ παραβιάζεσθαι τὴν δόξαν, οὐ τυγχάνοντα φανερῶς ἀλλ΄  ἐρῶντα καὶ κατατεινόμενον; ὥσπερ γὰρ λιμοῦ τὰ σώματα τροφῆς μὴ παρούσης ἀναγκάζεται παρὰ φύσιν ὑφ΄ αὑτῶν τρέφεσθαι, τοιοῦτον ἡ φιλοδοξία ποιεῖ κακὸν ἐν ταῖς ψυχαῖσ, ὅταν ἐπαίνων πεινῶντες  παρ΄ ἑτέρων μὴ τυγχάνωσιν, αὐτοὺς ἑαυτοὺς ἐπαινεῖν.     ἀλλ΄ οἵ γε πρὸς ἔπαινον οὕτω καὶ δόξαν ἔχοντες ἆρ΄ οὐχ ὁμολογοῦσι μεγάλας ἡδονὰς προΐεσθαι δι΄ ἀσθένειαν ἢ μαλακίαν φεύγοντες ἀρχὰς ἢ   πολιτείας καὶ φιλίας βασιλέων, ἀφ΄ ὧν τὰ μεγάλα καὶ λαμπρὰ εἰς τὸν βίον γίγνεσθαι ἔφη Δημόκριτοσ; οὐ γὰρ ἄν τινα πείσειεν ἀνθρώπων ὁ τὴν Νεοκλέους μαρτυρίαν καὶ τὴν Κωλώτου προσκύνησιν ἐν τοσούτῳ λόγῳ τιθέμενος καὶ ἀγαπῶν, ὡς οὐκ ἂν  ὑπὸ τῶν ̔ελλήνων κροτηθεὶς ̓ολυμπίασιν ἐξεμάνη καὶ ἀνωλόλυξε, μᾶλλον δ΄ ὅλως ὑπὸ χαρᾶς ἤρθη κατὰ τὸν Σοφοκλέα  γραίας ἀκάνθης πάππος ὡς φυσώμενοσ.  εἴ γε μὲν τὸ εὐδοξεῖν ἡδύ, τὸ ἀδοξεῖν δήπου λυπηρόν·  ἀδοξότερον δ΄  ἀφιλίας ἀπραξίας ἀθεότητος ἡδυπαθείας ὀλιγωρίας οὐδέν ἐστι. ταῦτα δὲ πάντες  ἄνθρωποι πλὴν αὐτῶν ἐκείνων τῇ αἱρέσει προσεῖναι νομίζουσιν. ἀδίκωσ, φήσει τισ. ἀλλὰ τὴν δόξαν οὐ τὴν ἀλήθειαν σκοποῦμεν. καὶ βιβλία μὲν μὴ  λέγωμεν μηδὲ ψηφίσματα βλάσφημα πόλεων, ὅσα  γέγραπται πρὸς αὐτούσ· φιλαπέχθημον γάρ· εἰ δὲ χρησμοὶ καὶ μαντικὴ καὶ θεῶν πρόνοια καὶ γονέων πρὸς ἔκγονα στοργὴ καὶ ἀγάπησις καὶ πολιτεία καὶ ἡγεμονία καὶ τὸ ἄρχειν ἔνδοξόν ἐστι καὶ εὐκλεέσ,  οὕτως ἀνάγκη τοὺς λέγοντασ, ὡς οὐ δεῖ σῴζειν τοὺς ̔́ελληνας ἀλλ΄ ἐσθίειν καὶ πίνειν ἀβλαβῶς τῇ γαστρὶ καὶ κεχαρισμένωσ, ἀδοξεῖν καὶ κακοὺς νομίζεσθαι· νομιζομένους δὲ τοιούτους ἀνιᾶσθαι καὶ ζῆν ἀτερπῶσ, εἴ γε δὴ τὸ καλὸν ἡδὺ καὶ τὴν εὐδοξίαν  ἡγοῦνται.      ταῦτ΄ εἰπόντος τοῦ Θέωνοσ, ἐδόκει καταπαῦσαι τὸν περίπατον, καὶ καθάπερ εἰώθειμεν ἐπὶ τῶν βάθρων καθεζόμενοι πρὸς τοῖς εἰρημένοις ἦμεν σιωπῇ χρόνον οὐ πολύν. ὁ γὰρ Ζεύξιππος ἀπὸ τῶν  εἰρημένων ἐννοήσας  τίς ἔφη  τὰ λειπόμενα τῷ λόγῳ προσαποδίδωσι; καὶ γὰρ οὔπω τὸ προσῆκον ἔχει τέλοσ, ἃ αὐτὸς ἄρτι μαντικῆς μνησθεὶς καὶ προνοίας ὑποβέβληκε· ταῦτα γὰρ οὐχ ἥκιστά φασιν οἱ ἄνδρες ἡδονὴν καὶ γαλήνην καὶ θάρσος αὐτοῖς  παρασκευάζειν εἰς τὸν βίον· ὥστε δεῖ τι λεχθῆναι καὶ περὶ τούτων ὑπολαβὼν δ΄ ὁ ̓αριστόδημος ἀλλὰ περὶ ἡδονῆσ; μὲν εἴρηται σχεδόν εἶπεν  ὡς εὐτυχῶν καὶ κατορθῶν ὁ λόγος αὐτῶν φόβον ἀφαιρεῖ  τινα καὶ δεισιδαιμονίαν, εὐφροσύνην δὲ καὶ  χαρὰν ἀπὸ τῶν θεῶν οὐκ ἐνδίδωσιν ἀλλ΄ οὕτως ἔχειν ποιεῖ πρὸς αὐτοὺς τῷ μὴ ταράττεσθαι μηδὲ   χαίρειν, ὡς πρὸς τοὺς ̔υρκανοὺς ἢ Σκύθας ἔχομεν, οὔτε χρηστὸν οὐδὲν οὔτε φαῦλον ἀπ΄ αὐτῶν προσδοκῶντεσ. εἰ δὲ δεῖ προσθεῖναί τι τοῖς εἰρημένοισ, ἐκεῖνό μοι δοκῶ λήψεσθαι παρ΄ αὐτῶν πρῶτον,  ὅτι τοῖς ἀναιροῦσι λύπας καὶ δάκρυα καὶ στεναγμοὺς ἐπὶ ταῖς τῶν φίλων τελευταῖς μάχονται καὶ λέγουσι  τὴν εἰς τὸ ἀπαθὲς καθεστῶσαν ἀλυπίαν ὑφ΄ ἑτέρου κακοῦ μείζονος ὑπάρχειν, ὠμότητος ἢ δοξοκοπίας ἀκράτου καὶ λύσσησ· διὸ πάσχειν τι  βέλτιον εἶναι καὶ λυπεῖσθαι καὶ νὴ Δία λιπαίνειν τοὺς ὀφθαλμοὺς καὶ τήκεσθαι, καὶ ὅσα δὴ παθαινόμενοι  καὶ γράφοντες ὑγροί τινες εἶναι καὶ φιλικοὶ δοκοῦσι. ταῦτα γὰρ ἐν ἄλλοις τε πολλοῖς ̓επίκουρος εἴρηκε καὶ περὶ τῆς ̔ηγησιάνακτος τελευτῆς πρὸς Σωσίθεον τὸν πατέρα γράφων καὶ Πύρσωνα τὸν ἀδελφὸν τοῦ τεθνηκότοσ· ἔναγχος γὰρ κατὰ τύχην τὰς ἐπιστολὰς διῆλθον αὐτοῦ. καὶ λέγω μιμούμενοσ, ὡς οὐχ ἧττόν ἐστι κακὸν ἀθεότησ; ὠμότητος καὶ δοξοκοπίασ, εἰς ἣν ἄγουσιν ἡμᾶς οἱ τὴν χάριν ἐκ  τοῦ θεοῦ μετὰ τῆς ὀργῆς ἀναιροῦντεσ. βέλτιον γὰρ ἐνυπάρχειν τι καὶ συγκεκρᾶσθαι τῇ περὶ θεῶν δόξῃ κοινὸν αἰδοῦς καὶ φόβου πάθοσ, ἢ τοῦτο φεύγοντας  μήτε ἐλπίδα μήτε χάριν ἑαυτοῖς μήτε θάρσος ἀγαθῶν παρόντων μήτε τινὰ δυστυχοῦσιν ἀποστροφὴν πρὸς  τὸ θεῖον ἀπολείπεσθαι.     δεῖ μὲν γὰρ ἀμέλει τῆς περὶ θεῶν δόξης ὥσπερ ὄψεως λήμην ἀφαιρεῖν τὴν δεισιδαιμονίαν εἰ δὲ τοῦτ΄ ἀδύνατον, μὴ συνεκκόπτειν μηδὲ τυφλοῦν τὴν πίστιν, ἣν οἱ πλεῖστοι περὶ θεῶν ἔχουσιν. αὕτη  δ΄ ἐστὶν οὐ φοβερά τις οὐδὲ σκυθρωπὴ καθάπερ οὗτοι πλάττουσι, διαβάλλοντες τὴν πρόνοιαν, ὥσπερ παισὶν ̓́εμπουσαν ἢ Ποινὴν ἀλιτηριώδη καὶ τραγικὴν ἐπιτετραμμένην. ἀλλ΄ ὀλίγοι μὲν τῶν ἀνθρώπων δεδίασι τὸν θεόν, οἷς οὐκ ἄμεινον μὴ δεδιέναι   δεδιότες γὰρ ὥσπερ ἄρχοντα χρηστοῖς ἤπιον ἐπαχθῆ δὲ φαύλοισ, ἑνὶ φόβῳ, δι΄ ὃν οὐκ ἀδικοῦσι, πολλῶν ἐλευθεροῦνται τῶν ἐπὶ τῷ ἀδικεῖν καὶ παρ΄ αὑτοῖς ἀτρέμα τὴν κακίαν ἔχοντες οἷον ἀπομαραινομένην ἧττον ταράττονται τῶν χρωμένων αὐτῇ καὶ  τολμώντων εἶτ΄ εὐθὺς δεδιότων καὶ μεταβαλλομένων. ἡ δὲ τῶν πολλῶν καὶ ἀμαθῶν καὶ οὐ πάνυ; μοχθηρῶν διάθεσις πρὸς τὸν θεὸν ἔχει μὲν ἀμέλει τῷ σεβομένῳ καὶ τιμῶντι μεμιγμένον τινὰ σφυγμὸν καὶ φόβον, καὶ δεισιδαιμονία κέκληται· τούτου δὲ  μυριάκις πλεῖόν ἐστι καὶ μεῖζον αὐτῇ τὸ εὔελπι καὶ περιχαρὲς καὶ πᾶσαν εὐπραξίας ὄνησιν ὡς ἐκ  θεῶν οὖσαν εὐχόμενον καὶ δεχόμενον. δῆλον δὲ τεκμηρίοις τοῖς μεγίστοισ· οὔτε γὰρ διατριβαὶ τῶν ἐν ἱεροῖς οὔτε καιροὶ τῶν ἑορτασίμων οὔτε πράξεις  οὔτ΄ ὄψεις εὐφραίνουσιν ἕτεραι μᾶλλον ὧν ὁρῶμεν ἢ δρῶμεν αὐτοὶ περὶ τοὺς θεούσ, ὀργιάζοντες ἢ χορεύοντες ἢ θυσίαις παρόντες ἢ τελεταῖσ. οὐ γὰρ ὡς τυράννοις τισὶν ἢ δεινοῖς κολασταῖς ὁμιλοῦσα τηνικαῦτα  ἡ ψυχὴ περίλυπός ἐστι καὶ ταπεινὴ καὶ δύσθυμοσ, ὅπερ εἰκὸς ἦν· ἀλλ΄ ὅπου μάλιστα δοξάζει καὶ διανοεῖται παρεῖναι τὸν θεόν, ἐκεῖ μάλιστα λύπας καὶ φόβους καὶ τὸ φροντίζειν ἀπωσαμένη τῷ  ἡδομένῳ μέχρι μέθης καὶ γέλωτος καὶ παιδιᾶς  ἐφίησιν ἑαυτήν ἐν μὲν τοῖς ἐρωτικοῖσ, ὡς ὁ ποιητὴς εἴρηκε   καί τε γέρων καὶ γρῆυσ, ἐπὴν χρυσῆς ̓αφροδίτης   μνήσωνται, καὶ τοῖσιν ἐπηέρθη φίλον ἦτορ·   ἐν δὲ πομπαῖς καὶ θυσίαις οὐ μόνον γέρων καὶ  γρῆυς οὐδὲ πένης καὶ ἰδιώτης ἀλλὰ  καὶ παχυσκελὴς ἀλετρὶς πρὸς μύλην κινουμένη  καὶ οἰκότριβες καὶ θῆτες ὑπὸ γήθους καὶ χαρμοσύνης ἀναφέρονται, πλουσίοις δὲ καὶ βασιλεῦσιν ἑστιάσεις καὶ πανδαισίαι τινὲς πάρεισιν ἀεί· αἱ δ΄  ἐφ΄ ἱεροῖς καὶ θυηπολίαισ, καὶ ὅταν ἔγγιστα τοῦ θείου τῇ ἐπινοίᾳ ψαύειν δοκῶσι μετὰ τιμῆς καὶ σεβασμοῦ, πολὺ διαφέρουσαν ἡδονὴν καὶ χάριν ἔχουσι. ταύτης οὐδὲν ἀνδρὶ μέτεστιν ἀπεγνωκότι τῆς προνοίασ. οὐ γὰρ οἴνου πλῆθος οὐδ΄ ὄπτησις  κρεῶν τὸ εὐφραῖνόν ἐστιν ἐν ταῖς ἑορταῖσ, ἀλλὰ καὶ ἐλπὶς ἀγαθὴ καὶ δόξα τοῦ παρεῖναι τὸν θεὸν εὐμενῆ καὶ δέχεσθαι τὰ γιγνόμενα κεχαρισμένως  αὐλὸν μὲν γὰρ ἑτέρων ἑορτῶν καὶ στέφανον ἀφαιροῦμεν,  θεοῦ δὲ θυσίᾳ μὴ παρόντοσ, ὥσπερ ἱερὸν δοχῆσ, ἄθεόν ἐστι καὶ ἀνεόρταστον καὶ ἀνενθουσίαστον τὸ λειπόμενον, μᾶλλον δ΄ ὅλον ἀτερπὲς αὐτῷ καὶ λυπηρόν· ὑποκρίνεται γὰρ εὐχὰς καὶ προσκυνήσεισ, οὐδὲν δεόμενοσ, διὰ τὸν φόβον τῶν πολλῶν  καὶ φθέγγεται φωνὰς ἐναντίας οἷς φιλοσοφεῖ· καὶ θύων μὲν ὡς μαγείρῳ παρέστηκε τῷ ἱερεῖ σφάττοντι, θύσας δ΄ ἄπεισι λέγων τὸ Μενάνδρειον  ἔθυον  οὐ προσέχουσιν οὐδέν μοι θεοῖσ·  οὕτω γὰρ ̓επίκουρος οἴεται δεῖν σχηματίζεσθαι καὶ  μὴ φθονεῖν μηδ΄ ἀπεχθάνεσθαι τοῖς πολλοῖσ, οἷς  χαίρουσιν ἕτεροι πράττοντεσ, αὐτοὺς δυσχεραίνοντας  πᾶν γὰρ ἀναγκαῖον πρᾶγμ΄ ἀνιηρὸν ἔφυ  κατὰ τὸν Εὔηνον. ᾗ καὶ τοὺς δεισιδαίμονας οὐ χαίροντας ἀλλὰ φοβουμένους οἴονται θυσίαις καὶ τελεταῖς ὁμιλεῖν, μηδὲν ἐκείνων αὐτοὶ διαφέροντεσ, εἴ γε δὴ διὰ φόβον ταὐτὰ δρῶσιν, οὐδ΄ ἐλπίδος χρηστῆς ὅσον ἐκεῖνοι μεταλαγχάνοντεσ, ἀλλὰ μόνον  δεδιότες καὶ ταραττόμενοι μὴ φανεροὶ γένωνται τοὺς πολλοὺς παραλογιζόμενοι καὶ φενακίζοντεσ· ἐφ΄ οὓς καὶ τὰ περὶ θεῶν καὶ ̔οσιότητος αὐτοῖς βιβλία συντέτακται,   ἑλικτὰ κοὐδὲν ὑγιὲς ἀλλὰ πᾶν πέριξ  ἐπαμπεχομένοις καὶ ἀποκρυπτομένοις διὰ φόβον ἃς ἔχουσι δόξασ.    καὶ μὴν μετά γε τοὺς πονηροὺς καὶ τοὺς πολλοὺσ; τρίτον ἤδη σκεψώμεθα, τὸ βέλτιστον ἀνθρώπων  καὶ θεοφιλέστατον γένος ἐν ἡλίκαις εἰσὶν ἡδοναῖσ, καθαραῖς περὶ θεοῦ δόξαις συνόντεσ, ὡς πάντων μὲν ἡγεμὼν ἀγαθῶν πάντων δὲ πατὴρ καλῶν ἐκεῖνός ἐστι, καὶ φαῦλον οὐδὲν αὐτῷ ποιεῖν θέμις ὥσπερ οὐδὲ πάσχειν. ἀγαθὸς γάρ ἐστιν, ἀγαθῷ δὲ  περὶ οὐδενὸς ἐγγίνεται φθόνοσ, οὔτε φόβος οὔτε ὀργὴ οὔτ΄ μῖσοσ· οὐδὲ γὰρ θερμοῦ τὸ ψύχειν ἀλλὰ  τὸ θερμαίνειν, ὥσπερ οὐδ΄ ἀγαθοῦ τὸ βλάπτειν· ὀργὴ,δὲ χάριτος καὶ χόλος εὐμενείας καὶ τοῦ φιλανθρώπου καὶ φιλόφρονος τὸ δυσμενὲσ; καὶ ταρακτικὸν  ἀπωτάτω τῇ φύσει τέτακται· τὰ μὲν γὰρ ἀρετῆς καὶ δυνάμεως τὰ δ΄ ἀσθενείας ἐστὶ καὶ φαυλότητοσ. οὐ τοίνυν ὀργαῖς καὶ χάρισι συνέχεται τὸ θεῖον ἅμα, ὅτι χαρίζεσθαι καὶ βοηθεῖν πέφυκεν,  ὀργίζεσθαι δὲ καὶ κακῶς ποιεῖν οὐ πέφυκεν· ἀλλ΄  ὁ μὲν μέγας ἐν οὐρανῷ Ζεὺς πτηνὸν ἅρμα ἐλαύνων πρῶτος πορεύεται, διακοσμῶν πάντα καὶ ἐπιμελούμενοσ, τῶν δ΄ ἄλλων θεῶν ὁ μέν ἐστιν ̓επιδώτης  ὁ δὲ Μειλίχιος ὁ δ΄ ̓αλεξίκακοσ, ὁ δ΄ ̓απόλλων  κατεκρίθη θνατοῖς ἀγανώτατος ἔμμεν  ὡσ; Πίνδαρός φησι. πάντα δὲ τῶν θεῶν κατὰ τὸν Διογένην, καὶ κοινὰ τὰ τῶν φίλων καὶ φίλοι τοῖς θεοῖς οἱ ἀγαθοί· καὶ τὸν θεοφιλῆ μή τι εὖ πράττειν  ἢ θεοφιλῆ μὴ εἶναι τὸν σώφρονα καὶ δίκαιον ἀδύνατόν ἐστιν. ἆρά γε δίκης ἑτέρας οἴεσθε δεῖσθαι τοὺς ἀναιροῦντας τὴν πρόνοιαν καὶ οὐχ ἱκανὴν  ἔχειν ἐκκόπτοντας ἑαυτῶν ἡδονὴν καὶ χαρὰν τοσαύτην, ὅση πάρεστι τοῖς οὕτω διακειμένοις πρὸς τὸ  δαιμόνιον ἡμῖν; ἢ τῷ μὲν ̓επικούρῳ καὶ Μητρόδωρος καὶ Πολύαινος καὶ ̓αριστόβουλος  ἐκθάρσημα καὶ γῆθος ἦσαν, ὧν τοὺς πλείστους θεραπεύων νοσοῦντας ἢ καταθρηνῶν ἀποθνήσκοντας διετέλεσε· Λυκοῦργος δ΄ ὑπὸ τῆς Πυθίας προσαγορευθεὶς  Ζηνὶ φίλος καὶ πᾶσιν ̓ολύμπια δώματ΄ ἔχουσι  καὶ Σωκράτης οἰόμενος αὑτῷ διαλέγεσθαι τὸ δαιμόνιον ὑπ΄ εὐμενείασ, καὶ Πίνδαρος ἀκούων ὑπὸ τοῦ Πανὸς ᾄδεσθαί τι μέλος ὧν αὐτὸς ἐποίησε μετρίως ἔχαιρεν; ἢ Φορμίων τοὺς Διοσκόρους ἢ τὸν  ̓ασκληπιὸν Σοφοκλῆς ξενίζειν αὐτός τε πειθόμενος καὶ τῶν ἄλλων οὕτως ἐχόντων διὰ τὴν γενομένην ἐπιφάνειαν; ἃ δ΄ ̔ερμογένης ἐφρόνει περὶ τῶν θεῶν, ἄξιόν ἐστιν αὐτοῖς ὀνόμασι διαμνημονεῦσαι·  οὗτοι γάρ φησὶν  οἱ πάντα μὲν εἰδότες πάντα δὲ δυνάμενοι  θεοί, οὕτω μοι φίλοι εἰσίν, ὡς διὰ τὸ ἐπιμελεῖσθαί μου οὔποτε λήθω αὐτοὺς οὔτε νυκτὸς οὔθ΄ ἡμέρας οὔθ΄ ὅποι ἂν ὁρμῶμαι οὔθ΄ ὅ τι ἂν μέλλω πράττειν διὰ δὲ τὸ προειδέναι καὶ ὅ τι ἐξ ἑκάστου ἀποβήσεται σημαίνουσι, πέμποντες ἀγγέλουσ,  φήμας καὶ ἐνύπνια καὶ οἰωνούσ.    καλὰ μὲν οὖν εἰκὸς εἶναι καὶ τὰ γιγνόμενα  παρὰ τῶν θεῶν· τὸ δὲ γίγνεσθαι διὰ τῶν θεῶν ταῦτ΄ αὐτὰ μεγάλην ἡδονὴν ποιεῖ καὶ θάρσος ἀμήχανον καὶ φρόνημα καὶ χαρὰν οἷον αὐγὴν ἐπιγελῶσαν  τοῖς ἀγαθοῖσ. οἱ δ΄  ἄλλως ἔχοντες τῆς μὲν εὐτυχίας τὸ ἥδιστον κολούουσι, ταῖς δὲ δυστυχίαις ἀποστροφὴν οὐκ ἀπολείπουσιν, ἀλλ΄ εἰς μίαν καταφυγὴν καὶ λιμένα πράττοντες κακῶσ, τὴν διάλυσιν καὶ τὴν ἀναισθησίαν, ἀποβλέπουσιν ὥσπερ εἴ τις ἐν πελάγει  καὶ χειμῶνι θαρρυνῶν ἐπιστὰς λέγοι μήτε τινὰ τὴν  ναῦν ἔχειν κυβερνήτην μήτε τοὺς Διοσκόρους αὐτοῖς  ἀφίξεσθαι ἐπερχόμενόν τε μαλάξοντας βίαιον πόντον ὠκείας τ΄ ἀνέμων ῥιπάσ· οὐδὲν δ΄ ὅμως εἶναι δεινόν, ἀλλ΄ ὅσον οὐδέπω καταποθήσεσθαι τὴν  ναῦν ὑπὸ τῆς θαλάττης ἢ συντριβήσεσθαι ταχὺ πρὸς τὰς πέτρας ἐκπεσοῦσαν. οὗτος γάρ ἐστιν ὁ ̓επικούρειος λόγος ἐν νόσοις δειναῖς καὶ πόνοις ὑπερβάλλουσιν· ἐλπίζεις τι χρηστὸν παρὰ θεῶν δι΄ εὐσέβειαν; τετύφωσαι· τὸ γὰρ μακάριον καὶ ἄφθαρτον  οὔτ΄ ὀργαῖς οὔτε χάρισι συνέχεται. βέλτιόν τι τῶν ἐν τῷ βίῳ μετὰ τὸν βίον ἐπινοεῖσ; ἐξηπάτησαι· τὸ γὰρ διαλυθὲν ἀναισθητεῖ τὸ δ΄ ἀναισθητοῦν οὐδὲν πρὸς ἡμᾶσ. πῶς οὖν, ἄνθρωπε, φαγεῖν με καὶ  χαίρειν κελεύεισ; ὅτι νὴ Δία χειμαζομένῳ τὸ ναυάγιον  ἐγγύς ἐστιν· ὁ γὰρ πόνος ὁ ὑπερβάλλων συνάψει θανάτῳ. καίτοι νεὼς μὲν ἐκπεσὼν ἐπιβάτης διαλυθείσης ἐπ΄ ἐλπίδος ὀχεῖταί τινος ὡς γῇ προσέξων σῶμα καὶ διανηξόμενοσ, τῆς δὲ τούτων φιλοσοφίας   ἔκβασις οὔπη φαίνεθ΄ ἁλὸς πολιοῖο θύραζε  τῇ ψυχῇ, ἀλλ΄ εὐθὺς ἠφάνισται καὶ διέσπαρται καὶ προαπόλωλε τοῦ σώματοσ· ὥσθ΄ ὑπερχαίρειν τὸ πάνσοφον τοῦτο δόγμα καὶ θεῖον παραλαβοῦσαν,  ὅτι τοῦ κακῶς πράττειν πέρας ἐστὶν αὐτῇ τὸ ἀπολέσθαι καὶ φθαρῆναι καὶ μηδὲν εἶναι.     ἀλλὰ γάρ ἔφη πρὸς ἐμὲ βλέψας  εὔηθές ἐστι καὶ περὶ τούτου λέγειν ἡμᾶσ, σοῦ πρῴην  ἀκηκοότας ἱκανῶς διαλεγομένου πρὸς τοὺς ἀξιοῦντας  τὸν ̓επικούρου λόγον τοῦ Πλάτωνος περὶ ψυχῆς ῥᾴονας καὶ ἡδίους ἡμᾶς ποιεῖν πρὸς θάνατον. ὑπολαβὼν οὖν ὁ Ζεύξιππος  εἶθ΄ οὗτος ἔφη  δι΄ ἐκεῖνον ἀτελὴς ὁ λόγος ἔσται, καὶ φοβηθησόμεθα  πρὸς ̓επίκουρον τὸ λοιπὸν λέγοντεσ; ἥκιστα ἔφην ἐγὼ  καὶ   δὶς γὰρ ὃ δεῖ καλόν ἐστιν ἀκοῦσαι  κατ΄ ̓εμπεδοκλέα. πάλιν οὖν ὁ Θέων ἡμῖν παρακλητέοσ· οὐ γὰρ αὐτὸν οἶμαι μὴ παρεῖναι τοῖς τότε  λεχθεῖσιν, ἀλλὰ καὶ νέος ἐστὶ καὶ οὐ δέδιε μὴ λήθης εὐθύνας ὑπόσχῃ τοῖς νέοισ.    καὶ ὁ Θέων ὥσπερ ἐκβιασθεὶς ἀλλ΄ εἰ δοκεῖ ταῦτα ἔφη  ποιεῖν, οὐ μιμήσομαί σε, ὦ ̓αριστόδημε· σὺ μὲν γὰρ ἐφοβήθης τὰ τούτου λέγειν· ἐγὼ  δὲ χρήσομαι τοῖς σοῖσ· ὀρθῶς γάρ μοι διαιρεῖν ἔδοξας εἰς τρία γένη τοὺς ἀνθρώπουσ, τὸ τῶν ἀδίκων καὶ πονηρῶν, δεύτερον δὲ τὸ τῶν πολλῶν καὶ ἰδιωτῶν, τρίτον δὲ τὸ τῶν ἐπιεικῶν καὶ νοῦν ἐχόντων.  οἱ μὲν οὖν ἄδικοι καὶ πονηροὶ τὰς καθ΄  ̔́αιδου δίκας καὶ τιμωρίας δεδιότες καὶ φοβούμενοι κακουργεῖν καὶ διὰ τοῦτο μᾶλλον ἡσυχίαν ἄγοντες ἥδιον βιώσονται καὶ ἀταρακτότερον. οὐ γὰρ ̓επίκουρος ἄλλῳ τινὶ τῆς ἀδικίας οἴεται δεῖν ἀπείργειν  ἢ φόβῳ κολάσεων, ὥστε καὶ προσεμφορητέον ἐκείνοις τῆς δεισιδαιμονίας καὶ κινητέον ἐπ΄ αὐτοὺς ἅμα τὰ ἐξ οὐρανοῦ καὶ γῆς δείματα καὶ χάσματα καὶ φόβους καὶ ὑπονοίασ, εἰ μέλλουσιν ἐκπλαγέντες ὑπὸ τούτων ἐπιεικέστερον ἔχειν καὶ πραότερον.  λυσιτελεῖ γὰρ· αὐτοῖς τὰ μετὰ τὸν θάνατον φοβουμένοις μὴ ἀδικεῖν ἢ ἀδικοῦσιν ἐπισφαλῶς ἐν τῷ βίῳ διάγειν καὶ περιφόβωσ.     τοῖς δὲ πολλοῖς καὶ ἄνευ φόβου περὶ τῶν  ἐν ̔́αιδου ἡ παρὰ τὸ μυθῶδες τῆς ἀιδιότητοσ; ἐλπίς  καὶ ὁ πόθος τοῦ εἶναι, πάντων ἐρώτων πρεσβύτατος ὢν καὶ μέγιστοσ, ἡδονῇ θ΄ ὑπερβάλλει καὶ γλυκυθυμίᾳ τὸ παιδικὸν ἐκεῖνο δέοσ. ᾗ καὶ τέκνα καὶ γυναῖκας καὶ φίλους ἀποβάλλοντεσ; εἶναί που μᾶλλον ἐθέλουσι καὶ διαμένειν κακοπαθοῦντας ἢ παντάπασιν ἐξῃρῆσθαι  καὶ διεφθάρθαι καὶ γεγονέναι τὸ μηδέν· ἡδέως δὲ τῶν ὀνομάτων τοῦ μεθίστασθαι τὸν θνήσκοντα καὶ μεταλλάττειν καὶ ὅσα δηλοῖ μεταβολὴν ὄντα τῆς ψυχῆς οὐ φθορὰν τὸν θάνατον ἀκροῶνται καὶ λέγουσιν οὕτως   αὐτὰρ ἐγὼ κἀκεῖθι φίλου μεμνήσομ΄ ἑταίρου  καί  τί  σοι πρὸς ̔́εκτορ΄ ἢ γέροντ΄ εἴπω πόσιν;  ἐκ δὲ τούτου παρατροπῆς γενομένησ, καὶ ὅπλα καὶ σκεύη καὶ ἱμάτια συνήθη τοῖς τεθνηκόσι καὶ ὡς ὁ Μίνως τῷ Γλαύκῳ  Κρητικοὺς αὐλοὺς θανούσης κῶλα ποικίλης νεβροῦ  συνθάπτοντες ἥδιον ἔχουσι. κἄν τι δόξωσιν. αἰτεῖν καὶ ποθεῖν ἐκείνουσ, χαίρουσιν ἐπιδιδόντες ὥσπερ ὁ Περίανδρος τῇ γυναικὶ τὸν κόσμον, ὡς δεομένῃ  καὶ ῥιγοῦν λεγούσῃ, συγκατέκαυσεν. οἱ δ΄ Αἰακοὶ καὶ ̓ασκάλαφοι καὶ ̓αχέροντες οὐ πάνυ διαταράττουσιν, οἷς γε καὶ χοροὺς καὶ θέατρα καὶ μοῦσαν  ἡδομένοις παντοδαπὴν γενομένου δεδώκασιν. ἀλλ΄ ἐκεῖνο τοῦ θανάτου τὸ πρόσωπον ὡς φοβερὸν καὶ  σκυθρωπὸν καὶ σκοτεινὸν ἅπαντες ὑποδειμαίνουσι, τὸ τῆς ἀναισθησίας καὶ λήθης καὶ ἀγνοίασ· καὶ πρὸς τὸ ἀπόλωλε καὶ τὸ ἀνῄρηται καὶ τὸ οὐκ ἔστι ταράσσονται καὶ δυσανασχετοῦσι τούτων λεγομένων, ὡς τὸ   ἔπειτα κείσεται βαθυδένδρῳ  ἐν χθονὶ συμποσίων τε καὶ λυρᾶν ἄμοιρος  ἰαχᾶς τε παντερπέος αὐλῶν·   καί   ἀνδρὸς δὲ ψυχὴ πάλιν ἐλθεῖν οὔτε λεϊστὴ  οὔτε ἑλετή, ἐπεὶ ἄρ κεν ἀμείψεται ἕρκος ὀδόντων.       ἧι καὶ προεπισφάττουσιν οἱ ταυτὶ λέγοντες  ἅπαξ ἄνθρωποι γεγόναμεν, δὶς δ΄ οὐκ ἔστι γενέσθαι δεῖ δὲ τὸν αἰῶνα μηκέτ΄ εἶναι. καὶ γὰρ τὸ  παρὸν ὡς μικρὸν μᾶλλον δὲ μηδ΄ ὁτιοῦν πρὸς τὰ σύμπαν ἀτιμάσαντες ἀναπόλαυστον προΐενται, καὶ ὀλιγωροῦσιν ἀρετῆς καὶ πράξεως οἷον ἐξαθυμοῦντες  καὶ καταφρονοῦντες ἑαυτῶν, ὡς ἐφημέρων καὶ ἀβεβαίων  καὶ πρὸς οὐθὲν ἀξιόλογον γεγονότων. τὸ γάρ ἀναισθητεῖν τὸ διαλυθὲν καὶ μηθὲν εἶναι πρὸς ἡμᾶς τὸ ἀναισθητοῦν οὐκ ἀναιρεῖ τὸ τοῦ θανάτου δέος ἀλλ΄ ὥσπερ ἀπόδειξιν αὐτοῦ προστίθησιν αὐτὸ  γὰρ τοῦτ΄ ἐστίν, ὃ δέδοικεν ἡ φύσις  ἀλλ΄ ὑμεῖς μὲν πάντες ὕδωρ καὶ γαῖα γένοισθε τὴν εἰς τὸ μὴ φρονοῦν μηδ΄ αἰσθανόμενον διάλυσιν τῆς ψυχῆσ, ἣν ̓επίκουρος εἰς κενὸν καὶ ἀτόμους διασπορὰν ποιῶν ἔτι μᾶλλον ἐκκόπτει τὴν ἐλπίδα  τῆς ἀφθαρσίασ· δι΄ ἣν ὀλίγου δέω λέγειν πάντας εἶναι καὶ πάσας προθύμους τῷ Κερβέρῳ  διαδάκνεσθαι καὶ φορεῖν εἰς τὸν ἄτρητον, ὅπως ἐν τῷ εἶναι  μόνον διαμένωσι μηδ΄ ἀναιρεθῶσι. καίτοι ταῦτα μέν, ὥσπερ ἔφην, οὐ πάνυ πολλοὶ δεδίασι, μητέρων ὄντα καὶ τιτθῶν δόγματα καὶ λόγους μυθώδεισ· οἱ  δὲ καὶ δεδιότες τελετάς τινας αὖ πάλιν καὶ καθαρμοὺς οἴονται βοηθεῖν, οἷς ἁγνισάμενοι διατελεῖν ἐν ̔́αιδου παίζοντες καὶ χορεύοντες ἐν τοῖς αὐγὴν καὶ πνεῦμα καθαρὸν καὶ φθόγγον ἔχουσιν. ἡ δὲ τοῦ ζῆν στέρησις ἐνοχλεῖ καὶ νέους καὶ γέροντας   δυσέρωτες γὰρ φαινόμεθ ὄντες  τοῦδ΄, ὅττι τόδε στίλβει κατὰ γῆν   ὡς Εὐριπίδης φησίν· οὐδὲ ῥᾳδίως οὐδ΄ ἀλύπωσ; ἀκούομεν   ὣς ἄρ΄ εἰπόντα μιν τηλαυγὲς ἀμβρόσιον   ἐλασίππου πρόσωπον  ἀπέλιπεν ἁμέρασ.       διὸ τῇ δόξῃ τῆς ἀθανασίας συναναιροῦσι τὰς ἡδίστας ἐλπίδας καὶ μεγίστας τῶν πολλῶν. τί δῆτα τῶν ἀγαθῶν οἰόμεθα καὶ βεβιωκότων ὁσίως  καὶ δικαίωσ, οἳ κακὸν μὲν οὐδὲν ἐπεῖ τὰ δὲ κάλλιστα καὶ θειότατα προσδοκῶσι; πρῶτον μὲν γὰρ ἀθληταὶ στέφανον οὐκ ἀγωνιζόμενοι λαμβάνουσιν ἀλλ΄ ἀγωνισάμενοι καὶ νικήσαντεσ· οὕτως ἡγούμενοι  τοῖς ἀγαθοῖς τὰ νικητήρια τοῦ βίου μετὰ τὸν βίον ὑπάρχειν θαυμάσιον οἷον φρονοῦσι τῇ ἀρετῇ πρὸς ἐκείνας τὰς ἐλπίδασ· ἐν αἷς ἐστι καὶ τοὺς νῦν ὑβρίζοντας ὑπὸ πλούτου καὶ δυνάμεως καὶ καταγελῶντας ἀνοήτως τῶν κρειττόνων ἐπιδεῖν ἀξίαν   δίκην τίνοντασ. ἔπειτα τῆς ἀληθείας καὶ θέας τοῦ ὄντος οὐδεὶς ἐνταῦθα τῶν ἐρώντων ἐνέπλησεν ἑαυτὸν ἱκανῶσ, οἷον δι΄ ὁμίχλης ἢ νέφους τοῦ σώματος ὑγρῷ καὶ ταραττομένῳ τῷ λογισμῷ χρώμενοσ, ἀλλ΄ ὄρνιθος δίκην ἂνω βλέποντες ὡς ἐκπτησόμενοι τοῦ  σώματος εἰς μέγα τι καὶ λαμπρόν, εὐσταλῆ καὶ ἐλαφρὰν ποιοῦσι τὴν ψυχὴν ἀπὸ τῶν θνητῶν, τῷ φιλοσοφεῖν μελέτῃ χρώμενοι τοῦ ἀποθνήσκειν. οὕτω μέγα τι καὶ τέλεον ὄντως ἀγαθὸν ἡγοῦνται τὴν τελευτήν, ὡς βίον ἀληθῆ βιωσομένην ἐκεῖ τὴν ψυχήν,  οὐχ ὕπαρ νῦν ζῶσαν ἀλλ΄ ὀνείρασιν ὅμοια πάσχουσαν.  εἰ τοίνυν  ἡδὺ πανταχόθεν ἡ φίλου μνήμη τεθνηκότος ὥσπερ ̓επίκουρος εἶπε, καὶ ἤδη νοεῖν πάρεστιν ἡλίκης ἑαυτοὺς χαρᾶς ἀποστεροῦσι φάσματα μὲν καὶ εἴδωλα τεθνηκότων ἑταίρων οἰόμενοι  δέχεσθαι καὶ θηρεύειν, οἷς οὔτε νοῦς ἐστιν οὔτ΄  αἴσθησισ, αὐτοῖς δὲ συνέσεσθαι πάλιν ἀληθῶς καὶ τὸν φίλον πατέρα καὶ τὴν φίλην μητέρα καί που γυναῖκα χρηστὴν ὄψεσθαι μὴ προσδοκῶντεσ, μηδ΄ ἔχοντες ἐλπίδα τῆς ὁμιλίας ἐκείνης καὶ φιλοφροσύνησ,  ἣν ἔχουσιν οἱ ταὐτὰ Πυθαγόρᾳ καὶ Πλάτωνι καὶ ̔ομήρῳ περὶ ψυχῆς δοξάζοντεσ. ᾧ δ΄ ὅμοιόν ἐστιν αὐτῶν τὸ πάθοσ, ̔́ομηρος ὑποδεδήλωκεν, εἴδωλον  τοῦ Αἰνείου καταβαλὼν εἰς μέσον τοῖς μαχομένοις ὡς τεθνηκότοσ, εἶθ΄ ὕστερον αὐτὸν ἐκεῖνον  ἀναδείξας  ζωὸν καὶ ἀρτεμέα προσιόντα καὶ μένος ἐσθλὸν ἔχοντα τοῖς φίλοις  οἱ δ΄ ἐχάρησαν  φησί, καὶ τὸ εἴδωλον μεθέμενοι περιέσχον αὐτόν. οὐκοῦν καὶ ἡμεῖσ, τοῦ λόγου δεικνύοντοσ, ὡς ἔστιν ἐντυχεῖν ἀληθῶς τοῖς τεθνεῶσι καὶ τῷ φιλοῦντι  τοῦ φρονοῦντος αὐτοῦ καὶ φιλοῦντος ἅψασθαι καὶ συγγενέσθαι · μὴ δυναμένους μηδ΄ ἀπορρῖψαι τὰ εἴδωλα πάντα καὶ τοὺς φλοιούσ, ἐν οἷς ὀδυρόμενοι καὶ κεινοπαθοῦντες διατελοῦσιν.    ἄνευ δὲ τούτου, οἱ μὲν ἑτέρου βίου τὸν  θάνατον ἀρχὴν κρείττονος νομίζοντεσ, ἐὰν τ΄  ἐν ἀγαθοῖς ὦσι, μᾶλλον ἥδονται, μείζονα προσδοκῶντεσ· ἄν τε μὴ κατὰ γνώμην τῶν ἐνταῦθα τυγχάνωσιν, οὐ πάνυ δυσχεραίνουσιν, ἀλλ΄ αἱ τῶν μετὰ τὸν  θάνατον ἀγαθῶν καὶ καλῶν ἐλπίδες ἀμηχάνους  ἡδονὰς καὶ προσδοκίας ἔχουσαι πᾶν μὲν ἔλλειμμα πᾶν δὲ πρόσκρουσμα τῆς ψυχῆς ἐξαλείφουσι καὶ ἀφανίζουσιν ὥσπερ ἐν ὁδῷ, μᾶλλον δ΄ ὁδοῦ παρατροπῇ βραχείᾳ, ῥᾳδίως τὰ συντυγχάνοντα καὶ μετρίως φερούσησ. οἷς δ΄  ὁ βίος εἰς ἀναισθησίαν  περαίνει καὶ διάλυσιν, τούτοις ὁ θάνατος οὐ τῶν κακῶν μεταβολὴν ἀλλὰ καὶ τῶν ἀγαθῶν ἀποβολὴν ἐπιφέρων, ἀμφοτέροις μέν ἐστι λυπηρόσ, μᾶλλον δὲ τοῖς εὐτυχοῦσιν ἢ τοῖς ἐπιπόνως ζῶσι· τούτων μὲν γὰρ ἀποκόπτει τὴν ἄδηλον ἐλπίδα τοῦ πράξειν  ἄμεινον, ἐκείνων δὲ βέβαιον ἀγαθόν, τὸ ἡδέως ζῆν, ἀφαιρεῖται. καὶ καθάπερ οἶμαι τὰ μὴ χρηστὰ τῶν  φαρμάκων ἀλλ΄ ἀναγκαῖα, οὐ κουφίζοντα τοὺς νοσοῦντας ἐπιτρίβει καὶ λυμαίνεται τοὺς ὑγιαίνοντασ, ὁ· οὕτως ὁ ̓επικούρου λόγος τοῖς μὲν ἀθλίως ζῶσιν  οὐκ εὐτυχῆ τελευτὴν ἐπαγγέλλεται τὴν διάλυσιν καὶ ἀναίρεσιν τῆς ψυχῆσ· τῶν δὲ φρονίμων καὶ σοφῶν καὶ βρυόντων ἀγαθοῖς παντάπασι κολούει τὸ εὔθυμον, ἐκ τοῦ ζῆν μακαρίως εἰς τὸ μὴ ζῆν μηδ΄ εἶναι καταστρέφων.  αὐτόθεν μὲν οὖν ἐστι δῆλον, ὡς  ἀγαθῶν ἀποβολῆσ; ἐπίνοια λυπεῖν πέφυκεν, ὅσον ἐλπίδες βέβαιοι καὶ ἀπολαύσεις εὐφραίνουσι παρόντων.     οὐ μὴν ἀλλὰ καὶ λέγουσιν αὑτοῖς κακῶν  ἀπαύστων καὶ ἀορίστων λυθεῖσαν ὑποψίαν ἀγαθὸν  βεβαιότατον καὶ ἣδιστον ἀπολιπεῖν τὴν ἐπίνοιαν τοῦ λελύσθαι· καὶ τοῦτο ποιεῖν τὸν ̓επικούρου λόγον, ἱστάντα τοῦ θανάτου τὸ δέος ἐν τῇ διαλύσει τῆς ψυχῆσ. εἴπερ οὖν ἥδιστόν ἐστιν ἀπαλλαγὴ προσδοκίας κακῶν ἀπείρων, πῶς οὐκ ἀνιαρὸν αἰωνίων  ἀγαθῶν ἐλπίδος στερεῖσθαι καὶ τὴν ἀκροτάτην εὐδαιμονίαν ἀποβαλεῖν; ἀγαθὸν μὲν γὰρ οὐδετέροις ἀλλὰ πᾶσι τοῖς οὖσι τὸ μὴ εἶναι παρὰ φύσιν καὶ ἀλλότριον· ὧν δ΄ ἀφαιρεῖ τὰ τοῦ βίου κακὰ τῷ τοῦ θανάτου κακῷ, τὸ ἀναίσθητον ἔχουσι παραμύθιον  ὥσπερ ἀποδιδράσκοντεσ· καὶ τοὐναντίον, οἷς ἐξ,  ἀγαθῶν εἰς τὸ μηδὲν ἡ μεταβολή, φοβερώτατον ὁρῶσι τέλοσ, ἐν ᾧ παύσεται τὸ μακάριον. οὐ γὰρ ὡς ἀρχὴν ἑτέρου τὴν ἀναισθησίαν δέδιεν ἡ φύσισ, ἀλλ΄ ὅτι τῶν παρόντων ἀγαθῶν στέρησίς ἐστι· τὸ γὰρ  οὐ πρὸς ἡμᾶς παντὸς ἀναιρέσει τοῦ ἡμετέρου γιγνόμενον ἤδη πρὸς ἡμᾶς ἐστι τῇ ἐπινοίᾳ· καὶ τὸ ἀναίσθητον οὐ λυπεῖ τότε τοὺς μὴ ὄντασ, ἀλλὰ τοὺς ὄντας εἰς τὸ μὴ εἶναι βαπτομένους ὑπ΄ αὐτοῦ καὶ μηδ΄ ὣς δυσομένουσ. ὅθεν οὐδ΄ ὁ Κέρβερος οὔθ΄  ὁ Κωκυτὸς ἀόριστον ἐποίησε τοῦ θανάτου τὸ δέοσ, ἀλλ΄ ἡ τοῦ μὴ ὄντος ἀπειλή, μεταβολὴν εἰς τὸ εἶναι πάλιν οὐκ ἔχουσα τοῖς φθαρεῖσι  δὶς γὰρ οὐκ ἔστι  γενέσθαι, δεῖ δὲ τὸν αἰῶνα μὴ εἶναι κατ΄ ̓επίκουρον.  εἰ γάρ ἐστι πέρας τῷ εἶναι τὸ μὴ εἶναι, τοῦτο δ΄  ἀπέραντον καὶ ἀμετάστατον, εὕρηται κακὸν αἰώνιον ἡ τῶν ἀγαθῶν στέρησισ, ἀναισθησίαν μηδέποτε παυσομένην. καὶ σοφώτερος ̔ηρόδοτος εἰπὼν ὡς  ὁ θεὸς γλυκὺν γεύσας τὸν αἰῶνα φθονερὸς ἐν   αὐτῷ ὢν φαίνεται · καὶ μάλιστα τοῖς εὐδαιμονεῖν δοκοῦσιν, οἷς δέλεάρ ἐστι λύπης τὸ ἡδύ, γευομένοις ὧν στερήσονται. τίνα γὰρ εὐφροσύνην ἢ ἀπόλαυσιν καὶ βρυασμὸν οὐκ ἂν ἐκκρούσειε καὶ καταγάγοι ἐμπίπτουσα συνεχῶς ἡ ἐπίνοια τῆς ψυχῆσ, ὥσπερ  εἰς πέλαγος ἀχανὲς τὸ ἄπειρον ἐκχεομένησ, τῶν ἐν ἡδονῇ τιθεμένων τὸ καλὸν καὶ μακάριον; εἰ δὲ δὴ καὶ μετ΄ ἀλγηδόνοσ, ὥσπερ ̓επίκουρος οἴεται, τοῖς πλείστοις ἀπόλλυσθαι συμβαίνει; παντάπασιν ἀπαρηγόρητὸς ἐστιν ὁ τοῦ θανάτου φόβοσ, εἰς ἀγαθῶν  στέρησιν διὰ κακῶν ἄγοντος     καὶ πρὸς ταῦτα μὲν οὐκ ἀποκαμοῦνται μαχόμενοι καὶ βιαζόμενοι πάντας ἀνθρώπουσ, ἀγαθὸν  μὲν ἡγεῖσθαι τὴν τῶν κακῶν ἀποφυγήν, κακὸν δὲ μηκέτι νομίζειν τὴν τῶν ἀγαθῶν στέρησιν· ἐκεῖνο  δ΄  ὁμολογοῦσι, τὸ μηδεμίαν ἐλπίδα μηδὲ χαρὰν ἔχειν τὸν θάνατον ἀλλ΄ ἀποκεκόφθαι πᾶν τὸ ἡδὺ καὶ τἀγαθόν· ἐν ᾧ χρόνῳ πολλὰ καλὰ καὶ μεγάλα καὶ θεῖα προσδοκῶσιν οἱ τὰς ψυχὰς ἀνωλέθρους  εἶναι διανοούμενοι καὶ ἀφθάρτουσ, ἢ μακράς τινας χρόνων περιόδους νῦν μὲν ἐν γῇ νῦν δ΄ ἐν οὐρανῷ περιπολούσασ, ἄχρι οὗ συνδιαλυθῶσι τῷ κόσμῳ, μεθ΄ ἡλίου καὶ σελήνης εἰς πῦρ νοερὸν ἀναφθεῖσαι. τοιαύτην χώραν ἡδονῶν τοσούτων  ̓επίκουρος ἐκτέμνεται, καὶ ἐπὶ ταῖς ἐκ θεῶν ἐλπίσιν ὥσπερ εἴρηται καὶ χάρισιν ἀναιρεθείσαις τοῦ θεωρητικοῦ τὸ φιλομαθὲς καὶ τοῦ πρακτικοῦ τὸ φιλότιμον ἀποτυφλώσας εἰς στενόν τι κομιδῇ καὶ οὐδὲ καθαρὸν τὸ ἐπὶ τῇ σαρκὶ τῆς ψυχῆς χαῖρον συνέστειλε  καὶ κατέβαλε τὴν φύσιν, ὡς μεῖζον ἀγαθὸν τοῦ τὸ κακὸν φεύγειν οὐδὲν ἔχουσαν.   