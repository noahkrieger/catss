    ̔ερμῆς ̓́ατλασ, ὁ χαλκέοισι  νώτοις οὐρανὸν θεῶν παλαιὸν οἶκον ἐκτρίβων, θεῶν μιᾶς  ἔφυσε Μαῖαν, ἣ ΄μ΄ ἐγείνατο ̔ερμῆν μεγίστῳ Ζηνί, δαιμόνων λάτριν. ἥκω δὲ Δελφῶν τήνδε γῆν, ἵν΄ ὀμφαλὸν μέσον καθίζων Φοῖβος ὑμνῳδεῖ βροτοῖς τά τ΄ ὄντα καὶ μέλλοντα θεσπίζων ἀεί. ἔστιν γὰρ οὐκ ἄσημος ̔ελλήνων πόλισ, τῆς χρυσολόγχου Παλλάδος κεκλημένη, οὗ παῖδ΄ ̓ερεχθέως Φοῖβος ἔζευξεν γάμοις βίᾳ Κρέουσαν, ἔνθα προσβόρρους πέτρας Παλλάδος ὑπ΄ ὄχθῳ τῆς ̓αθηναίων χθονὸς Μακρὰς καλοῦσι γῆς ἄνακτες ̓ατθίδοσ. ἀγνὼς δὲ πατρί  τῷ θεῷ γὰρ ἦν φίλον   γαστρὸς διήνεγκ΄ ὄγκον. ὡς δ΄ ἦλθεν χρόνοσ, τεκοῦσ΄ ἐν οἴκοις παῖδ΄ ἀπήνεγκεν βρέφος ἐς ταὐτὸν ἄντρον οὗπερ ηὐνάσθη θεῷ Κρέουσα, κἀκτίθησιν ὡς θανούμενον κοίλης ἐν ἀντίπηγος εὐτρόχῳ κύκλῳ, προγόνων νόμον σῴζουσα τοῦ τε γηγενοῦς ̓εριχθονίου. κείνῳ γὰρ ἡ Διὸς κόρη φρουρὼ παραζεύξασα φύλακε σώματος δισσὼ δράκοντε, παρθένοις ̓αγλαυρίσι δίδωσι σῴζειν· ὅθεν ̓ερεχθείδαις ἐκεῖ νόμος τις ἔστιν ὄφεσιν ἐν χρυσηλάτοις τρέφειν τέκνα. ἀλλ΄ ἣν εἶχε παρθένος χλιδὴν τέκνῳ προσάψασ΄ ἔλιπεν ὡς θανουμένῳ. κἄμ΄ ὢν ἀδελφὸς Φοῖβος αἰτεῖται τάδε· ὦ σύγγον΄, ἐλθὼν λαὸν εἰς αὐτόχθονα κλεινῶν ̓αθηνῶν  οἶσθα γὰρ θεᾶς πόλιν   λαβὼν βρέφος νεογνὸν ἐκ κοίλης πέτρας αὐτῷ σὺν ἄγγει σπαργάνοισί θ΄ οἷς ἔχει ἔνεγκε Δελφῶν τἀμὰ πρὸς χρηστήρια, καὶ θὲς πρὸς αὐταῖς εἰσόδοις δόμων ἐμῶν. τὰ δ΄ ἄλλ΄  ἐμὸς γάρ ἐστιν, ὡς εἰδῇσ, ὁ παῖς   ἡμῖν μελήσει. Λοξίᾳ δ΄ ἐγὼ χάριν πράσσων ἀδελφῷ πλεκτὸν ἐξάρας κύτος ἤνεγκα, καὶ τὸν παῖδα κρηπίδων ἔπι τίθημι ναοῦ τοῦδ΄, ἀναπτύξας κύτος ἑλικτὸν ἀντίπηγοσ, ὡς ὁρῷθ΄ ὁ παῖσ.  κυρεῖ δ΄ ἅμ΄ ἱππεύοντος ἡλίου κύκλῳ προφῆτις ἐσβαίνουσα μαντεῖον θεοῦ· ὄψιν δὲ προσβαλοῦσα παιδὶ νηπίῳ ἐθαύμασ΄ εἴ τις Δελφίδων τλαίη κόρη λαθραῖον ὠδῖν΄ ἐς θεοῦ ῥῖψαι δόμον, ὑπέρ τε θυμέλας διορίσαι πρόθυμος ἦν· οἴκτῳ δ΄ ἀφῆκεν ὠμότητα  καὶ θεὸς συνεργὸς ἦν τῷ παιδὶ μὴ ΄κπεσεῖν δόμων   τρέφει δέ νιν λαβοῦσα. τὸν σπείραντα δὲ οὐκ οἶδε Φοῖβον οὐδὲ μητέρ΄ ἧς ἔφυ, ὁ παῖς τε τοὺς τεκόντας οὐκ ἐπίσταται. νέος μὲν οὖν ὢν ἀμφὶ βωμίους τροφὰς ἠλᾶτ΄ ἀθύρων· ὡς δ΄ ἀπηνδρώθη δέμασ, Δελφοί σφ΄ ἔθεντο χρυσοφύλακα τοῦ θεοῦ ταμίαν τε πάντων πιστόν, ἐν δ΄ ἀνακτόροις θεοῦ καταζῇ δεῦρ΄ ἀεὶ σεμνὸν βίον. Κρέουσα δ΄ ἡ τεκοῦσα τὸν νεανίαν Ξούθῳ γαμεῖται συμφορᾶς τοιᾶσδ΄ ὕπο· ἦν ταῖς ̓αθήναις τοῖς τε Χαλκωδοντίδαισ, οἳ γῆν ἔχουσ΄ Εὐβοῖδα, πολέμιος κλύδων· ὃν συμπονήσας καὶ συνεξελὼν δορὶ γάμων Κρεούσης ἀξίωμ΄ ἐδέξατο, οὐκ ἐγγενὴς ὤν, Αἰόλου δὲ τοῦ Διὸς γεγὼς ̓αχαιόσ. χρόνια δὲ σπείρας λέχη ἄτεκνός ἐστι, καὶ Κρέουσ΄· ὧν οὕνεκα ἥκουσι πρὸς μαντεῖ΄ ̓απόλλωνος τάδε ἔρωτι παίδων. Λοξίας δὲ τὴν τύχην ἐς τοῦτ΄ ἐλαύνει, κοὐ λέληθεν, ὡς δοκεῖ. δώσει γὰρ εἰσελθόντι μαντεῖον τόδε Ξούθῳ τὸν αὑτοῦ παῖδα, καὶ πεφυκέναι κείνου σφε φήσει, μητρὸς ὡς ἐλθὼν δόμους γνωσθῇ Κρεούσῃ, καὶ γάμοι τε Λοξίου κρυπτοὶ γένωνται παῖς τ΄ ἔχῃ τὰ πρόσφορα. ̓́ιωνα δ΄ αὐτόν, κτίστορ΄ ̓ασιάδος χθονόσ, ὄνομα κεκλῆσθαι θήσεται καθ΄ ̔ελλάδα. ἀλλ΄ ἐς δαφνώδη γύαλα βήσομαι τάδε, τὸ κρανθὲν ὡς ἂν ἐκμάθω παιδὸς πέρι. ὁρῶ γὰρ ἐκβαίνοντα Λοξίου γόνον τόνδ΄, ὡς πρὸ ναοῦ λαμπρὰ θῇ πυλώματα δάφνης κλάδοισιν. ὄνομα δ΄, οὗ μέλλει τυχεῖν, ̓́ιων΄ ἐγώ <νιν> πρῶτος ὀνομάζω θεῶν.       ̓́ιων ἅρματα μὲν τάδε λαμπρὰ τεθρίππων ̔́ηλιος ἤδη λάμπει κατὰ γῆν, ἄστρα δὲ φεύγει πυρὶ τῷδ΄ αἰθέρος ἐς νύχθ΄ ἱεράν· Παρνησιάδες δ΄ ἄβατοι κορυφαὶ καταλαμπόμεναι τὴν ἡμερίαν ἁψῖδα βροτοῖσι δέχονται. σμύρνης δ΄ ἀνύδρου καπνὸς εἰς ὀρόφους Φοίβου πέταται. θάσσει δὲ γυνὴ τρίποδα ζάθεον Δελφίσ, ἀείδουσ΄ ̔́ελλησι βοάσ, ἃς ἂν ̓απόλλων κελαδήσῃ. ἀλλ΄, ὦ Φοίβου Δελφοὶ θέραπεσ, τὰς Κασταλίας ἀργυροειδεῖς βαίνετε δίνασ, καθαραῖς δὲ δρόσοις ἀφυδρανάμενοι στείχετε ναούσ· στόμα τ΄ εὔφημον φρουρεῖν ἀγαθόν, φήμας τ΄ ἀγαθὰς τοῖς ἐθέλουσιν μαντεύεσθαι γλώσσης ἰδίας ἀποφαίνειν. ἡμεῖς δέ, πόνους οὓς ἐκ παιδὸς μοχθοῦμεν ἀεί, πτόρθοισι δάφνης στέφεσίν θ΄ ἱεροῖς ἐσόδους Φοίβου καθαρὰς θήσομεν, ὑγραῖς τε πέδον ῥανίσιν νοτερόν· πτηνῶν τ΄ ἀγέλασ, αἳ βλάπτουσιν σέμν΄ ἀναθήματα, τόξοισιν ἐμοῖς φυγάδας θήσομεν· ὡς γὰρ ἀμήτωρ ἀπάτωρ τε γεγὼς τοὺς θρέψαντας Φοίβου ναοὺς θεραπεύω.    ̓́ιων ἄγ΄, ὦ νεηθαλὲς ὦ καλλίστας προπόλευμα δά- φνασ, ἃ τὰν Φοίβου θυμέλαν σαίρεις ὑπὸ ναοῖσ, κήπων ἐξ ἀθανάτων, ἵνα δρόσοι τέγγουσ΄ ἱεραί, <ῥοὰν> ἀέναον παγᾶν ἐκπροϊεῖσαι, μυρσίνας ἱερὰν φόβαν· ᾇ σαίρω δάπεδον θεοῦ παναμέριος ἅμ΄ ἁλίου πτέρυγι θοᾷ λατρεύων τὸ κατ΄ ἦμαρ. ὦ Παιὰν ὦ Παιάν, εὐαίων εὐαίων εἴησ, ὦ Λατοῦς παῖ.   ̓́ιων καλόν γε τὸν πόνον, ὦ Φοῖβε, σοὶ πρὸ δόμων λατρεύ- ω τιμῶν μαντεῖον ἕδραν· κλεινὸς δ΄ ὁ πόνος μοι θεοῖσιν δούλαν χέρ΄ ἔχειν οὐ θνατοῖσ, ἀλλ΄ ἀθανάτοισ· εὐφάμους δὲ πόνους μοχθεῖν οὐκ ἀποκάμνω. Φοῖβός μοι γενέτωρ πατήρ· τὸν βόσκοντα γὰρ εὐλογῶ, τὸ δ΄ ὠφέλιμον ἐμοὶ πατέρος ὄνομα λέγω Φοίβου τοῦ κατὰ ναόν. ὦ Παιὰν ὦ Παιάν, εὐαίων εὐαίων εἴησ, ὦ Λατοῦς παῖ.    ̓́ιων ἀλλ΄ ἐκπαύσω γὰρ μόχθους δάφνας ὁλκοῖσ, χρυσέων δ΄ ἐκ τευχέων ῥίψω Γαίας παγάν, ἃν ἀποχεύονται Κασταλίας δῖναι, νοτερὸν ὕδωρ βάλλων, ὅσιος ἀπ΄ εὐνᾶς ὤν. εἴθ΄ οὕτως αἰεὶ Φοίβῳ λατρεύων μὴ παυσαίμαν, ἢ παυσαίμαν ἀγαθᾷ μοίρᾳ. ἔα ἔα· φοιτῶσ΄ ἤδη λείπουσίν τε πτανοὶ Παρνασοῦ κοίτασ· αὐδῶ μὴ χρίμπτειν θριγκοῖς μηδ΄ ἐς χρυσήρεις οἴκους   μάρψω σ΄ αὖ τόξοισ, ὦ Ζηνὸς κῆρυξ, ὀρνίθων γαμφηλαῖς ἰσχὺν νικῶν. ὅδε πρὸς θυμέλας ἄλλος ἐρέσσει κύκνοσ. οὐκ ἄλλᾳ φοινικοφαῆ πόδα κινήσεισ; οὐδέν σ΄ ἁ φόρμιγξ ἁ Φοίβου σύμμολπος τόξων ῥύσαιτ΄ ἄν. πάραγε πτέρυγασ· λίμνας ἐπίβα τᾶς Δηλιάδοσ· αἱμάξεισ, εἰ μὴ πείσῃ, τὰς καλλιφθόγγους ᾠδάσ. ἔα ἔα· τίς ὅδ΄ ὀρνίθων καινὸς προσέβα; μῶν ὑπὸ θριγκοὺς εὐναίας καρφυρὰς θήσων τέκνοισ; ψαλμοί σ΄ εἴρξουσιν τόξων. οὐ πείσῃ; χωρῶν δίναις ταῖς ̓αλφειοῦ παιδούργει, ἢ νάπος ̓́ισθμιον, ὡς ἀναθήματα μὴ βλάπτηται ναοί θ΄ οἱ Φοίβου. . . . κτείνειν δ΄ ὑμᾶς αἰδοῦμαι τοὺς θεῶν ἀγγέλλοντας φήμας θνατοῖσ· οἷς δ΄ ἔγκειμαι μόχθοισ, Φοίβῳ δουλεύσω, κοὐ λήξω τοὺς βόσκοντας θεραπεύων.    Χορός   οὐκ ἐν ταῖς ζαθέαις ̓αθά- ναις εὐκίονες ἦσαν αὐ- λαὶ θεῶν μόνον, οὐδ΄ ἀγυι- άτιδες θεραπεῖαι· ἀλλὰ καὶ παρὰ Λοξίᾳ τῷ Λατοῦς διδύμων προσώ- πων καλλιβλέφαρον φῶσ.   ἰδοὺ τάνδ΄, ἄθρησον, Λερναῖον ὕδραν ἐναίρει χρυσέαις ἅρπαις ὁ Διὸς παῖσ· φίλα, πρόσιδ΄ ὄσσοισ.   Χορός   ὁρῶ. καὶ πέλας ἄλλος αὐ- τοῦ πανὸν πυρίφλεκτον αἴ- ρει τις  ἆρ΄ ὃς ἐμαῖσι μυ- θεύεται παρὰ πήναισ, ἀσπιστὰς ̓ιόλαοσ, ὃς κοινοὺς αἰρόμενος πόνους Δίῳ παιδὶ συναντλεῖ;   καὶ μὰν τόνδ΄ ἄθρησον πτεροῦντος ἔφεδρον ἵππου· τὰν πῦρ πνέουσαν ἐναίρει τρισώματον ἀλκάν.   Χορός   πάντᾳ τοι βλέφαρον διώ- κω. σκέψαι κλόνον ἐν τείχεσ- σι λαί̈νοισι Γιγάντων.   ὦ φίλαι, ὧδε δερκόμεσθα.   λεύσσεις οὖν ἐπ΄ ̓εγκελάδῳ γοργωπὸν πάλλουσαν ἴτυν     λεύσσω Παλλάδ΄, ἐμὰν θεόν.   τί γάρ; κεραυνὸν ἀμφίπυρον ὄβριμον ἐν Διὸς ἑκηβόλοισι χερσίν;   ὁρῶ· τὸν δάϊον Μίμαντα πυρὶ καταιθαλοῖ.   καὶ Βρόμιος ἄλλον ἀπολέμοι- σι κισσίνοισι βάκτροις ἐναίρει Γᾶς τέκνων ὁ Βακχεύσ.   Χορός σέ τοι, τὸν παρὰ ναὸν αὐ- δῶ· θέμις γυάλων ὑπερ- βῆναι, λευκῷ ποδί γ΄  ;  ̓́ιων οὐ θέμισ, ὦ ξέναι. Χορός οὐδ΄ ἂν ἐκ σέθεν ἂν πυθοίμεθ΄ αὐδάν; ̓́ιων τίνα τήνδε θέλεισ; Χορός ἆρ΄ ὄντως μέσον ὀμφαλὸν γᾶς Φοίβου κατέχει δόμοσ; ̓́ιων στέμμασί γ΄ ἐνδυτόν, ἀμφὶ δὲ Γοργόνεσ. Χορός οὕτω καὶ φάτις αὐδᾷ. ̓́ιων εἰ μὲν ἐθύσατε πέλανον πρὸ δόμων καί τι πυθέσθαι χρῄζετε Φοίβου, πάριτ΄ ἐς θυμέλασ· ἐπὶ δ΄ ἀσφάκτοις μήλοισι δόμων μὴ πάριτ΄ ἐς μυχόν. Χορός ἔχω μαθοῦσα· θεοῦ δὲ νόμον οὐ παραβαίνομεν, ἃ δ΄ ἐκτόσ, ὄμμα τέρψει. ̓́ιων πάντα θεᾶσθ΄, ὅ τι καὶ θέμισ, ὄμμασι. Χορός μεθεῖσαν δεσπόται με θεοῦ γύαλα τάδ΄ εἰσιδεῖν. ̓́ιων δμῳαὶ δὲ τίνων κλῄζεσθε δόμων; Χορός Παλλάδι σύνοικα τρόφιμα μέλα- θρα τῶν ἐμῶν τυράννων· παρούσας δ΄ ἀμφὶ τᾶσδ΄ ἐρωτᾷσ.     ̓́ιων γενναιότης σοι, καὶ τρόπων τεκμήριον τὸ σχῆμ΄ ἔχεις τόδ΄, ἥτις εἶ ποτ΄, ὦ γύναι. γνοίη δ΄ ἂν ὡς τὰ πολλά γ΄ ἀνθρώπου πέρι τὸ σχῆμ΄ ἰδών τις εἰ πέφυκεν εὐγενήσ. ἔα· ἀλλ΄ ἐξέπληξάς μ΄, ὄμμα συγκλῄσασα σὸν δακρύοις θ΄ ὑγράνασ΄ εὐγενῆ παρηίδα, ὡς εἶδες ἁγνὰ Λοξίου χρηστήρια. τί ποτε μερίμνης ἐς τόδ΄ ἦλθεσ, ὦ γύναι; ὃ πάντες ἄλλοι γύαλα λεύσσοντες θεοῦ χαίρουσιν, ἐνταῦθ΄ ὄμμα σὸν δακρυρροεῖ;   Κρέουσα ὦ ξένε, τὸ μὲν σὸν οὐκ ἀπαιδεύτως ἔχει ἐς θαύματ΄ ἐλθεῖν δακρύων ἐμῶν πέρι· ἐγὼ δ΄ ἰδοῦσα τούσδ΄ ̓απόλλωνος δόμους μνήμην παλαιὰν ἀνεμετρησάμην τινά· οἴκοι δὲ τὸν νοῦν ἔσχον ἐνθάδ΄ οὖσά που. ὦ τλήμονες γυναῖκεσ· ὦ τολμήματα θεῶν. τί δῆτα; ποῖ δίκην ἀνοίσομεν, εἰ τῶν κρατούντων ἀδικίαις ὀλούμεθα;   ̓́ιων τί χρῆμ΄ ἀνερμήνευτα δυσθυμῇ, γύναι;   Κρέουσα οὐδέν· μεθῆκα τόξα· τἀπὶ τῷδε δὲ ἐγώ τε σιγῶ, καὶ σὺ μὴ φρόντιζ΄ ἔτι.   ̓́ιων τίς δ΄ εἶ; πόθεν γῆς ἦλθεσ; ἐκ ποίας πάτρας πέφυκασ; ὄνομα τί σε καλεῖν ἡμᾶς χρεών;   Κρέουσα Κρέουσα μέν μοι τοὔνομ΄, ἐκ δ΄ ̓ερεχθέως πέφυκα, πατρὶς γῆ δ΄ ̓αθηναίων πόλισ.   ̓́ιων ὦ κλεινὸν οἰκοῦσ΄ ἄστυ γενναίων τ΄ ἄπο τραφεῖσα πατέρων, ὥς σε θαυμάζω, γύναι.   Κρέουσα τοσαῦτα κεὐτυχοῦμεν, ὦ ξέν΄, οὐ πέρα.   ̓́ιων πρὸς θεῶν ἀληθῶσ, ὡς μεμύθευται βροτοῖς . . .;   Κρέουσα τί χρῆμ΄ ἐρωτᾷσ, ὦ ξέν΄, ἐκμαθεῖν θέλων;   ̓́ιων ἐκ γῆς πατρός σου πρόγονος ἔβλαστεν πατήρ;   Κρέουσα ̓εριχθόνιός γε· τὸ δὲ γένος μ΄ οὐκ ὠφελεῖ.   ̓́ιων ἦ καί σφ΄ ̓αθάνα γῆθεν ἐξανείλετο;   Κρέουσα ἐς παρθένους γε χεῖρασ, οὐ τεκοῦσά νιν.   ̓́ιων δίδωσι δ΄, ὥσπερ ἐν γραφῇ νομίζεται . . .;   Κρέουσα Κέκροπός γε σῴζειν παισὶν οὐχ ὁρώμενον.   ̓́ιων ἤκουσα λῦσαι παρθένους τεῦχος θεᾶσ.   Κρέουσα τοιγὰρ θανοῦσαι σκόπελον ᾕμαξαν πέτρασ.    ̓́ιων εἶἑν· τί δαὶ τόδ΄; ἆρ΄ ἀληθὲς ἢ μάτην λόγος . . .   Κρέουσα τί χρῆμ΄ ἐρωτᾷσ; καὶ γὰρ οὐ κάμνω σχολῇ.   ̓́ιων πατὴρ ̓ερεχθεὺς σὰς ἔθυσε συγγόνουσ;   Κρέουσα ἔτλη πρὸ γαίας σφάγια παρθένους κτανεῖν.   ̓́ιων σὺ δ΄ ἐξεσώθης πῶς κασιγνήτων μόνη;   Κρέουσα βρέφος νεογνὸν μητρὸς ἦν ἐν ἀγκάλαισ.   ̓́ιων πατέρα δ΄ ἀληθῶς χάσμα σὸν κρύπτει χθονόσ;   Κρέουσα πληγαὶ τριαίνης ποντίου σφ΄ ἀπώλεσαν.   ̓́ιων Μακραὶ δὲ χῶρός ἐστ΄ ἐκεῖ κεκλημένοσ;   Κρέουσα τί δ΄ ἱστορεῖς τόδ΄; ὥς μ΄ ἀνέμνησάς τινοσ.   ̓́ιων τιμᾷ σφε Πύθιος ἀστραπαί τε Πύθιαι.   Κρέουσα  τιμᾶ τιμᾶ · ὡς μήποτ΄ ὤφελόν σφ΄ ἰδεῖν.   ̓́ιων τί δὲ στυγεῖς σὺ τοῦ θεοῦ τὰ φίλτατα;   Κρέουσα οὐδέν· ξύνοιδ΄ ἄντροισιν αἰσχύνην τινά.   ̓́ιων πόσις δὲ τίς σ΄ ἔγημ΄ ̓αθηναίων, γύναι;   Κρέουσα οὐκ ἀστόσ, ἀλλ΄ ἐπακτὸς ἐξ ἄλλης χθονόσ.   ̓́ιων τίσ; εὐγενῆ νιν δεῖ πεφυκέναι τινά.   Κρέουσα Ξοῦθοσ, πεφυκὼς Αἰόλου Διός τ΄ ἄπο.   ̓́ιων καὶ πῶς ξένος σ΄ ὢν ἔσχεν οὖσαν ἐγγενῆ;   Κρέουσα Εὔβοι΄ ̓αθήναις ἔστι τις γείτων πόλις . . .   ̓́ιων ὅροις ὑγροῖσιν, ὡς λέγουσ΄, ὡρισμένη.   Κρέουσα ταύτην ἔπερσε Κεκροπίδαις κοινῷ δορί.   ̓́ιων ἐπίκουρος ἐλθών; κᾆτα σὸν γαμεῖ λέχοσ;   Κρέουσα φερνάς γε πολέμου καὶ δορὸς λαβὼν γέρασ.   ̓́ιων σὺν ἀνδρὶ δ΄ ἥκεις ἢ μόνη χρηστήρια;   Κρέουσα σὺν ἀνδρί. σηκοὺς δ΄ ἐκστρέφει Τροφωνίου.   ̓́ιων πότερα θεατὴς ἢ χάριν μαντευμάτων;   Κρέουσα κείνου τε Φοίβου θ΄ ἓν θέλων μαθεῖν ἔποσ.   ̓́ιων καρποῦ δ΄ ὕπερ γῆς ἥκετ΄, ἢ παίδων πέρι;   Κρέουσα ἄπαιδές ἐσμεν, χρόνι΄ ἔχοντ΄ εὐνήματα.   ̓́ιων οὐδ΄ ἔτεκες οὐδὲν πώποτ΄, ἀλλ΄ ἄτεκνος εἶ;   Κρέουσα ὁ Φοῖβος οἶδε τὴν ἐμὴν ἀπαιδίαν.   ̓́ιων ὦ τλῆμον, ὡς τἄλλ΄ εὐτυχοῦσ΄ οὐκ εὐτυχεῖσ.    Κρέουσα σὺ δ΄ εἶ τίσ; ὥς σου τὴν τεκοῦσαν ὤλβισα.   ̓́ιων τοῦ θεοῦ καλοῦμαι δοῦλος εἰμί τ΄, ὦ γύναι.   Κρέουσα ἀνάθημα πόλεωσ, ἤ τινος πραθεὶς ὕπο;   ̓́ιων οὐκ οἶδα πλὴν ἕν· Λοξίου κεκλήμεθα.   Κρέουσα ἡμεῖς σ΄ ἄρ΄ αὖθισ, ὦ ξέν΄, ἀντοικτίρομεν.   ̓́ιων ὡς μὴ εἰδόθ΄ ἥτις μ΄ ἔτεκεν ἐξ ὅτου τ΄ ἔφυν.   Κρέουσα ναοῖσι δ΄ οἰκεῖς τοισίδ΄ ἢ κατὰ στέγασ;   ̓́ιων ἅπαν θεοῦ μοι δῶμ΄, ἵν΄ ἂν λάβῃ μ΄ ὕπνοσ.   Κρέουσα παῖς δ΄ ὢν ἀφίκου ναὸν ἢ νεανίασ;   ̓́ιων βρέφος λέγουσιν οἱ δοκοῦντες εἰδέναι.   Κρέουσα καὶ τίς γάλακτί σ΄ ἐξέθρεψε Δελφίδων;   ̓́ιων οὐπώποτ΄ ἔγνων μαστόν· ἣ δ΄ ἔθρεψέ με . . .   Κρέουσα τίσ, ὦ ταλαίπωρ΄; ὡς νοσοῦσ΄ ηὗρον νόσουσ.   ̓́ιων Φοίβου προφῆτισ, μητέρ΄ ὣς νομίζομεν.   Κρέουσα ἐς δ΄ ἄνδρ΄ ἀφίκου τίνα τροφὴν κεκτημένοσ;   ̓́ιων βωμοί μ΄ ἔφερβον οὑπιών τ΄ ἀεὶ ξένοσ.   Κρέουσα τάλαινά σ΄ ἡ τεκοῦσα· τίς ποτ΄ ἦν ἄρα;   ̓́ιων ἀδίκημά του γυναικὸς ἐγενόμην ἴσωσ.   Κρέουσα ἔχεις δὲ βίοτον· εὖ γὰρ ἤσκησαι πέπλοισ.   ̓́ιων τοῖς τοῦ θεοῦ κοσμούμεθ΄, ᾧ δουλεύομεν.   Κρέουσα οὐδ΄ ᾖξας εἰς ἔρευναν ἐξευρεῖν γονάσ;   ̓́ιων ἔχω γὰρ οὐδέν, ὦ γύναι, τεκμήριον.   Κρέουσα φεῦ· πέπονθέ τις σῇ μητρὶ ταὔτ΄ ἄλλη γυνή.   ̓́ιων τίσ; εἰ πόνου μοι ξυλλάβοι, χαίροιμεν ἄν.   Κρέουσα ἧς οὕνεκ΄ ἦλθον δεῦρο πρὶν πόσιν μολεῖν.   ̓́ιων ποῖόν τι χρῄζουσ΄; ὡς ὑπουργήσω, γύναι.   Κρέουσα μάντευμα κρυπτὸν δεομένη Φοίβου μαθεῖν.   ̓́ιων λέγοις ἄν· ἡμεῖς τἄλλα προξενήσομεν.   Κρέουσα ἄκουε δὴ τὸν μῦθον.   ἀλλ΄ αἰδούμεθα.   ̓́ιων οὔ τἄρα πράξεις οὐδέν· ἀργὸς ἡ θεόσ.   Κρέουσα Φοίβῳ μιγῆναί φησί τις φίλων ἐμῶν.   ̓́ιων Φοίβῳ γυνὴ γεγῶσα; μὴ λέγ΄, ὦ ξένη.   Κρέουσα καὶ παῖδά γ΄ ἔτεκε τῷ θεῷ λάθρα πατρόσ.   ̓́ιων οὐκ ἔστιν· ἀνδρὸς ἀδικίαν αἰσχύνεται.   Κρέουσα οὔ φησιν αὐτή, καὶ πέπονθεν ἄθλια.   ̓́ιων τί χρῆμα δράσασ΄, εἰ θεῷ συνεζύγη;   Κρέουσα τὸν παῖδ΄ ὃν ἔτεκεν ἐξέθηκε δωμάτων.   ̓́ιων ὁ δ΄ ἐκτεθεὶς παῖς ποῦ ΄στιν; εἰσορᾷ φάοσ;   Κρέουσα οὐκ οἶδεν οὐδείσ. ταῦτα καὶ μαντεύομαι.   ̓́ιων εἰ δ΄ οὐκέτ΄ ἔστι, τίνι τρόπῳ διεφθάρη;   Κρέουσα θῆράς σφε τὸν δύστηνον ἐλπίζει κτανεῖν.   ̓́ιων ποίῳ τόδ΄ ἔγνω χρωμένη τεκμηρίῳ;   Κρέουσα ἐλθοῦσ΄ ἵν΄ αὐτὸν ἐξέθηκ΄ οὐχ ηὗρ΄ ἔτι.   ̓́ιων ἦν δὲ σταλαγμὸς ἐν στίβῳ τις αἵματοσ;   Κρέουσα οὔ φησι. καίτοι πόλλ΄ ἐπεστράφη πέδον.   ̓́ιων χρόνος δὲ τίς τῷ παιδὶ διαπεπραγμένῳ;   Κρέουσα σοὶ ταὐτὸν ἥβησ, εἴπερ, εἶχεν ἂν μέτρον.    ̓́ιων ἀδικεῖ νιν ὁ θεόσ· ἡ τεκοῦσα δ΄ ἀθλία.   Κρέουσα οὔκουν ἔτ΄ ἄλλον γ΄ ὕστερον τίκτει γόνον.   ̓́ιων τί δ΄, εἰ λάθρα νιν Φοῖβος ἐκτρέφει λαβών;   Κρέουσα τὰ κοινὰ χαίρων οὐ δίκαια δρᾷ μόνοσ.   ̓́ιων οἴμοι· προσῳδὸς ἡ τύχη τὠμῷ πάθει.   Κρέουσα καὶ σέ, ὦ ξέν΄, οἶμαι μητέρ΄ ἀθλίαν ποθεῖν.   ̓́ιων καὶ μή γ΄ ἐπ΄ οἶκτόν μ΄ ἔξαγ΄ οὗ ΄λελήσμεθα.   Κρέουσα σιγῶ· πέραινε δ΄ ὧν σ΄ ἀνιστορῶ πέρι.   ̓́ιων οἶσθ΄ οὖν ὃ κάμνει τοῦ λόγου μάλιστά σοι;   Κρέουσα τί δ΄ οὐκ ἐκείνῃ τῇ ταλαιπώρῳ νοσεῖ;   ̓́ιων πῶς ὁ θεὸς ὃ λαθεῖν βούλεται μαντεύσεται;   Κρέουσα εἴπερ καθίζει τρίποδα κοινὸν ̔ελλάδοσ.   ̓́ιων αἰσχύνεται τὸ πρᾶγμα· μὴ ΄ξέλεγχέ νιν.   Κρέουσα ἀλγύνεται δέ γ΄ ἡ παθοῦσα τῇ τύχῃ.   ̓́ιων οὐκ ἔστιν ὅστις σοι προφητεύσει τάδε. ἐν τοῖς γὰρ αὑτοῦ δώμασιν κακὸς φανεὶς Φοῖβος δικαίως τὸν θεμιστεύοντά σοι δράσειεν ἄν τι πῆμα. ἀπαλλάσσου, γύναι. τῷ γὰρ θεῷ τἀναντί΄ οὐ μαντευτέον. ἐς γὰρ τοσοῦτον ἀμαθίας ἔλθοιμεν ἄν, εἰ τοὺς θεοὺς ἄκοντας ἐκπονήσομεν φράζειν ἃ μὴ θέλουσιν, ἢ προβωμίοις σφαγαῖσι μήλων ἢ δι΄ οἰωνῶν πτεροῖσ. ἃν γὰρ βίᾳ σπεύδωμεν ἀκόντων θεῶν, ἄκοντα κεκτήμεσθα τἀγάθ΄, ὦ γύναι· ἃ δ΄ ἂν διδῶσ΄ ἑκόντεσ, ὠφελούμεθα.   Χορός πολλαί γε πολλοῖς εἰσι συμφοραὶ βροτῶν, μορφαὶ δὲ διαφέρουσιν· ἓν δ΄ ἂν εὐτυχὲς μόλις ποτ΄ ἐξεύροι τις ἀνθρώπων βίῳ.   Κρέουσα ὦ Φοῖβε, κἀκεῖ κἀνθάδ΄ οὐ δίκαιος εἶ ἐς τὴν ἀποῦσαν, ἧς πάρεισιν οἱ λόγοι· ὃς οὔτ΄ ἔσωσας τὸν σὸν ὃν σῶσαί σ΄ ἐχρῆν, οὔθ΄ ἱστορούσῃ μητρὶ μάντις ὢν ἐρεῖσ, ὡσ, εἰ μὲν οὐκέτ΄ ἔστιν, ὀγκωθῇ τάφῳ, εἰ δ΄ ἔστιν . . . ἀλλ΄ ἐᾶν χρὴ τάδ΄, εἰ πρὸς τοῦ θεοῦ κωλυόμεσθα μὴ μαθεῖν ἃ βούλομαι. ἀλλ΄, ὦ ξέν΄, εἰσορῶ γὰρ εὐγενῆ πόσιν Ξοῦθον πέλας δὴ τόνδε, τὰς Τροφωνίου λιπόντα θαλάμασ, τοὺς λελεγμένους λόγους σίγα πρὸς ἄνδρα, μή τιν΄ αἰσχύνην λάβω διακονοῦσα κρυπτά, καὶ προβῇ λόγος οὐχ ᾗπερ ἡμεῖς αὐτὸν ἐξειλίσσομεν. τὰ γὰρ γυναικῶν δυσχερῆ πρὸς ἄρσενασ, κἀν ταῖς κακαῖσιν ἁγαθαὶ μεμειγμέναι μισούμεθ΄· οὕτω δυστυχεῖς πεφύκαμεν.    Ξοῦθος πρῶτον μὲν ὁ θεὸς τῶν ἐμῶν προσφθεγμάτων λαβὼν ἀπαρχὰς χαιρέτω, σύ τ΄, ὦ γύναι. μῶν χρόνιος ἐλθών σ΄ ἐξέπληξ΄ ὀρρωδίᾳ;   Κρέουσα οὐδέν γ΄· ἀφίκου δ΄ ἐς μέριμναν. ἀλλά μοι λέξον, τί θέσπισμ΄ ἐκ Τροφωνίου φέρεισ, παίδων ὅπως νῷν σπέρμα συγκραθήσεται;   Ξοῦθος οὐκ ἠξίωσε τοῦ θεοῦ προλαμβάνειν μαντεύμαθ΄· ἓν δ΄ οὖν εἶπεν· οὐκ ἄπαιδά με πρὸς οἶκον ἥξειν οὐδὲ σὲ ἐκ χρηστηρίων.   Κρέουσα ὦ πότνια Φοίβου μῆτερ, εἰ γὰρ αἰσίως ἔλθοιμεν, ἅ τε νῷν συμβόλαια πρόσθεν ἦν ἐς παῖδα τὸν σόν, μεταπέσοι βελτίονα.   Ξοῦθος ἔσται τάδ΄· ἀλλὰ τίς προφητεύει θεοῦ;   ̓́ιων ἡμεῖς τά γ΄ ἔξω, τῶν ἔσω δ΄ ἄλλοις μέλει, οἳ πλησίον θάσσουσι τρίποδοσ, ὦ ξένε, Δελφῶν ἀριστῆσ, οὓς ἐκλήρωσεν πάλοσ.   Ξοῦθος καλῶσ· ἔχω δὴ πάνθ΄ ὅσων ἐχρῄζομεν. στείχοιμ΄ ἂν εἴσω· καὶ γάρ, ὡς ἐγὼ κλύω, χρηστήριον πέπτωκε τοῖς ἐπήλυσι κοινὸν πρὸ ναοῦ· βούλομαι δ΄ ἐν ἡμέρᾳ τῇδ΄  αἰσία γάρ  θεοῦ λαβεῖν μαντεύματα. σὺ δ΄ ἀμφὶ βωμούσ, ὦ γύναι, δαφνηφόρους λαβοῦσα κλῶνασ, εὐτέκνους εὔχου θεοῖς χρησμούς μ΄ ἐνεγκεῖν ἐξ ̓απόλλωνος δόμων.   Κρέουσα ἔσται τάδ΄, ἔσται. Λοξίας δ΄ ἐὰν θέλῃ νῦν ἀλλὰ τὰς πρὶν ἀναλαβεῖν ἁμαρτίασ, ἅπας μὲν οὐ γένοιτ΄ ἂν εἰς ἡμᾶς φίλοσ, ὅσον δὲ χρῄζει  θεὸς γάρ ἐστι  δέξομαι.   ̓́ιων τί ποτε λόγοισιν ἡ ξένη πρὸς τὸν θεὸν κρυπτοῖσιν αἰεὶ λοιδοροῦσ΄ αἰνίσσεται; ἤτοι φιλοῦσά γ΄ ἧς ὕπερ μαντεύεται, ἢ καί τι σιγῶσ΄ ὧν σιωπᾶσθαι χρεών; ἀτὰρ θυγατρὸς τῆς ̓ερεχθέως τί μοι μέλει; προσήκει γ΄ οὐδέν. ἀλλὰ χρυσέαις πρόχοισιν ἐλθὼν εἰς ἀπορραντήρια δρόσον καθήσω. νουθετητέος δέ μοι Φοῖβοσ, τί πάσχει· παρθένους βίᾳ γαμῶν προδίδωσι; παῖδας ἐκτεκνούμενος λάθρᾳ θνῄσκοντας ἀμελεῖ; μὴ σύ γ΄· ἀλλ΄, ἐπεὶ κρατεῖσ, ἀρετὰς δίωκε. καὶ γὰρ ὅστις ἂν βροτῶν κακὸς πεφύκῃ, ζημιοῦσιν οἱ θεοί. πῶς οὖν δίκαιον τοὺς νόμους ὑμᾶς βροτοῖς γράψαντασ, αὐτοὺς ἀνομίαν ὀφλισκάνειν; εἰ δ΄  οὐ γὰρ ἔσται, τῷ λόγῳ δὲ χρήσομαι   δίκας βιαίων δώσετ΄ ἀνθρώποις γάμων, σὺ καὶ Ποσειδῶν Ζεύς θ΄ ὃς οὐρανοῦ κρατεῖ, ναοὺς τίνοντες ἀδικίας κενώσετε. τὰς ἡδονὰς γὰρ τῆς προμηθίας πάρος σπεύδοντες ἀδικεῖτ΄. οὐκέτ΄ ἀνθρώπους κακῶς λέγειν δίκαιον, εἰ τὰ τῶν θεῶν καλὰ μιμούμεθ΄, ἀλλὰ τοὺς διδάσκοντας τάδε.      Χορός σὲ τὰν ὠδίνων λοχιᾶν ἀνειλείθυιαν, ἐμὰν ̓αθάναν, ἱκετεύω, Προμηθεῖ Τιτᾶνι λοχευ- θεῖσαν κατ΄ ἀκροτάτας κορυφᾶς Διόσ, ὦ μάκαιρα Νίκα, μόλε Πύθιον οἶκον, ̓ολύμπου χρυσέων θαλάμων πταμένα πρὸς ἀγυιάσ, Φοιβήιος ἔνθα γᾶς μεσσόμφαλος ἑστία παρὰ χορευομένῳ τρίποδι μαντεύματα κραίνει, σὺ καὶ παῖς ἁ Λατογενήσ, δύο θεαὶ δύο παρθένοι, κασίγνηται σεμναὶ Φοίβου. ἱκετεύσατε δ΄, ὦ κόραι, τὸ παλαιὸν ̓ερεχθέως γένος εὐτεκνίας χρονίου καθαροῖς μαντεύμασι κῦρσαι.   Χορός ὑπερβαλλούσας γὰρ ἔχει θνατοῖς εὐδαιμονίας ἀκίνητον ἀφορμάν, τέκνων οἷς ἂν καρποτρόφοι λάμπωσιν ἐν θαλάμοις πατρίοισι νεάνιδες ἧβαι, διαδέκτορα πλοῦτον ὡς ἕξοντες ἐκ πατέρων ἑτέροις ἐπὶ τέκνοισ. ἀλκά τε γὰρ ἐν κακοῖς σύν τ΄ εὐτυχίαις φίλον, δορί τε γᾷ πατρίᾳ φέρει σωτήριον ἀλκάν. ἐμοὶ μὲν πλούτου τε πάρος βασιλικῶν τ΄ εἶεν θαλάμων τροφαὶ κήδειοι κεδνῶν γε τέκνων. τὸν ἄπαιδα δ΄ ἀποστυγῶ βίον, ᾧ τε δοκεῖ ψέγω· μετὰ δὲ κτεάνων μετρίων βιοτᾶς εὔπαιδος ἐχοίμαν.   Χορός ὦ Πανὸς θακήματα καὶ παραυλίζουσα πέτρα μυχώδεσι Μακραῖσ, ἵνα χοροὺς στείβουσι ποδοῖν ̓αγλαύρου κόραι τρίγονοι στάδια χλοερὰ πρὸ Παλλάδος ναῶν, συρίγγων ὑπ΄ αἰόλας ἰαχᾶς ὕμνων, ὅτ΄ ἀναλίοις συρίζεισ, ὦ Πάν, τοῖς σοῖσιν ἐν ἄντροισ, ἵνα τεκοῦσά τις Φοίβῳ παρθένοσ, ὦ μελέα, βρέφοσ, πτανοῖς ἐξόρισεν θοίναν θηρσί τε φοινίαν δαῖτα, πικρῶν γάμων ὕβριν· οὔτ΄ ἐπὶ κερκίσιν οὔτε λόγοις φάτιν ἄιον εὐτυχίας μετέχειν θεόθεν τέκνα θνατοῖσ.      ̓́ιων πρόσπολοι γυναῖκεσ, αἳ τῶνδ΄ ἀμφὶ κρηπῖδας δόμων θυοδόκων φρούρημ΄ ἔχουσαι δεσπότιν φυλάσσετε, ἐκλέλοιπ΄ ἤδη τὸν ἱερὸν τρίποδα καὶ χρηστήριον Ξοῦθοσ, ἢ μίμνει κατ΄ οἶκον ἱστορῶν ἀπαιδίαν;   Χορός ἐν δόμοις ἔστ΄, ὦ ξέν΄· οὔπω δῶμ΄ ὑπερβαίνει τόδε. ὡς δ΄ ἐπ΄ ἐξόδοισιν ὄντοσ, τῶνδ΄ ἀκούομεν πυλῶν δοῦπον, ἐξιόντα τ΄ ἤδη δεσπότην ὁρᾶν πάρα.   Ξοῦθος ὦ τέκνον, χαῖρ΄· ἡ γὰρ ἀρχὴ τοῦ λόγου πρέπουσά μοι.   ̓́ιων χαίρομεν· σὺ δ΄ εὖ φρόνει γε, καὶ δύ΄ ὄντ΄ εὖ πράξομεν.   Ξοῦθος δὸς χερὸς φίλημά μοι σῆς σώματός τ΄ ἀμφιπτυχάσ.   ̓́ιων εὖ φρονεῖς μέν; ἤ σ΄ ἔμηνε θεοῦ τισ, ὦ ξένε, βλάβη;   Ξοῦθος σωφρονῶ· τὰ φίλταθ΄ εὑρὼν οὐ φυγεῖν ἐφίεμαι.   ̓́ιων παῦε, μὴ ψαύσας τὰ τοῦ θεοῦ στέμματα ῥήξῃς χερί.   Ξοῦθος ἅψομαι· κοὐ ῥυσιάζω, τἀμὰ δ΄ εὑρίσκω φίλα.   ̓́ιων οὐκ ἀπαλλάξῃ, πρὶν εἴσω τόξα πλευμόνων λαβεῖν;   Ξοῦθος ὡς τί δὴ φεύγεις με; σαυτοῦ γνωρίσας τὰ φίλτατα     ̓́ιων οὐ φιλῶ φρενοῦν ἀμούσους καὶ μεμηνότας ξένουσ.   Ξοῦθος κτεῖνε καὶ πίμπρη· πατρὸς γάρ, ἢν κτάνῃσ, ἔσῃ φονεύσ.   ̓́ιων ποῦ δέ μοι πατὴρ σύ; ταῦτ΄ οὖν οὐ γέλως κλύειν ἐμοῦ;   Ξοῦθος οὔ· τρέχων ὁ μῦθος ἄν σοι τἀμὰ σημήνειεν ἄν.   ̓́ιων καὶ τί μοι λέξεισ;   Ξοῦθος πατὴρ σός εἰμι καὶ σὺ παῖς ἐμόσ.   ̓́ιων τίς λέγει τάδε;   Ξοῦθος ὅς σ΄ ἔθρεψεν ὄντα Λοξίας ἐμόν.   ̓́ιων μαρτυρεῖς σαυτῷ.   Ξοῦθος τὰ τοῦ θεοῦ γ΄ ἐκμαθὼν χρηστήρια.   ̓́ιων ἐσφάλης αἴνιγμ΄ ἀκούσασ.   Ξοῦθος οὐκ ἄρ΄ ὄρθ΄ ἀκούομεν.   ̓́ιων ὁ δὲ λόγος τίς ἐστι Φοίβου;   Ξοῦθος τὸν συναντήσαντά μοι     ̓́ιων τίνα συνάντησιν;   Ξοῦθος δόμων τῶνδ΄ ἐξιόντι τοῦ θεοῦ   ̓́ιων συμφορᾶς τίνος κυρῆσαι;   Ξοῦθος παῖδ΄ ἐμὸν πεφυκέναι.   ̓́ιων σὸν γεγῶτ΄, ἢ δῶρον ἄλλωσ;   Ξοῦθος δῶρον, ὄντα δ΄ ἐξ ἐμοῦ.   ̓́ιων πρῶτα δῆτ΄ ἐμοὶ ξυνάπτεις πόδα σόν;   Ξοῦθος οὐκ ἄλλῳ, τέκνον.   ̓́ιων ἡ τύχη πόθεν ποθ΄ ἥκει;   Ξοῦθος δύο μίαν θαυμάζομεν.   ̓́ιων ἔα. τίνος δέ σοι πέφυκα μητρόσ;   Ξοῦθος οὐκ ἔχω φράσαι.   ̓́ιων οὐδὲ Φοῖβος εἶπε;   Ξοῦθος τερφθεὶς τοῦτο, κεῖν΄ οὐκ ἠρόμην.   ̓́ιων γῆς ἄρ΄ ἐκπέφυκα μητρόσ.   Ξοῦθος οὐ πέδον τίκτει τέκνα.   ̓́ιων πῶς ἂν οὖν εἴην σόσ;   Ξοῦθος οὐκ οἶδ΄, ἀναφέρω δ΄ ἐς τὸν θεόν.    ̓́ιων φέρε λόγων ἁψώμεθ΄ ἄλλων.   Ξοῦθος ταῦτ΄ ἀμείνον΄, ὦ τέκνον.   ̓́ιων ἦλθες ἐς νόθον τι λέκτρον;   Ξοῦθος μωρίᾳ γε τοῦ νέου.   ̓́ιων πρὶν κόρην λαβεῖν ̓ερεχθέωσ;   Ξοῦθος οὐ γὰρ ὕστερόν γέ πω.   ̓́ιων ἆρα δῆτ΄ ἐκεῖ μ΄ ἔφυσασ;   Ξοῦθος τῷ χρόνῳ γε συντρέχει.   ̓́ιων κᾆτα πῶς ἀφικόμεσθα δεῦρο     Ξοῦθος ταῦτ΄ ἀμηχανῶ.   ̓́ιων διὰ μακρᾶς ἐλθὼν κελεύθου;   Ξοῦθος τοῦτο κἄμ΄ ἀπαιολεῖ.   ̓́ιων Πυθίαν δ΄ ἦλθες πέτραν πρίν;   Ξοῦθος ἐς φανάς γε Βακχίου.   ̓́ιων προξένων δ΄ ἔν του κατέσχεσ;   Ξοῦθος ὅς με Δελφίσιν κόραις . . .   ̓́ιων ἐθιάσευσ΄, ἢ πῶς τάδ΄ αὐδᾷσ;   Ξοῦθος Μαινάσιν γε Βακχίου.   ̓́ιων ἔμφρον΄ ἢ κάτοινον ὄντα;   Ξοῦθος Βακχίου πρὸς ἡδοναῖσ.   ̓́ιων τοῦτ΄ ἐκεῖν΄ ἵν΄ ἐσπάρημεν.   Ξοῦθος ὁ πότμος ἐξηῦρεν, τέκνον.   ̓́ιων πῶς δ΄ ἀφικόμεσθα ναούσ;   Ξοῦθος ἔκβολον κόρης ἴσωσ.   ̓́ιων ἐκπεφεύγαμεν τὸ δοῦλον.   Ξοῦθος πατέρα νυν δέχου, τέκνον.   ̓́ιων τῷ θεῷ γοῦν οὐκ ἀπιστεῖν εἰκόσ.   Ξοῦθος εὖ φρονεῖς ἄρα.   ̓́ιων καὶ τί βουλόμεσθά γ΄ ἄλλο     Ξοῦθος νῦν ὁρᾷς ἃ χρή σ΄ ὁρᾶν.   ̓́ιων ἢ Διὸς παιδὸς γενέσθαι παῖσ;   Ξοῦθος ὃ σοί γε γίγνεται.   ̓́ιων ἦ θίγω δῆθ΄ οἵ μ΄ ἔφυσαν;   Ξοῦθος πιθόμενός γε τῷ θεῷ.   ̓́ιων χαῖρέ μοι, πάτερ     Ξοῦθος φίλον γε φθέγμ΄ ἐδεξάμην τόδε.   ̓́ιων ἡμέρα θ΄ ἡ νῦν παροῦσα.   Ξοῦθος μακάριόν γ΄ ἔθηκέ με.   ̓́ιων ὦ φίλη μῆτερ, πότ΄ ἆρα καὶ σὸν ὄψομαι δέμασ; νῦν ποθῶ σε μᾶλλον ἢ πρίν, ἥτις εἶ ποτ΄, εἰσιδεῖν. ἀλλ΄ ἴσως τέθνηκασ, ἡμεῖς δ΄ οὐδὲν ἂν δυναίμεθα.     Χορός κοιναὶ μὲν ἡμῖν δωμάτων εὐπραξίαι· ὅμως δὲ καὶ δέσποιναν ἐς τέκν΄ εὐτυχεῖν ἐβουλόμην ἂν τούς τ΄ ̓ερεχθέως δόμουσ.   Ξοῦθος ὦ τέκνον, ἐς μὲν σὴν ἀνεύρεσιν θεὸς ὀρθῶς ἔκρανε, καὶ συνῆψ΄ ἐμοί τε σέ, σύ τ΄ αὖ τὰ φίλταθ΄ ηὗρες οὐκ εἰδὼς πάροσ. ὃ δ΄ ᾖξας ὀρθῶσ, τοῦτο κἄμ΄ ἔχει πόθοσ, ὅπως σύ τ΄, ὦ παῖ, μητέρ΄ εὑρήσεις σέθεν, ἐγώ θ΄ ὁποίας μοι γυναικὸς ἐξέφυσ. χρόνῳ δὲ δόντες ταῦτ΄ ἴσως εὕροιμεν ἄν. ἀλλ΄ ἐκλιπὼν θεοῦ δάπεδ΄ ἀλητείαν τε σὴν ἐς τὰς ̓αθήνας στεῖχε κοινόφρων πατρί, οὗ σ΄ ὄλβιον μὲν σκῆπτρον ἀναμένει πατρόσ, πολὺς δὲ πλοῦτοσ· οὐδὲ θάτερον νοσῶν δυοῖν κεκλήσῃ δυσγενὴς πένης θ΄ ἅμα, ἀλλ΄ εὐγενής τε καὶ πολυκτήμων βίου. σιγᾷσ; τί πρὸς γῆν ὄμμα σὸν βαλὼν ἔχεισ; ἐς φροντίδας δ΄ ἀπῆλθεσ, ἐκ δὲ χαρμονῆς πάλιν μεταστὰς δεῖμα προσβάλλεις πατρί.   ̓́ιων οὐ ταὐτὸν εἶδος φαίνεται τῶν πραγμάτων πρόσωθεν ὄντων ἐγγύθεν θ΄ ὁρωμένων. ἐγὼ δὲ τὴν μὲν συμφορὰν ἀσπάζομαι, πατέρα σ΄ ἀνευρών· ὧν δὲ γιγνώσκω, πάτερ, ἄκουσον. εἶναί φασι τὰς αὐτόχθονας κλεινὰς ̓αθήνας οὐκ ἐπείσακτον γένοσ, ἵν΄ ἐσπεσοῦμαι δύο νόσω κεκτημένοσ, πατρός τ΄ ἐπακτοῦ καὐτὸς ὢν νοθαγενήσ. καὶ τοῦτ΄ ἔχων τοὔνειδοσ, ἀσθενὴς μὲν ὤν   μηδὲν καὶ οὐδὲν ὢν κεκλήσομαι· ἢν δ΄ ἐς τὸ πρῶτον πόλεος ὁρμηθεὶς ζυγὸν ζητῶ τις εἶναι, τῶν μὲν ἀδυνάτων ὕπο μισησόμεσθα· λυπρὰ γὰρ τὰ κρείσσονα· ὅσοι δέ, χρηστοὶ δυνάμενοί τ΄ εἶναι σοφοί, σιγῶσι κοὐ σπεύδουσιν ἐς τὰ πράγματα, γέλωτ΄ ἐν αὐτοῖς μωρίαν τε λήψομαι οὐχ ἡσυχάζων ἐν πόλει φόβου πλέᾳ. τῶν δ΄  αὖ λογίων τε  χρωμένων τε τῇ πόλει ἐς ἀξίωμα βὰς πλέον φρουρήσομαι ψήφοισιν. οὕτω γὰρ τάδ΄, ὦ πάτερ, φιλεῖ· οἳ τὰς πόλεις ἔχουσι κἀξιώματα, τοῖς ἀνθαμίλλοις εἰσὶ πολεμιώτατοι.  ἐλθὼν δ΄ ἐς οἶκον ἀλλότριον ἔπηλυς ὢν γυναῖκά θ΄ ὡς ἄτεκνον, ἣ κοινουμένη τὰς συμφοράς σοι πρόσθεν, ἀπολαχοῦσα νῦν αὐτὴ καθ΄ αὑτὴν τὴν τύχην οἴσει πικρῶσ, πῶς οὐχ ὑπ΄ αὐτῆς εἰκότως μισήσομαι, ὅταν παραστῶ σοὶ μὲν ἐγγύθεν ποδόσ, ἣ δ΄ οὖσ΄ ἄτεκνος τὰ σὰ φίλ΄ εἰσορᾷ πικρῶσ, κᾆτ΄ ἢ προδοὺς σύ μ΄ ἐς δάμαρτα σὴν βλέπῃς ἢ τἀμὰ τιμῶν δῶμα συγχέας ἔχῃσ; ὅσας σφαγὰς δὴ φαρμάκων τε θανασίμων γυναῖκες ηὗρον ἀνδράσιν διαφθοράσ. ἄλλως τε τὴν σὴν ἄλοχον οἰκτίρω, πάτερ, ἄπαιδα γηράσκουσαν· οὐ γὰρ ἀξία πατέρων ἀπ΄ ἐσθλῶν οὖσ΄ ἀπαιδίᾳ νοσεῖν. τυραννίδος δὲ τῆς μάτην αἰνουμένης τὸ μὲν πρόσωπον ἡδύ, τἀν δόμοισι δὲ λυπηρά· τίς γὰρ μακάριοσ, τίς εὐτυχήσ, ὅστις δεδοικὼς καὶ παραβλέπων βίον αἰῶνα τείνει; δημότης ἂν εὐτυχὴς ζῆν ἂν θέλοιμι μᾶλλον ἢ τύραννος ὤν, ᾧ τοὺς πονηροὺς ἡδονὴ φίλους ἔχειν, ἐσθλοὺς δὲ μισεῖ κατθανεῖν φοβούμενοσ. εἴποις ἂν ὡς ὁ χρυσὸς ἐκνικᾷ τάδε, πλουτεῖν τε τερπνόν; οὐ φιλῶ ψόφους κλύειν ἐν χερσὶ σῴζων ὄλβον οὐδ΄ ἔχειν πόνουσ· εἴη γ΄ ἐμοὶ <μὲν> μέτρια μὴ λυπουμένῳ. ἃ δ΄ ἐνθάδ΄ εἶχον ἀγάθ΄ ἄκουσόν μου, πάτερ· τὴν φιλτάτην μὲν πρῶτον ἀνθρώπῳ σχολὴν ὄχλον τε μέτριον, οὐδέ μ΄ ἐξέπληξ΄ ὁδοῦ πονηρὸς οὐδείσ· κεῖνο δ΄ οὐκ ἀνασχετόν, εἴκειν ὁδοῦ χαλῶντα τοῖς κακίοσιν. θεῶν δ΄ ἐν εὐχαῖς  ἢ γόοισιν ἦ  βροτῶν, ὑπηρετῶν χαίρουσιν, οὐ γοωμένοισ. καὶ τοὺς μὲν ἐξέπεμπον, οἳ δ΄ ἧκον ξένοι, ὥσθ΄ ἡδὺς αἰεὶ καινὸς ἐν καινοῖσιν ἦ. ὃ δ΄ εὐκτὸν ἀνθρώποισι, κἂν ἄκουσιν ᾖ, δίκαιον εἶναί μ΄ ὁ νόμος ἡ φύσις θ΄ ἅμα παρεῖχε τῷ θεῷ. ταῦτα συννοούμενος κρείσσω νομίζω τἀνθάδ΄ ἢ τἀκεῖ, πάτερ. ἔα δ΄ ἔμ΄ αὐτοῦ ζῆν· ἴση γὰρ ἡ χάρισ, μεγάλοισι χαίρειν σμικρά θ΄ ἡδέως ἔχειν.   Χορός καλῶς ἔλεξασ, εἴπερ οὓς ἐγὼ φιλῶ ἐν τοῖσι σοῖσιν εὐτυχήσουσιν φίλοισ.    Ξοῦθος παῦσαι λόγων τῶνδ΄, εὐτυχεῖν δ΄ ἐπίστασο· θέλω γὰρ οὗπέρ σ΄ ηὗρον ἄρξασθαι, τέκνον, κοινῆς τραπέζησ, δαῖτα πρὸς κοινὴν πεσών, θῦσαί θ΄ ἅ σου πρὶν γενέθλι΄ οὐκ ἐθύσαμεν. καὶ νῦν μὲν ὡς δὴ ξένον ἄγων σ΄ ἐφέστιον δείπνοισι τέρψω, τῆς δ΄ ̓αθηναίων χθονὸς ἄξω θεατὴν δῆθεν, ὡς οὐκ ὄντ΄ ἐμόν. καὶ γὰρ γυναῖκα τὴν ἐμὴν οὐ βούλομαι λυπεῖν ἄτεκνον οὖσαν αὐτὸς εὐτυχῶν. χρόνῳ δὲ καιρὸν λαμβάνων προσάξομαι δάμαρτ΄ ἐᾶν σε σκῆπτρα τἄμ΄ ἔχειν χθονόσ. ̓́ιωνα δ΄ ὀνομάζω σε τῇ τύχῃ πρέπον, ὁθούνεκ΄ ἀδύτων ἐξιόντι μοι θεοῦ ἴχνος συνῆψας πρῶτοσ. ἀλλὰ τῶν φίλων πλήρωμ΄ ἀθροίσας βουθύτῳ σὺν ἡδονῇ πρόσειπε, μέλλων Δελφίδ΄ ἐκλιπεῖν πόλιν. ὑμῖν δὲ σιγᾶν, δμωί̈δεσ, λέγω τάδε, ἢ θάνατον εἰπούσαισι πρὸς δάμαρτ΄ ἐμήν.   ̓́ιων στείχοιμ΄ ἄν. ἓν δὲ τῆς τύχης ἄπεστί μοι· εἰ μὴ γὰρ ἥτις μ΄ ἔτεκεν εὑρήσω, πάτερ, ἀβίωτον ἡμῖν. εἰ δ΄ ἐπεύξασθαι χρεών, ἐκ τῶν ̓αθηνῶν μ΄ ἡ τεκοῦσ΄ εἴη γυνή, ὥς μοι γένηται μητρόθεν παρρησία. καθαρὰν γὰρ ἤν τις ἐς πόλιν πέσῃ ξένοσ, κἂν τοῖς λόγοισιν ἀστὸς ᾖ, τό γε στόμα δοῦλον πέπαται κοὐκ ἔχει παρρησίαν.     Χορός ὁρῶ δάκρυα καὶ πενθίμους <ἀλαλαγὰσ> στεναγμάτων τ΄ ἐσβολάσ, ὅταν ἐμὰ τύραννος εὐπαιδίαν πόσιν ἔχοντ΄ εἰδῇ, αὐτὴ δ΄ ἄπαις ᾖ καὶ λελειμμένη τέκνων. τίν΄, ὦ παῖ πρόμαντι Λατοῦσ, ἔχρη- σας ὑμνῳδίαν; πόθεν ὁ παῖς ὅδ΄ ἀμφὶ ναοὺς σέθεν τρόφιμος ἐξέβα; γυναικῶν τίνοσ; οὐ γάρ με σαίνει θέσφατα μή τιν΄ ἔχῃ δόλον. δειμαίνω συμφοράν, ἐφ΄ ὅ ποτε βάσεται. ἄτοπος ἄτοπα γὰρ  δίδωσί μοι, τὸ δ΄ ἔτ΄ εὔφημ΄ ἔχει, δόλον τύχαν θ΄, ὁ παῖς   ἄλλων τραφεὶς ἐξ αἱμάτων. τίς οὐ τάδε ξυνοίσεται;   Χορός   φίλαι, πότερ΄ ἐμᾷ δεσποίνᾳ τάδε τορῶς ἐς οὖς γεγωνήσομεν; πόσιν, ἐν ᾧ τὰ πάντ΄ ἔχουσ΄ ἐλπίδων μέτοχος ἦν, τλάμων, . . .    νῦν δ΄ ἣ μὲν ἔρρει συμφοραῖσ, ὃ δ΄ εὐτυχεῖ.   πολιὸν ἐσπεσοῦσα γῆρασ, πόσις δ΄ . . .    ἀτίετος φίλων.   μέλεοσ, ὃς θυραῖος ἐλθὼν δόμουσ, μέγαν ἐς ὄλβον, οὐκ ἴσωσεν τύχης . . .    ὄλοιτ΄, ὄλοιτοπότνιαν ἐξαπαφὼν ἐμάν.   καὶ θεοῖσιν μὴ τύχοι καλλίφλογα πέλανον ἐπὶ πυρὶ καθαγνίσασ· τὸ δ΄ ἐμὸν εἴσεται, <ὅσον ἀμᾶς ἔφυν> τυραννίδος φίλα.   ἦ δὴ πέλας δείπνων κυρεῖ παῖς καὶ πατὴρ νέος νέων.   Χορός ἰὼ δειράδες Παρνασοῦ πέτρας ἔχουσαι σκόπελον οὐράνιόν θ΄ ἕδραν, ἵνα Βάκχιος ἀμφιπύρους ἀνέχων πεύκας λαιψηρὰ πηδᾷ νυκτιπόλοις ἅμα σὺν Βάκχαισ, μή ποτ΄ εἰς ἐμὰν πόλιν ἵκοιθ΄ ὁ παῖσ, νέαν δ΄ ἁμέραν ἀπολιπὼν θάνοι. στενομένα γὰρ ἂν πόλις ἔχοι σκῆψιν ξενικὸν ἐσβολὰν . . .  ἁλίσας ὁ πάρος ἀρχαγὸς ὢν ̓ερεχθεὺς ἄναξ.     Κρέουσα ὦ πρέσβυ παιδαγώγ΄ ̓ερεχθέως πατρὸς τοὐμοῦ ποτ΄ ὄντοσ, ἡνίκ΄ ἦν ἔτ΄ ἐν φάει, ἔπαιρε σαυτὸν πρὸς θεοῦ χρηστήρια, ὥς μοι συνησθῇσ, εἴ τι Λοξίας ἄναξ θέσπισμα παίδων ἐς γονὰς ἐφθέγξατο. σὺν τοῖς φίλοις γὰρ ἡδὺ μὲν πράσσειν καλῶσ· ἃ μὴ γένοιτο δ΄, εἴ τι τυγχάνοι κακόν, ἐς ὄμματ΄ εὔνου φωτὸς ἐμβλέψαι γλυκύ. ἐγὼ δέ σ΄, ὥσπερ καὶ σὺ πατέρ΄ ἐμόν ποτε, δέσποιν΄ ὅμως οὖσ΄ ἀντικηδεύω πατρόσ.   Πρεσβύτης ὦ θύγατερ, ἄξι΄ ἀξίων γεννητόρων ἤθη φυλάσσεισ, κοὐ καταισχύνασ΄ ἔχεις τοὺς σοὺς παλαιούσ, ἐκγόνους αὐτόχθονασ. ἕλχ΄ ἕλκε πρὸς μέλαθρα καὶ κόμιζέ με. αἰπεινά τοι μαντεῖα· τοῦ γήρως δέ μοι συνεκπονοῦσα κῶλον ἰατρὸς γενοῦ.   Κρέουσα ἕπου νυν· ἴχνος δ΄ ἐκφύλασσ΄ ὅπου τίθησ.   Πρεσβύτης ἰδού. τὸ τοῦ ποδὸς μὲν βραδύ, τὸ τοῦ δὲ νοῦ ταχύ.   Κρέουσα βάκτρῳ δ΄ ἐρείδου περιφερῆ στίβον χθονόσ.   Πρεσβύτης καὶ τοῦτο τυφλόν, ὅταν ἐγὼ βλέπω βραχύ.   Κρέουσα ὀρθῶς ἔλεξασ· ἀλλὰ μὴ παρῇς κόπῳ.   Πρεσβύτης οὔκουν ἑκών γε· τοῦ δ΄ ἀπόντος οὐ κρατῶ.   Κρέουσα γυναῖκεσ, ἱστῶν τῶν ἐμῶν καὶ κερκίδος δούλευμα πιστόν, τίνα τύχην λαβὼν πόσις βέβηκε παίδων, ὧνπερ οὕνεχ΄ ἥκομεν; σημήνατ΄· εἰ γὰρ ἀγαθά μοι μηνύσετε, οὐκ εἰς ἀπίστους δεσπότας βαλεῖς χάριν.    Χορός ἰὼ δαῖμον.   Πρεσβύτης τὸ φροίμιον μὲν τῶν λόγων οὐκ εὐτυχέσ.   Χορός ἰὼ τλᾶμον.   Πρεσβύτης ἀλλ΄ ἦ τι θεσφάτοισι δεσποτῶν νοσῶ;   Χορός εἶἑν· τί δρῶμεν; θάνατος ὧν κεῖται πέρι . . .   Κρέουσα τίς ἥδε μοῦσα, χὡ φόβος τίνων πέρι;   Χορός εἴπωμεν ἢ σιγῶμεν; ἢ τί δράσομεν;   Κρέουσα εἴφ΄· ὡς ἔχεις γε συμφοράν τιν΄ εἰς ἐμέ.   Χορός εἰρήσεταί τοι, κεἰ θανεῖν μέλλω διπλῇ. οὐκ ἔστι σοι, δέσποιν΄, ἐπ΄ ἀγκάλαις λαβεῖν τέκν΄, οὐδὲ μαστῷ σῷ προσαρμόσαι ποτέ.    Κρέουσα ὤμοι, θάνοιμι.   Πρεσβύτης θύγατερ.   Κρέουσα ὦ τάλαιν΄ ἐγὼ συμφορᾶσ, ἔλαβον ἔπαθον ἄχος ἀβίοτον, φίλαι. διοιχόμεσθα.   Πρεσβύτης τέκνον.   Κρέουσα αἰαῖ αἰαῖ· διανταῖος ἔτυπεν ὀδύνα με πλευ- μόνων τῶνδ΄ ἔσω.   Πρεσβύτης μήπω στενάξῃς     Κρέουσα ἀλλὰ πάρεισι γόοι.   Πρεσβύτης πρὶν ἂν μάθωμεν     Κρέουσα ἀγγελίαν τίνα μοι;    Πρεσβύτης εἰ ταὐτὰ πράσσων δεσπότης τῆς συμφορᾶς κοινωνός ἐστιν, ἢ μόνη σὺ δυστυχεῖσ.    Χορός κείνῳ μέν, ὦ γεραιέ, παῖδα Λοξίας ἔδωκεν, ἰδίᾳ δ΄ εὐτυχεῖ ταύτης δίχα.   Κρέουσα τόδ΄ ἐπὶ τῷδε κακὸν ἄκρον ἔλακες ἄχος ἐμοὶ στένειν.   Πρεσβύτης πότερα δὲ φῦναι δεῖ γυναικὸς ἔκ τινος τὸν παῖδ΄ ὃν εἶπασ, ἢ γεγῶτ΄ ἐθέσπισεν;   Χορός ἤδη πεφυκότ΄ ἐκτελῆ νεανίαν δίδωσιν αὐτῷ Λοξίασ· παρῆ δ΄ ἐγώ.    Κρέουσα πῶς φῄσ; ἄφατον ἄφατον ἀναύδητον λόγον ἐμοὶ θροεῖσ.   Πρεσβύτης κἄμοιγε. πῶς δ΄ ὁ χρησμὸς ἐκπεραίνεται, σαφέστερόν μοι φράζε, χὥστις ἔσθ΄ ὁ παῖσ.   Χορός ὅτῳ ξυναντήσειεν ἐκ θεοῦ συθεὶς πρώτῳ πόσις σόσ, παῖδ΄ ἔδωκ΄ αὐτῷ θεόσ.    Κρέουσα ὀττοτοττοτοῖ· τὸν δ΄ ἐμὸν ἄτεκνον ἄτεκνον ἔλακεν ἄρα βίοτον; ἐρημίᾳ δ΄ ὀρφανοὺς δόμους οἰκήσω.   Πρεσβύτης τίς οὖν ἐχρήσθη; τῷ συνῆψ΄ ἴχνος ποδὸς πόσις ταλαίνησ; πῶς δὲ ποῦ νιν εἰσιδών;   Χορός οἶσθ΄, ὦ φίλη δέσποινα, τὸν νεανίαν ὃς τόνδ΄ ἔσαιρε ναόν; οὗτος ἔσθ΄ ὁ παῖσ.    Κρέουσα ἀν΄ ὑγρὸν ἀμπταίην αἰθέρα πόρσω γαί- ας ̔ελλανίασ, ἀστέρας ἑσπέρουσ, οἷον οἷον ἄλγος ἔπαθον, φίλαι.   Πρεσβύτης ὄνομα δὲ ποῖον αὐτὸν ὀνομάζει πατήρ; οἶσθ΄, ἢ σιωπῇ τοῦτ΄ ἀκύρωτον μένει;   Χορός ̓́ιων΄, ἐπείπερ πρῶτος ἤντησεν πατρί.   Πρεσβύτης μητρὸς δ΄ ὁποίας ἐστὶν     Χορός οὐκ ἔχω φράσαι. φροῦδος δ΄  ἵν΄ εἰδῇς πάντα τἀπ΄ ἐμοῦ, γέρον   παιδὸς προθύσων ξένια καὶ γενέθλια σκηνὰς ἐς ἱερὰς τῆσδε λαθραίως πόσισ, κοινὴν ξυνάψων δαῖτα παιδὶ τῷ νέῳ.    Πρεσβύτης δέσποινα, προδεδόμεσθα  σὺν γάρ σοι νοσῶ   τοῦ σοῦ πρὸς ἀνδρόσ, καὶ μεμηχανημένως ὑβριζόμεσθα δωμάτων τ΄ ̓ερεχθέως ἐκβαλλόμεσθα. καὶ σὸν οὐ στυγῶν πόσιν λέγω, σὲ μέντοι μᾶλλον ἢ κεῖνον φιλῶν· ὅστις σε γήμας ξένος ἐπεισελθὼν πόλιν καὶ δῶμα καὶ σὴν παραλαβὼν παγκληρίαν, ἄλλης γυναικὸς παῖδας ἐκκαρπούμενος λάθρα πέφηνεν· ὡς λάθρα δ΄, ἐγὼ φράσω. ἐπεί σ΄ ἄτεκνον ᾔσθετ΄, οὐκ ἔστεργέ σοι ὅμοιος εἶναι τῆς τύχης τ΄ ἴσον φέρειν, λαβὼν δὲ δοῦλα λέκτρα νυμφεύσας λάθρα τὸν παῖδ΄ ἔφυσεν, ἐξενωμένον δέ τῳ Δελφῶν δίδωσιν ἐκτρέφειν. ὃ δ΄ ἐν θεοῦ δόμοισιν ἄφετοσ, ὡς λάθοι, παιδεύεται. νεανίαν δ΄ ὡς ᾔσθετ΄ ἐκτεθραμμένον, ἐλθεῖν σ΄ ἔπεισε δεῦρ΄ ἀπαιδίας χάριν. κᾆθ΄ ὁ θεὸς οὐκ ἐψεύσαθ΄, ὅδε δ΄ ἐψεύσατο πάλαι τρέφων τὸν παῖδα, κἄπλεκεν πλοκὰς τοιάσδ΄· ἁλοὺς μὲν ἀνέφερ΄ ἐς τὸν δαίμονα,  ἐλθὼν δὲ καὶ τὸν χρόνον ἀμύνεσθαι θέλων  τυραννίδ΄ αὐτῷ περιβαλεῖν ἔμελλε γῆσ. καινὸν δὲ τοὔνομ΄ ἀνὰ χρόνον πεπλασμένον ̓́ιων, ἰόντι δῆθεν ὅτι συνήντετο.   Χορός οἴμοι, κακούργους ἄνδρας ὡς αἰεὶ στυγῶ, οἳ συντιθέντες τἄδικ΄ εἶτα μηχαναῖς κοσμοῦσι. φαῦλον χρηστὸν ἂν λαβεῖν φίλον θέλοιμι μᾶλλον ἢ κακὸν σοφώτερον.    Πρεσβύτης καὶ τῶνδ΄ ἁπάντων ἔσχατον πείσῃ κακόν· ἀμήτορ΄, ἀναρίθμητον, ἐκ δούλης τινὸς γυναικόσ, ἐς σὸν δῶμα δεσπότην ἄγειν. ἁπλοῦν ἂν ἦν γὰρ τὸ κακόν, εἰ παρ΄ εὐγενοῦς μητρόσ, πιθών σε, σὴν λέγων ἀπαιδίαν, ἐσῴκισ΄ οἴκουσ· εἰ δὲ σοὶ τόδ΄ ἦν πικρόν, τῶν Αἰόλου νιν χρῆν ὀρεχθῆναι γάμων. ἐκ τῶνδε δεῖ σε δὴ γυναικεῖόν τι δρᾶν· ἢ γὰρ ξίφος λαβοῦσαν ἢ δόλῳ τινὶ ἢ φαρμάκοισι σὸν κατακτεῖναι πόσιν καὶ παῖδα, πρὶν σοὶ θάνατον ἐκ κείνων μολεῖν. εἰ γάρ γ΄ ὑφήσεις τοῦδ΄, ἀπαλλάξῃ βίου. δυοῖν γὰρ ἐχθροῖν εἰς ἓν ἐλθόντοιν στέγοσ, ἢ θάτερον δεῖ δυστυχεῖν ἢ θάτερον. ἐγὼ μὲν οὖν σοι καὶ συνεκπονεῖν θέλω, καὶ συμφονεύειν παῖδ΄ ἐπεισελθὼν δόμους οὗ δαῖθ΄ ὁπλίζει, καὶ τροφεῖα δεσπόταις ἀποδοὺς θανεῖν τε ζῶν τε φέγγος εἰσορᾶν. ἓν γάρ τι τοῖς δούλοισιν αἰσχύνην φέρει, τοὔνομα· τὰ δ΄ ἄλλα πάντα τῶν ἐλευθέρων οὐδὲν κακίων δοῦλοσ, ὅστις ἐσθλὸς ᾖ.   Χορός κἀγώ, φίλη δέσποινα, συμφορὰν θέλω κοινουμένη τήνδ΄ ἢ θανεῖν ἢ ζῆν καλῶσ.     Κρέουσα ὦ ψυχά, πῶς σιγάσω; πῶς δὲ σκοτίας ἀναφήνω εὐνάσ, αἰδοῦς δ΄ ἀπολειφθῶ; τί γὰρ ἐμπόδιον κώλυμ΄ ἔτι μοι; πρὸς τίν΄ ἀγῶνας τιθέμεσθ΄ ἀρετῆσ; οὐ πόσις ἡμῶν προδότης γέγονεν, στέρομαι δ΄ οἴκων, στέρομαι παίδων, φροῦδαι δ΄ ἐλπίδεσ, ἃς διαθέσθαι χρῄζουσα καλῶς οὐκ ἐδυνήθην, σιγῶσα γάμουσ, σιγῶσα τόκους πολυκλαύτουσ; ἀλλ΄ οὐ τὸ Διὸς πολύαστρον ἕδος καὶ τὴν ἐπ΄ ἐμοῖς σκοπέλοισι θεὰν λίμνης τ΄ ἐνύδρου Τριτωνιάδος πότνιαν ἀκτάν, οὐκέτι κρύψω λέχοσ, ὡς στέρνων ἀπονησαμένη ῥᾴων ἔσομαι. στάζουσι κόραι δακρύοισιν ἐμαί, ψυχὴ δ΄ ἀλγεῖ κακοβουλευθεῖσ΄ ἔκ τ΄ ἀνθρώπων ἔκ τ΄ ἀθανάτων, οὓς ἀποδείξω λέκτρων προδότας ἀχαρίστουσ.  ὦ τᾶς ἑπταφθόγγου μέλπων κιθάρας ἐνοπάν, ἅτ΄ ἀγραύλοις κέρασιν ἐν ἀψύχοις ἀχεῖ μουσᾶν ὕμνους εὐαχήτουσ, σοὶ μομφάν, ὦ Λατοῦς παῖ, πρὸς τάνδ΄ αὐγὰν αὐδάσω. ἦλθές μοι χρυσῷ χαίταν μαρμαίρων, εὖτ΄ ἐς κόλπους κρόκεα πέταλα φάρεσιν ἔδρεπον, ἀνθίζειν χρυσανταυγῆ· λευκοῖς δ΄ ἐμφὺς καρποῖσιν χειρῶν εἰς ἄντρου κοίτας κραυγὰν ̓͂ω μᾶτέρ μ΄ αὐδῶσαν θεὸς ὁμευνέτας ἆγες ἀναιδείᾳ Κύπριδι χάριν πράσσων. τίκτω δ΄ ἁ δύστανός σοι κοῦρον, τὸν φρίκᾳ ματρὸς εἰς εὐνὰν βάλλω τὰν σάν, ἵνα με λέχεσι μελέαν μελέοις ἐζεύξω τὰν δύστανον. οἴμοι μοι· καὶ νῦν ἔρρει πτανοῖς ἁρπασθεὶς θοίνα παῖς μοι  καὶ σόσ, τλάμων· σὺ δὲ κιθάρᾳ κλάζεις παιᾶνας μέλπων.  ὠή, τὸν Λατοῦς αὐδῶ <σ΄>, ὅστ΄ ὀμφὰν κληροῖς πρὸς χρυσέους θάκους καὶ γαίας μεσσήρεις ἕδρασ, εἰς οὖς αὐδὰν καρύξω· ̓ιὼ κακὸς εὐνάτωρ, ὃς τῷ μὲν ἐμῷ νυμφεύτᾳ χάριν οὐ προλαβὼν παῖδ΄ εἰς οἴκους οἰκίζεισ· ὁ δ΄ ἐμὸς γενέτας καὶ σός γ΄, ἀμαθήσ, οἰωνοῖς ἔρρει συλαθείσ, σπάργανα ματέρος ἐξαλλάξασ. μισεῖ σ΄ ἁ Δᾶλος καὶ δάφνας ἔρνεα φοίνικα παρ΄ ἁβροκόμαν, ἔνθα λοχεύματα σέμν΄ ἐλοχεύσατο Λατὼ Δίοισί σε καρποῖσ.    Χορός οἴμοι, μέγας θησαυρὸς ὡς ἀνοίγνυται κακῶν, ἐφ΄ οἷσι πᾶς ἂν ἐκβάλοι δάκρυ.   Πρεσβύτης ὦ θύγατερ, οὔτοι σὸν βλέπων ἐμπίμπλαμαι πρόσωπον, ἔξω δ΄ ἐγενόμην γνώμης ἐμῆσ. κακῶν γὰρ ἄρτι κῦμ΄ ὑπεξαντλῶν φρενί, πρύμνηθεν αἴρει μ΄ ἄλλο σῶν λόγων ὕπο, οὓς ἐκβαλοῦσα τῶν παρεστώτων κακῶν μετῆλθες ἄλλων πημάτων κακὰς ὁδούσ. τί φῄσ; τίνα λόγον Λοξίου κατηγορεῖσ; ποῖον τεκεῖν φῂς παῖδα; ποῦ θεῖναι πόλεως θηρσὶν φίλον τύμβευμ΄; ἄνελθέ μοι πάλιν.   Κρέουσα αἰσχύνομαι μέν σ΄, ὦ γέρον, λέξω δ΄ ὅμωσ.   Πρεσβύτης ὡς συστενάζειν γ΄ οἶδα γενναίως φίλοισ.   Κρέουσα ἄκουε τοίνυν· οἶσθα Κεκροπίας πέτρας πρόσβορρον ἄντρον, ἃς Μακρὰς κικλήσκομεν;   Πρεσβύτης οἶδ΄, ἔνθα Πανὸς ἄδυτα καὶ βωμοὶ πέλασ.   Κρέουσα ἐνταῦθ΄ ἀγῶνα δεινὸν ἠγωνίσμεθα.   Πρεσβύτης τίν΄; ὡς ἀπαντᾷ δάκρυά μοι τοῖς σοῖς λόγοισ.   Κρέουσα Φοίβῳ ξυνῆψ΄ ἄκουσα δύστηνον γάμον.   Πρεσβύτης ὦ θύγατερ, ἆρ΄ ἦν ταῦθ΄ ἅ γ΄ ᾐσθόμην ἐγώ;   Κρέουσα οὐκ οἶδ΄· ἀληθῆ δ΄ εἰ λέγεις φαίημεν ἄν.   Πρεσβύτης νόσον κρυφαίαν ἡνίκ΄ ἔστενες λάθρα;   Κρέουσα τότ΄ ἦν ἃ νῦν σοι φανερὰ σημαίνω κακά.   Πρεσβύτης κᾆτ΄ ἐξέκλεψας πῶς ̓απόλλωνος γάμουσ;   Κρέουσα ἔτεκον  ἀνάσχου ταῦτ΄ ἐμοῦ κλύων, γέρον.   Πρεσβύτης ποῦ; τίς λοχεύει σ΄; ἢ μόνη μοχθεῖς τάδε;   Κρέουσα μόνη κατ΄ ἄντρον οὗπερ ἐζεύχθην γάμοισ.   Πρεσβύτης ὁ παῖς δὲ ποῦ ΄στιν; ἵνα σὺ μηκέτ΄ ᾖς ἄπαισ.   Κρέουσα τέθνηκεν, ὦ γεραιέ, θηρσὶν ἐκτεθείσ.   Πρεσβύτης τέθνηκ΄; ̓απόλλων δ΄ ὁ κακὸς οὐδὲν ἤρκεσεν;   Κρέουσα οὐκ ἤρκεσ΄· ̔́αιδου δ΄ ἐν δόμοις παιδεύεται.   Πρεσβύτης τίς γάρ νιν ἐξέθηκεν; οὐ γὰρ δὴ σύ γε.   Κρέουσα ἡμεῖσ, ἐν ὄρφνῃ σπαργανώσαντες πέπλοισ.   Πρεσβύτης οὐδὲ ξυνῄδει σοί τις ἔκθεσιν τέκνου;   Κρέουσα αἱ ξυμφοραί γε καὶ τὸ λανθάνειν μόνον.   Πρεσβύτης καὶ πῶς ἐν ἄντρῳ παῖδα σὸν λιπεῖν ἔτλησ;   Κρέουσα πῶς δ΄ οἰκτρὰ πολλὰ στόματος ἐκβαλοῦσ΄ ἔπη     Πρεσβύτης φεῦ· τλήμων σὺ τόλμησ, ὁ δὲ θεὸς μᾶλλον σέθεν.   Κρέουσα εἰ παῖδά γ΄ εἶδες χεῖρας ἐκτείνοντά μοι.   Πρεσβύτης μαστὸν διώκοντ΄ ἦ πρὸς ἀγκάλαις πεσεῖν;   Κρέουσα ἐνταῦθ΄, ἵν΄ οὐκ ὢν ἄδικ΄ ἔπασχεν ἐξ ἐμοῦ.   Πρεσβύτης σοὶ δ΄ ἐς τί δόξ΄ ἐσῆλθεν ἐκβαλεῖν τέκνον;   Κρέουσα ὡς τὸν θεὸν σῴζοντα τόν γ΄ αὑτοῦ γόνον.    Πρεσβύτης οἴμοι, δόμων σῶν ὄλβος ὡς χειμάζεται.   Κρέουσα τί κρᾶτα κρύψασ, ὦ γέρον, δακρυρροεῖσ;   Πρεσβύτης σὲ καὶ πατέρα σὸν δυστυχοῦντας εἰσορῶ.   Κρέουσα τὰ θνητὰ τοιαῦτ΄· οὐδὲν ἐν ταὐτῷ μένει.   Πρεσβύτης μή νυν ἔτ΄ οἴκτων, θύγατερ, ἀντεχώμεθα.   Κρέουσα τί γάρ με χρὴ δρᾶν; ἀπορία τὸ δυστυχεῖν.   Πρεσβύτης τὸν πρῶτον ἀδικήσαντά σ΄ ἀποτίνου θεόν.   Κρέουσα καὶ πῶς τὰ κρείσσω θνητὸς οὖσ΄ ὑπερδράμω;   Πρεσβύτης πίμπρη τὰ σεμνὰ Λοξίου χρηστήρια.   Κρέουσα δέδοικα· καὶ νῦν πημάτων ἄδην ἔχω.   Πρεσβύτης τὰ δυνατά νυν τόλμησον, ἄνδρα σὸν κτανεῖν.   Κρέουσα αἰδούμεθ΄ εὐνὰς τὰς τόθ΄ ἡνίκ΄ ἐσθλὸς ἦν.   Πρεσβύτης νῦν δ΄ ἀλλὰ παῖδα τὸν ἐπὶ σοὶ πεφηνότα.   Κρέουσα πῶσ; εἰ γὰρ εἴη δυνατόν· ὡς θέλοιμί γ΄ ἄν.   Πρεσβύτης ξιφηφόρους σοὺς ὁπλίσασ΄ ὀπάονασ.   Κρέουσα στείχοιμ΄ ἄν· ἀλλὰ ποῦ γενήσεται τόδε;   Πρεσβύτης ἱεραῖσιν ἐν σκηναῖσιν, οὗ θοινᾷ φίλουσ.   Κρέουσα ἐπίσημον ὁ φόνοσ, καὶ τὸ δοῦλον ἀσθενέσ.   Πρεσβύτης ὤμοι, κακίζῃ· φέρε, σὺ νῦν βούλευέ τι.   Κρέουσα καὶ μὴν ἔχω γε δόλια καὶ δραστήρια.   Πρεσβύτης ἀμφοῖν ἂν εἴην τοῖνδ΄ ὑπηρέτης ἐγώ.   Κρέουσα ἄκουε τοίνυν· οἶσθα γηγενῆ μάχην;   Πρεσβύτης οἶδ΄, ἣν Φλέγρᾳ Γίγαντες ἔστησαν θεοῖσ.   Κρέουσα ἐνταῦθα Γοργόν΄ ἔτεκε Γῆ, δεινὸν τέρασ.   Πρεσβύτης ἦ παισὶν αὑτῆς σύμμαχον, θεῶν πόνον;   Κρέουσα ναί· καί νιν ἔκτειν΄ ἡ Διὸς Παλλὰς θεά.   Πρεσβύτης ποῖόν τι μορφῆς σχῆμ΄ ἔχουσαν ἀγρίασ;   Κρέουσα θώρακ΄ ἐχίδνης περιβόλοις ὡπλισμένον.   Πρεσβύτης ἆρ΄ οὗτός ἐσθ΄ ὁ μῦθος ὃν κλύω πάλαι;   Κρέουσα ταύτης ̓αθάναν δέρος ἐπὶ στέρνοις ἔχειν.   Πρεσβύτης ἣν αἰγίδ΄ ὀνομάζουσι, Παλλάδος στολήν;   Κρέουσα τόδ΄ ἔσχεν ὄνομα θεῶν ὅτ΄ ᾖξεν ἐς δόρυ.    Πρεσβύτης τί δῆτα, θύγατερ, τοῦτο σοῖς ἐχθροῖς βλάβοσ;   Κρέουσα ̓εριχθόνιον οἶσθ΄, ἢ  ; τί δ΄ οὐ μέλλεισ, γέρον;   Πρεσβύτης ὃν πρῶτον ὑμῶν πρόγονον ἐξανῆκε γῆ;   Κρέουσα τούτῳ δίδωσι Παλλὰς ὄντι νεογόνῳ     Πρεσβύτης τί χρῆμα; μέλλον γάρ τι προσφέρεις ἔποσ.   Κρέουσα δισσοὺς σταλαγμοὺς αἵματος Γοργοῦς ἄπο.   Πρεσβύτης ἰσχὺν ἔχοντας τίνα πρὸς ἀνθρώπου φύσιν;   Κρέουσα τὸν μὲν θανάσιμον, τὸν δ΄ ἀκεσφόρον νόσων.   Πρεσβύτης ἐν τῷ καθάψασ΄ ἀμφὶ παιδὶ σώματοσ;   Κρέουσα χρυσοῖσι δεσμοῖσ· ὁ δὲ δίδωσ΄ ἐμῷ πατρί.   Πρεσβύτης κείνου δὲ κατθανόντος ἐς σὲ ἀφίκετο;   Κρέουσα ναί· κἀπὶ καρπῷ γ΄ αὔτ΄ ἐγὼ χερὸς φέρω.   Πρεσβύτης πῶς οὖν κέκρανται δίπτυχον δῶρον θεᾶσ;   Κρέουσα κοίλης μὲν ὅστις φλεβὸς ἀπέσταξεν φόνῳ     Πρεσβύτης τί τῷδε χρῆσθαι; δύνασιν ἐκφέρει τίνα;   Κρέουσα νόσους ἀπείργει καὶ τροφὰς ἔχει βίου.   Πρεσβύτης ὁ δεύτερος δ΄ ἀριθμὸς ὧν λέγεις τί δρᾷ;   Κρέουσα κτείνει, δρακόντων ἰὸς ὢν τῶν Γοργόνοσ.   Πρεσβύτης ἐς ἓν δὲ κραθέντ΄ αὐτὸν ἢ χωρὶς φορεῖσ;   Κρέουσα χωρίσ· κακῷ γὰρ ἐσθλὸν οὐ συμμείγνυται.   Πρεσβύτης ὦ φιλτάτη παῖ, πάντ΄ ἔχεις ὅσων σε δεῖ.   Κρέουσα τούτῳ θανεῖται παῖσ· σὺ δ΄ ὁ κτείνων ἔσῃ.   Πρεσβύτης ποῦ καὶ τί δράσασ; σὸν λέγειν, τολμᾶν δ΄ ἐμόν.   Κρέουσα ἐν ταῖς ̓αθήναισ, δῶμ΄ ὅταν τοὐμὸν μόλῃ.   Πρεσβύτης οὐκ εὖ τόδ΄ εἶπασ· καὶ σὺ γὰρ τοὐμὸν ψέγεισ.   Κρέουσα πῶσ; ἆρ΄ ὑπείδου τοῦθ΄ ὃ κἄμ΄ ἐσέρχεται;   Πρεσβύτης σὺ παῖδα δόξεις διολέσαι, κεἰ μὴ κτενεῖσ.   Κρέουσα ὀρθῶσ· φθονεῖν γάρ φασι μητρυιὰς τέκνοισ.   Πρεσβύτης αὐτοῦ νυν αὐτὸν κτεῖν΄, ἵν΄ ἀρνήσῃ φόνουσ.   Κρέουσα προλάζυμαι γοῦν τῷ χρόνῳ τῆς ἡδονῆσ.   Πρεσβύτης καὶ σόν γε λήσεις πόσιν ἅ σε σπεύδει λαθεῖν.   Κρέουσα οἶσθ΄ οὖν ὃ δρᾶσον; χειρὸς ἐξ ἐμῆς λαβὼν χρύσωμ΄ ̓αθάνας τόδε, παλαιὸν ὄργανον, ἐλθὼν ἵν΄ ἡμῖν βουθυτεῖ λάθρα πόσισ, δείπνων ὅταν λήγωσι καὶ σπονδὰς θεοῖς μέλλωσι λείβειν, ἐν πέπλοις ἔχων τόδε κάθες βαλὼν ἐς πῶμα τῷ νεανίᾳ   ἰδίᾳ δέ, μή τι πᾶσι, χωρίσας ποτὸν τῷ τῶν ἐμῶν μέλλοντι δεσπόζειν δόμων. κἄνπερ διέλθῃ λαιμόν, οὔποθ΄ ἵξεται κλεινὰς ̓αθήνασ, κατθανὼν δ΄ αὐτοῦ μενεῖ.   Πρεσβύτης σὺ μέν νυν εἴσω προξένων μέθες πόδα· ἡμεῖς δ΄ ἐφ΄ ᾧ τετάγμεθ΄ ἐκπονήσομεν. ἄγ΄, ὦ γεραιὲ πούσ, νεανίας γενοῦ ἔργοισι, κεἰ μὴ τῷ χρόνῳ πάρεστί σοι. ἐχθρὸν δ΄ ἐπ΄ ἄνδρα στεῖχε δεσποτῶν μέτα, καὶ συμφόνευε καὶ συνεξαίρει δόμων. τὴν δ΄ εὐσέβειαν εὐτυχοῦσι μὲν καλὸν τιμᾶν· ὅταν δὲ πολεμίους δρᾶσαι κακῶς θέλῃ τισ, οὐδεὶς ἐμποδὼν κεῖται νόμοσ.      Χορός Εἰνοδία θύγατερ Δάματροσ, ἃ τῶν νυκτιπόλων ἐφόδων ἀνάσσεις καὶ μεθαμερίων, ὅδωσον δυσθανάτων κρατήρων πλη- ρώματ΄ ἐφ΄ οἷσι πέμπει πότνια πότνι΄ ἐμὰ χθονίας Γοργοῦς λαιμοτόμων ἀπὸ σταλαγμῶν τῷ τῶν ̓ερεχθεϊδᾶν δόμων ἐφαπτομένῳ· μηδέ ποτ΄ ἄλλος ἄλλων ἀπ΄ οἴ- κων πόλεως ἀνάσσοι πλὴν τῶν εὐγενετᾶν ̓ερεχθειδᾶν.   Χορός εἰ δ΄ ἀτελὴς θάνατος σπουδαί τε δεσποί- νασ, ὅ τε καιρὸς ἄπεισι τόλμασ, ᾇ νῦν ἐλπὶς ἐφαίνετ΄, ἢ θη- κτὸν ξίφος ἢ δαίμων ἐξά- ψει βρόχον ἀμφὶ δειρήν, πάθεσι πάθεα δ΄ ἐξανύτουσ΄ εἰς ἄλλας βιότου κάτει- σι μορφάσ. οὐ γὰρ δόμων γ΄ ἑτέρους ἄρχοντας ἀλλοδαποὺς ζῶσά ποτ΄ ὄμμασι ἐν φαεν- ναῖς ἀνέχοιτ΄ ἂν αὐγαῖς ἁ τῶν εὐπατριδᾶν γεγῶσ΄ οἴκων.   Χορός αἰσχύνομαι τὸν πολύυ- μνον θεόν, εἰ παρὰ καλλιχόροισι παγαῖς λαμπάδα θεωρὸν εἰκάδων ὄψεται ἐννύχιος ἄυπνος ὤν, ὅτε καὶ Διὸς ἀστερωπὸς ἀνεχόρευσεν αἰθήρ, χορεύει δὲ σελάνα καὶ πεντήκοντα κόραι Νηρέοσ, αἱ κατὰ πόντον ἀενάων τε ποταμῶν δίνασ, χορευόμεναι τὰν χρυσοστέφανον κόραν καὶ ματέρα σεμνάν· ἵν΄ ἐλπίζει βασιλεύ- σειν ἄλλων πόνον ἐσπεσὼν ὁ Φοίβειος ἀλάτασ.   Χορός ὁρᾶθ΄ ὅσοι δυσκελάδοι- σιν κατὰ μοῦσαν ἰόντες ἀείδεθ΄ ὕμνοις ἁμέτερα λέχεα καὶ γάμους Κύπριδος ἀθέμιτας ἀνοσίουσ, ὅσον εὐσεβίᾳ κρατοῦμεν ἄδικον ἄροτον ἀνδρῶν. παλίμφαμος ἀοιδὰ καὶ μοῦσ΄ εἰς ἄνδρας ἴτω δυσκέλαδος ἀμφὶ λέκτρων. δείκνυσι γὰρ ὁ Διὸς ἐκ παίδων ἀμνημοσύναν, οὐ κοινὰν τεκέων τύχαν οἴκοισι φυτεύσας δεσποίνᾳ· πρὸς δ΄ ̓αφροδί- ταν ἄλλαν θέμενος χάριν νόθου παιδὸς ἔκυρσεν.     Θεράπων κλειναὶ γυναῖκεσ, ποῦ κόρην ̓ερεχθέωσ, δέσποιναν εὕρω; πανταχῇ γὰρ ἄστεως ζητῶν νιν ἐξέπλησα κοὐκ ἔχω λαβεῖν.   Χορός τί δ΄ ἔστιν, ὦ ξύνδουλε; τίς προθυμία ποδῶν ἔχει σε, καὶ λόγους τίνας φέρεισ;   Θεράπων θηρώμεθ΄· ἀρχαὶ δ΄ ἁπιχώριοι χθονὸς ζητοῦσιν αὐτήν, ὡς θάνῃ πετρουμένη.   Χορός οἴμοι, τί λέξεισ; οὔτι που λελήμμεθα κρυφαῖον ἐς παῖδ΄ ἐκπορίζουσαι φόνον;   Θεράπων ἔγνωσ;   μεθέξεις οὐκ ἐν ὑστάτοις κακοῦ.   Χορός ὤφθη δὲ πῶς τὰ κρυπτὰ μηχανήματα;   Θεράπων τὸ μὴ δίκαιον τῆς δίκης ἡσσώμενον ἐξηῦρεν ὁ θεόσ, οὐ μιανθῆναι θέλων.   Χορός πῶσ; ἀντιάζω σ΄ ἱκέτις ἐξειπεῖν τάδε. πεπυσμέναι γάρ, εἰ θανεῖν ὅμως χρεών, ἥδιον ἂν θάνοιμεν, εἴθ΄ ὁρᾶν φάοσ.   Θεράπων ἐπεὶ θεοῦ μαντεῖον ᾤχετ΄ ἐκλιπὼν πόσις Κρεούσησ, παῖδα τὸν καινὸν λαβὼν πρὸς δεῖπνα θυσίας θ΄ ἃς θεοῖς ὡπλίζετο, Ξοῦθος μὲν ᾤχετ΄ ἔνθα πῦρ πηδᾷ θεοῦ βακχεῖον, ὡς σφαγαῖσι Διονύσου πέτρας δεύσειε δισσὰς παιδὸς ἀντ΄ ὀπτηρίων, λέξασ· Σὺ μὲν νῦν, τέκνον, ἀμφήρεις μένων σκηνὰς ἀνίστη τεκτόνων μοχθήμασι. θύσας δὲ Γενέταις Θεοῖσιν ἢν μακρὸν χρόνον μένω, παροῦσι δαῖτες ἔστωσαν φίλοισ.  λαβὼν δὲ μόσχους ᾤχεθ΄· ὁ δὲ νεανίας σεμνῶς ἀτοίχους περιβολὰς σκηνωμάτων ὀρθοστάταις ἱδρύεθ΄, ἡλίου βολὰς καλῶς φυλάξασ, οὔτε πρὸς μέσας φλογὸς ἀκτῖνασ, οὔτ΄ αὖ πρὸς τελευτώσας βίον, πλέθρου σταθμήσας μῆκος εἰς εὐγωνίαν, μέτρημ΄ ἔχουσαν τοὐν μέσῳ γε μυρίων ποδῶν ἀριθμόν, ὡς λέγουσιν οἱ σοφοί, ὡς πάντα Δελφῶν λαὸν ἐς θοίνην καλῶν. λαβὼν δ΄ ὑφάσμαθ΄ ἱερὰ θησαυρῶν πάρα κατεσκίαζε, θαύματ΄ ἀνθρώποις ὁρᾶν. πρῶτον μὲν ὀρόφῳ πτέρυγα περιβάλλει πέπλων, ἀνάθημα Δίου παιδόσ, οὓς ̔ηρακλέης ̓αμαζόνων σκυλεύματ΄ ἤνεγκεν θεῷ. ἐνῆν δ΄ ὑφανταὶ γράμμασιν τοιαίδ΄ ὑφαί, Οὐρανὸς ἀθροίζων ἄστρ΄ ἐν αἰθέρος κύκλῳ. ἵππους μὲν ἤλαυν΄ ἐς τελευταίαν φλόγα ̔́ηλιοσ, ἐφέλκων λαμπρὸν ̔εσπέρου φάοσ· μελάμπεπλος δὲ Νὺξ ἀσείρωτον ζυγοῖς ὄχημ΄ ἔπαλλεν, ἄστρα δ΄ ὡμάρτει θεᾷ· Πλειὰς μὲν ᾔει μεσοπόρου δι΄ αἰθέρος ὅ τε ξιφήρης ̓ωρίων, ὕπερθε δὲ ̓́αρκτος στρέφουσ΄ οὐραῖα χρυσήρη πόλῳ· κύκλος δὲ πανσέληνος ἠκόντιζ΄ ἄνω μηνὸς διχήρησ, ̔υάδες τε, ναυτίλοις σαφέστατον σημεῖον, ἥ τε φωσφόρος ̔́εως διώκουσ΄ ἄστρα. τοίχοισιν δ΄ ἔπι ἤμπισχεν ἄλλα βαρβάρων ὑφάσματα· εὐηρέτμους ναῦς ἀντίας ̔ελληνίσιν, καὶ μιξόθηρας φῶτασ, ἱππείας τ΄ ἄγρας ἐλάφων, λεόντων τ΄ ἀγρίων θηράματα. κατ΄ εἰσόδους δὲ Κέκροπα θυγατέρων πέλας σπείραισιν εἱλίσσοντ΄, ̓αθηναίων τινὸς ἀνάθημα· χρυσέους τ΄ ἐν μέσῳ συσσιτίῳ κρατῆρας ἔστησ΄. ἐν δ΄ ἄκροισι βὰς ποσὶ κῆρυξ ἀνεῖπε τὸν θέλοντ΄ ἐγχωρίων ἐς δαῖτα χωρεῖν. ὡς δ΄ ἐπληρώθη στέγη, στεφάνοισι κοσμηθέντες εὐόχθου βορᾶς ψυχὴν ἐπλήρουν. ὡς δ΄ ἀνεῖσαν ἡδονήν,   παρελθὼν πρέσβυς ἐς μέσον πέδον ἔστη, γέλων δ΄ ἔθηκε συνδείπνοις πολύν, πρόθυμα πράσσων· ἔκ τε γὰρ κρωσσῶν ὕδωρ χεροῖν ἔπεμπε νίπτρα, κἀξεθυμία σμύρνης ἱδρῶτα, χρυσέων τ΄ ἐκπωμάτων ἦρχ΄, αὐτὸς αὑτῷ τόνδε προστάξας πόνον.  ἐπεὶ δ΄ ἐς αὐλοὺς ἧκον ἐς κρατῆρά τε κοινόν, γέρων ἔλεξ΄· ̓αφαρπάζειν χρεὼν οἰνηρὰ τεύχη σμικρά, μεγάλα δ΄ ἐσφέρειν, ὡς θᾶσσον ἔλθωσ΄ οἵδ΄ ἐς ἡδονὰς φρενῶν. ἦν δὴ φερόντων μόχθος ἀργυρηλάτους χρυσέας τε φιάλασ· ὃ δὲ λαβὼν ἐξαίρετον, ὡς τῷ νέῳ δὴ δεσπότῃ χάριν φέρων, ἔδωκε πλῆρες τεῦχοσ, εἰς οἶνον βαλὼν ὅ φασι δοῦναι φάρμακον δραστήριον δέσποιναν, ὡς παῖς ὁ νέος ἐκλίποι φάοσ· κοὐδεὶς τάδ΄ ᾔδειν. ἐν χεροῖν ἔχοντι δὲ σπονδὰς μετ΄ ἄλλων παιδὶ τῷ πεφηνότι βλασφημίαν τις οἰκετῶν ἐφθέγξατο· ὁ δ΄, ὡς ἐν ἱερῷ μάντεσίν τ΄ ἐσθλοῖς τραφείσ, οἰωνὸν ἔθετο, κἀκέλευσ΄ ἄλλον νέον κρατῆρα πληροῦν· τὰς δὲ πρὶν σπονδὰς θεοῦ δίδωσι γαίᾳ, πᾶσί τ΄ ἐκσπένδειν λέγει. σιγὴ δ΄ ὑπῆλθεν. ἐκ δ΄ ἐπίμπλαμεν δρόσου κρατῆρας ἱεροὺς Βυβλίνου τε πώματοσ. κἀν τῷδε μόχθῳ πτηνὸς ἐσπίπτει δόμοις κῶμος πελειῶν  Λοξίου γὰρ ἐν δόμοις ἄτρεστα ναίουσ΄  ὡς δ΄ ἀπέσπεισαν μέθυ, ἐς αὐτὸ χείλη πώματος κεχρημέναι καθῆκαν, εἷλκον δ΄ εὐπτέρους ἐς αὐχένασ.  καὶ ταῖς μὲν ἄλλαις ἄνοσος ἦν λοιβὴ θεοῦ· ἣ δ΄ ἕζετ΄ ἔνθ΄ ὁ καινὸς ἔσπεισεν γόνοσ, ποτοῦ τ΄ ἐγεύσατ΄, εὐθὺς εὔπτερον δέμας ἔσεισε κἀβάκχευσεν, ἐκ δ΄ ἔκλαγξ΄ ὄπα ἀξύνετον αἰάζουσ΄· ἐθάμβησεν δὲ πᾶς θοινατόρων ὅμιλος ὄρνιθος πόνουσ. θνῄσκει δ΄ ἀπασπαίρουσα, φοινικοσκελεῖς χηλὰς παρεῖσα. γυμνὰ δ΄ ἐκ πέπλων μέλη ὑπὲρ τραπέζης ἧχ΄ ὁ μαντευτὸς γόνοσ, βοᾷ δέ· Τίς μ΄ ἔμελλεν ἀνθρώπων κτενεῖν; σήμαινε, πρέσβυ· σὴ γὰρ ἡ προθυμία, καὶ πῶμα χειρὸς σῆς ἐδεξάμην πάρα. εὐθὺς δ΄ ἐρευνᾷ γραῖαν ὠλένην λαβών, ἐπ΄ αὐτοφώρῳ πρέσβυν ὡς ἔχονθ΄ ἕλοι. ὤφθη δὲ καὶ κατεῖπ΄ ἀναγκασθεὶς μόγις τόλμας Κρεούσης πώματός τε μηχανάσ. θεῖ δ΄ εὐθὺς ἔξω συλλαβὼν θοινάτορας ὁ πυθόχρηστος Λοξίου νεανίασ, κἀν κοιράνοισι Πυθικοῖς σταθεὶς λέγει· ̓͂ω Γαῖα σεμνή, τῆς ̓ερεχθέως ὕπο, ξένης γυναικόσ, φαρμάκοισι θνῄσκομεν. Δελφῶν δ΄ ἄνακτες ὥρισαν πετρορριφῆ θανεῖν ἐμὴν δέσποιναν οὐ ψήφῳ μιᾷ, τὸν ἱερὸν ὡς κτείνουσαν ἔν τ΄ ἀνακτόροις φόνον τιθεῖσαν. πᾶσα δὲ ζητεῖ πόλις τὴν ἀθλίως σπεύσασαν ἀθλίαν ὁδόν· παίδων γὰρ ἐλθοῦσ΄ εἰς ἔρον Φοίβου πάρα, τὸ σῶμα κοινῇ τοῖς τέκνοις ἀπώλεσεν.     Χορός οὐκ ἔστ΄ οὐκ ἔστιν θανάτου παρατροπὰ μελέᾳ μοι· φανερὰ γὰρ φανερὰ τάδ΄ ἤδη, σπονδᾶς ἐκ Διονύσου, βοτρύων θοᾶς ἐχίδνας σταγόσι μειγνυμένας φόνῳ   φανερὰ θύματα νερτέρων, συμφοραὶ μὲν ἐμῷ βίῳ, λεύσιμοι δὲ καταφθοραὶ δεσποίνᾳ. τίνα φυγὰν πτερόεσσαν ἢ χθονὸς ὑπὸ σκοτίων μυχῶν πορευθῶ, θανάτου λεύσιμον ἄταν ἀποφεύγουσα, τεθρίππων ὠκιστᾶν χαλᾶν ἐπιβᾶσ΄, ἢ πρύμνας ἐπὶ ναῶν;     Χορός οὐκ ἔστι λαθεῖν, ὅτε μὴ χρῄζων θεὸς ἐκκλέπτει. τί ποτ΄, ὦ μελέα δέσποινα, μένει ψυχῇ σε παθεῖν; ἆρα θέλουσαι δρᾶσαί τι κακὸν τοὺς πέλας αὐταὶ πεισόμεθ΄, ὥσπερ τὸ δίκαιον;     Κρέουσα πρόσπολοι, διωκόμεσθα θανασίμους ἐπὶ σφαγάσ, Πυθίᾳ ψήφῳ κρατηθεῖσ΄, ἔκδοτος δὲ γίγνομαι.   Χορός ἴσμεν, ὦ τάλαινα, τὰς σὰς συμφοράσ, ἵν΄ εἶ τύχησ.   Κρέουσα ποῖ φύγω δῆτ΄; ἐκ γὰρ οἴκων προύλαβον μόγις πόδα μὴ θανεῖν, κλοπῇ δ΄ ἀφῖγμαι διαφυγοῦσα πολεμίουσ.   Χορός ποῖ δ΄ ἂν ἄλλοσ΄ ἢ ΄πὶ βωμόν;   Κρέουσα καὶ τί μοι πλέον τόδε;   Χορός ἱκέτιν οὐ θέμις φονεύειν.   Κρέουσα τῷ νόμῳ δέ γ΄ ὄλλυμαι.   Χορός χειρία γ΄ ἁλοῦσα.   Κρέουσα καὶ μὴν οἵδ΄ ἀγωνισταὶ πικροὶ δεῦρ΄ ἐπείγονται ξιφήρεισ.   Χορός ἵζε νυν πυρᾶς ἔπι. κἂν θάνῃς γὰρ ἐνθάδ΄ οὖσα, τοῖς ἀποκτείνασί σε προστρόπαιον αἷμα θήσεισ· οἰστέον δὲ τὴν τύχην.     ̓́ιων ὦ ταυρόμορφον ὄμμα Κηφισοῦ πατρόσ, οἵαν ἔχιδναν τήνδ΄ ἔφυσας ἢ πυρὸς δράκοντ΄ ἀναβλέποντα φοινίαν φλόγα, ᾗ τόλμα πᾶσ΄ ἔνεστιν, οὐδ΄ ἥσσων ἔφυ Γοργοῦς σταλαγμῶν, οἷς ἔμελλέ με κτενεῖν. λάζυσθ΄, ἵν΄ αὐτῆς τοὺς ἀκηράτους πλόκους κόμης καταξήνωσι Παρνασοῦ πλάκεσ, ὅθεν πετραῖον ἅλμα δισκηθήσεται. ἐσθλοῦ δ΄ ἔκυρσα δαίμονοσ, πρὶν ἐς πόλιν μολεῖν ̓αθηνῶν χὑπὸ μητρυιὰν πεσεῖν. ἐν συμμάχοις γὰρ ἀνεμετρησάμην φρένας τὰς σάσ, ὅσον μοι πῆμα δυσμενής τ΄ ἔφυσ· ἔσω γὰρ ἄν με περιβαλοῦσα δωμάτων ἄρδην ἂν ἐξέπεμψας εἰς ̔́αιδου δόμουσ. ἀλλ΄ οὔτε βωμὸς οὔτ΄ ̓απόλλωνος δόμος σώσει σ΄· ὁ δ΄ οἶκτος ὁ σὸς ἐμοὶ κρείσσων πάρα καὶ μητρὶ τἠμῇ· καὶ γὰρ εἰ τὸ σῶμά μοι ἄπεστιν αὐτῆσ, τοὔνομ΄ οὐκ ἄπεστί πω. ἴδεσθε τὴν πανοῦργον, ἐκ τέχνης τέχνην οἵαν ἔπλεξε· βωμὸν ἔπτηξεν θεοῦ, ὡς οὐ δίκην δώσουσα τῶν εἰργασμένων.    Κρέουσα ἀπεννέπω σε μὴ κατακτείνειν ἐμὲ ὑπέρ τ΄ ἐμαυτῆς τοῦ θεοῦ θ΄ ἵν΄ ἕσταμεν.   ̓́ιων τί δ΄ ἐστὶ Φοίβῳ σοί τε κοινὸν ἐν μέσῳ;   Κρέουσα ἱερὸν τὸ σῶμα τῷ θεῷ δίδωμ΄ ἔχειν.   ̓́ιων κἄπειτ΄ ἔκαινες φαρμάκοις τὸν τοῦ θεοῦ;   Κρέουσα ἀλλ΄ οὐκέτ΄ ἦσθα Λοξίου, πατρὸς δὲ σοῦ.   ̓́ιων ἀλλ΄ ἐγενόμεσθα πατρόσ· οὐσίαν λέγω.   Κρέουσα οὐκοῦν τότ΄ ἦσθα· νῦν δ΄ ἐγώ, σὺ δ΄ οὐκέτι.   ̓́ιων οὐκ εὐσεβεῖς γε· τἀμὰ δ΄ εὐσεβῆ τότ΄ ἦν.   Κρέουσα ἔκτεινά σ΄ ὄντα πολέμιον δόμοις ἐμοῖσ.   ̓́ιων οὔτοι σὺν ὅπλοις ἦλθον ἐς τὴν σὴν χθόνα.   Κρέουσα μάλιστα· κἀπίμπρης γ΄ ̓ερεχθέως δόμουσ.   ̓́ιων ποίοισι πανοῖς ἢ πυρὸς ποίᾳ φλογί;   Κρέουσα ἔμελλες οἰκεῖν τἄμ΄, ἐμοῦ βίᾳ λαβών.   ̓́ιων πατρός γε γῆν διδόντος ἣν ἐκτήσατο.   Κρέουσα τοῖς Αἰόλου δὲ πῶς μετῆν τῶν Παλλάδοσ;   ̓́ιων ὅπλοισιν αὐτήν, οὐ λόγοις ἐρρύσατο.   Κρέουσα ἐπίκουρος οἰκήτωρ γ΄ ἂν οὐκ εἴη χθονόσ.   ̓́ιων κἄπειτα τοῦ μέλλειν μ΄ ἀπέκτεινες φόβῳ;   Κρέουσα ὡς μὴ θάνοιμί γ΄, εἰ σὺ μὴ μέλλων τύχοισ.   ̓́ιων φθονεῖς ἄπαις οὖσ΄, εἰ πατὴρ ἐξηῦρέ με.   Κρέουσα σὺ τῶν ἀτέκνων δῆτ΄ ἀναρπάσεις δόμουσ;   ̓́ιων ἡμῖν δέ γ΄ ἀλλὰ πατρικῆς οὐκ ἦν μέροσ;   Κρέουσα ὅσ΄ ἀσπὶς ἔγχος θ΄· ἥδε σοι παμπησία.   ̓́ιων ἔκλειπε βωμὸν καὶ θεηλάτους ἕδρασ.   Κρέουσα τὴν σὴν ὅπου σοι μητέρ΄ ἐστὶ νουθέτει.   ̓́ιων σὺ δ΄ οὐχ ὑφέξεις ζημίαν, κτείνουσ΄ ἐμέ;   Κρέουσα ἤν γ΄ ἐντὸς ἀδύτων τῶνδέ με σφάξαι θέλῃσ.   ̓́ιων τίς ἡδονή σοι θεοῦ θανεῖν ἐν στέμμασι;   Κρέουσα λυπήσομέν τιν΄, ὧν λελυπήμεσθ΄ ὕπο.   ̓́ιων φεῦ. δεινόν γε, θνητοῖς τοὺς νόμους ὡς οὐ καλῶς ἔθηκεν ὁ θεὸς οὐδ΄ ἀπὸ γνώμης σοφῆσ· τοὺς μὲν γὰρ ἀδίκους βωμὸν οὐχ ἵζειν ἐχρῆν, ἀλλ΄ ἐξελαύνειν· οὐδὲ γὰρ ψαύειν καλὸν θεῶν πονηρὰν χεῖρα· τοῖσι δ΄ ἐνδίκοις   ἱερὰ καθίζειν, ὅστις ἠδικεῖτ΄, ἐχρῆν· καὶ μὴ ΄πὶ ταὐτὸ τοῦτ΄ ἰόντ΄ ἔχειν ἴσον τόν τ΄ ἐσθλὸν ὄντα τόν τε μὴ θεῶν πάρα.    Προφῆτις ἐπίσχεσ, ὦ παῖ· τρίποδα γὰρ χρηστήριον λιποῦσα θριγκοῦ τοῦδ΄ ὑπερβάλλω πόδα Φοίβου προφῆτισ, τρίποδος ἀρχαῖον νόμον σῴζουσα, πασῶν Δελφίδων ἐξαίρετοσ.   ̓́ιων χαῖρ΄, ὦ φίλη μοι μῆτερ, οὐ τεκοῦσά περ.   Προφῆτις ἀλλ΄ οὖν λεγώμεθ΄· ἡ φάτις δ΄ οὔ μοι πικρά.   ̓́ιων ἤκουσας ὥς μ΄ ἔκτεινεν ἥδε μηχαναῖσ;   Προφῆτις ἤκουσα· καὶ σὺ δ΄ ὠμὸς ὢν ἁμαρτάνεισ.   ̓́ιων οὐ χρή με τοὺς κτείνοντας ἀνταπολλύναι;   Προφῆτις προγονοῖς δάμαρτες δυσμενεῖς ἀεί ποτε.   ̓́ιων ἡμεῖς δὲ μητρυιαῖς γε πάσχοντες κακῶσ.   Προφῆτις μὴ ταῦτα· λείπων ἱερὰ καὶ στείχων πάτραν     ̓́ιων τί δή με δρᾶσαι νουθετούμενον χρεών;   Προφῆτις καθαρὸς ̓αθήνας ἔλθ΄ ὑπ΄ οἰωνῶν καλῶν.   ̓́ιων καθαρὸς ἅπας τοι πολεμίους ὃς ἂν κτάνῃ.   Προφῆτις μὴ σύ γε· παρ΄ ἡμῶν δ΄ ἔκλαβ΄ οὓς ἔχω λόγουσ.   ̓́ιων λέγοις ἄν· εὔνους δ΄ οὖσ΄ ἐρεῖς ὅσ΄ ἂν λέγῃσ.   Προφῆτις ὁρᾷς τόδ΄ ἄγγος χερὸς ὑπ΄ ἀγκάλαις ἐμαῖσ;   ̓́ιων ὁρῶ παλαιὰν ἀντίπηγ΄ ἐν στέμμασιν.   Προφῆτις ἐν τῇδέ σ΄ ἔλαβον νεόγονον βρέφος ποτέ.   ̓́ιων τί φῄσ; ὁ μῦθος εἰσενήνεκται νέοσ.   Προφῆτις σιγῇ γὰρ εἶχον αὐτά· νῦν δὲ δείκνυμεν.   ̓́ιων πῶς οὖν ἔκρυπτες τόδε λαβοῦσ΄ ἡμᾶς πάλαι;   Προφῆτις ὁ θεός σ΄ ἐβούλετ΄ ἐν δόμοις ἔχειν λάτριν.   ̓́ιων νῦν δ΄ οὐχὶ χρῄζει; τῷ τόδε γνῶναί με χρή;   Προφῆτις πατέρα κατειπὼν τῆσδέ σ΄ ἐκπέμπει χθονόσ.   ̓́ιων σὺ δ΄ ἐκ κελευσμῶν ἢ πόθεν σῴζεις τάδε;   Προφῆτις ἐνθύμιόν μοι τότε τίθησι Λοξίας     ̓́ιων τί χρῆμα δρᾶσαι; λέγε, πέραινε σοὺς λόγουσ.   Προφῆτις σῶσαι τόδ΄ εὕρημ΄ ἐς τὸν ὄντα νῦν χρόνον.   ̓́ιων ἔχει δέ μοι τί κέρδος  ἢ τίνα βλάβην;   Προφῆτις ἐνθάδε κέκρυπται σπάργαν΄ οἷς ἐνῆσθα σύ.   ̓́ιων μητρὸς τάδ΄ ἡμῖν ἐκφέρεις ζητήματα;   Προφῆτις ἐπεί γ΄ ὁ δαίμων βούλεται· πάροιθε δ΄ οὔ.   ̓́ιων ὦ μακαρίων μοι φασμάτων ἥδ΄ ἡμέρα.   Προφῆτις λαβών νυν αὐτὰ τὴν τεκοῦσαν ἐκπόνει.   ̓́ιων πᾶσάν γ΄ ἐπελθὼν ̓ασιάδ΄ Εὐρώπης θ΄ ὅρουσ.   Προφῆτις γνώσῃ τάδ΄ αὐτόσ. τοῦ θεοῦ δ΄ ἕκατί σε ἔθρεψά τ΄, ὦ παῖ, καὶ τάδ΄ ἀποδίδωμί σοι, ἃ κεῖνος ἀκέλευστόν μ΄ ἐβουλήθη λαβεῖν σῶσαί θ΄· ὅτου δ΄ ἐβούλεθ΄ οὕνεκ΄, οὐκ ἔχω λέγειν. ᾔδει δὲ θνητῶν οὔτις ἀνθρώπων τάδε ἔχοντας ἡμᾶσ, οὐδ΄ ἵν΄ ἦν κεκρυμμένα. καὶ χαῖρ΄· ἴσον γάρ σ΄ ὡς τεκοῦσ΄ ἀσπάζομαι. ἄρξαι δ΄ ὅθεν σὴν μητέρα ζητεῖν σε χρή· πρῶτον μὲν εἴ τις Δελφίδων τεκοῦσά σε ἐς τούσδε ναοὺς ἐξέθηκε παρθένοσ, ἔπειτα δ΄ εἴ τις ̔ελλάσ.   ἐξ ἡμῶν δ΄ ἔχεις ἅπαντα Φοίβου θ΄, ὃς μετέσχε τῆς τύχησ.    ̓́ιων φεῦ φεῦ· κατ΄ ὄσσων ὡς ὑγρὸν βάλλω δάκρυ, ἐκεῖσε τὸν νοῦν δούσ, ὅθ΄ ἡ τεκοῦσά με κρυφαῖα νυμφευθεῖσ΄ ἀπημπόλα λάθρα καὶ μαστὸν οὐκ ὑπέσχεν· ἀλλ΄ ἀνώνυμος ἐν θεοῦ μελάθροις εἶχον οἰκέτην βίον. τὰ τοῦ θεοῦ μὲν χρηστά, τοῦ δὲ δαίμονος βαρέα· χρόνον γὰρ ὅν με χρῆν ἐν ἀγκάλαις μητρὸς τρυφῆσαι καί τι τερφθῆναι βίου, ἀπεστερήθην φιλτάτης μητρὸς τροφῆσ. τλήμων δὲ χἡ τεκοῦσά μ΄· ὡς ταὐτὸν πάθος πέπονθε, παιδὸς ἀπολέσασα χαρμονάσ. καὶ νῦν λαβὼν τήνδ΄ ἀντίπηγ΄ οἴσω θεῷ ἀνάθημ΄, ἵν΄ εὕρω μηδὲν ὧν οὐ βούλομαι. εἰ γάρ με δούλη τυγχάνει τεκοῦσά τισ, εὑρεῖν κάκιον μητέρ΄ ἢ σιγῶντ΄ ἐᾶν. ὦ Φοῖβε, ναοῖς ἀνατίθημι τήνδε σοῖς   καίτοι τί πάσχω; τοῦ θεοῦ προθυμίᾳ πολεμῶ, τὰ μητρὸς σύμβολ΄ ὃς σέσωκέ μοι. ἀνοικτέον τάδ΄ ἐστὶ καὶ τολμητέον· τὰ γὰρ πεπρωμέν΄ οὐχ ὑπερβαίην ποτ΄ ἄν. ὦ στέμμαθ΄ ἱερά, τί ποτέ μοι κεκεύθατε, καὶ σύνδεθ΄, οἷσι τἄμ΄ ἐφρουρήθη φίλα; ἰδοὺ περίπτυγμ΄ ἀντίπηγος εὐκύκλου ὡς οὐ γεγήρακ΄ ἔκ τινος θεηλάτου, εὐρώς τ΄ ἄπεστι πλεγμάτων· ὁ δ΄ ἐν μέσῳ χρόνος πολὺς δὴ τοῖσδε θησαυρίσμασιν.    Κρέουσα τί δῆτα φάσμα τῶν ἀνελπίστων ὁρῶ;   ̓́ιων σίγα σύ· πολλὰ καὶ πάροιθεν οἶσθά μοι     Κρέουσα οὐκ ἐν σιωπῇ τἀμά· μή με νουθέτει. ὁρῶ γὰρ ἄγγος οὗ ΄ξέθηκ΄ ἐγώ ποτε   σέ γ΄, ὦ τέκνον μοι, βρέφος ἔτ΄ ὄντα νήπιον, Κέκροπος ἐς ἄντρα καὶ Μακρὰς πετρηρεφεῖσ. λείψω δὲ βωμὸν τόνδε, κεἰ θανεῖν με χρή.   ̓́ιων λάζυσθε τήνδε· θεομανὴς γὰρ ἥλατο βωμοῦ λιποῦσα ξόανα· δεῖτε δ΄ ὠλένασ.   Κρέουσα σφάζοντες οὐ λήγοιτ΄ ἄν· ὡς ἀνθέξομαι καὶ τῆσδε καὶ σοῦ τῶν τε σῶν κεκρυμμένων.   ̓́ιων τάδ΄ οὐχὶ δεινά; ῥυσιάζομαι λόγῳ.   Κρέουσα οὔκ, ἀλλὰ σοῖς φίλοισιν εὑρίσκῃ φίλοσ.   ̓́ιων ἐγὼ φίλος σόσ; κᾆτά μ΄ ἔκτεινες λάθρα;   Κρέουσα παῖς γ΄, εἰ τόδ΄ ἐστὶ τοῖς τεκοῦσι φίλτατον.   ̓́ιων παῦσαι πλέκουσα.   λήψομαί σ΄ ἐγὼ καλῶσ.   Κρέουσα ἐς τοῦθ΄ ἱκοίμην, τοῦδε τοξεύω, τέκνον.   ̓́ιων κενὸν τόδ΄ ἄγγος ἢ στέγει πλήρωμά τι;   Κρέουσα σά γ΄ ἔνδυθ΄, οἷσί σ΄ ἐξέθηκ΄ ἐγώ ποτε.   ̓́ιων καὶ τοὔνομ΄ αὐτῶν ἐξερεῖς πρὶν εἰσιδεῖν;   Κρέουσα κἂν μὴ φράσω γε, κατθανεῖν ὑφίσταμαι.   ̓́ιων λέγ΄· ὡς ἔχει τι δεινὸν ἥ γε τόλμα σου.   Κρέουσα σκέψασθ΄· ὃ παῖς ποτ΄ οὖσ΄ ὕφασμ΄ ὕφην΄ ἐγὼ     ̓́ιων ποῖόν τι; πολλὰ παρθένων ὑφάσματα.   Κρέουσα οὐ τέλεον, οἷον δ΄ ἐκδίδαγμα κερκίδοσ.   ̓́ιων μορφὴν ἔχον τίν΄; ὥς με μὴ ταύτῃ λάβῃσ.   Κρέουσα Γοργὼ μὲν ἐν μέσοισιν ἠτρίοις πέπλων.   ̓́ιων ὦ Ζεῦ, τίς ἡμᾶς ἐκκυνηγετεῖ πότμοσ;   Κρέουσα κεκρασπέδωται δ΄ ὄφεσιν αἰγίδος τρόπον.   ̓́ιων ἰδού· τόδ΄ ἔσθ΄ ὕφασμα, θέσφαθ΄ ὡς εὑρίσκομεν.   Κρέουσα ὦ χρόνιον ἱστῶν παρθένευμα τῶν ἐμῶν.   ̓́ιων ἔστιν τι πρὸς τῷδ΄, ἢ μόνῳ τῷδ΄ εὐτυχεῖσ;   Κρέουσα δράκοντεσ· ἀρχαῖόν τι παγχρύσῳ γένει δώρημ΄ ̓αθάνασ, ἣ τέκν΄ ἐντρέφειν λέγει   ̓εριχθονίου γε τοῦ πάλαι μιμήματα.   ̓́ιων τί δρᾶν, τί χρῆσθαι, φράζε μοι, χρυσώματι;   Κρέουσα δέραια παιδὶ νεογόνῳ φέρειν, τέκνον.   ̓́ιων ἔνεισιν οἵδε· τὸ δὲ τρίτον ποθῶ μαθεῖν.   Κρέουσα στέφανον ἐλαίας ἀμφέθηκά σοι τότε, ἣν πρῶτ΄ ̓αθάνα σκόπελον εἰσηνέγκατο, ὅσ, εἴπερ ἔστιν, οὔποτ΄ ἐκλείπει χλόην, θάλλει δ΄, ἐλαίας ἐξ ἀκηράτου γεγώσ.    ̓́ιων ὦ φιλτάτη μοι μῆτερ, ἄσμενός σ΄ ἰδὼν πρὸς ἀσμένας πέπτωκα σὰς παρηίδασ.   Κρέουσα ὦ τέκνον, ὦ φῶς μητρὶ κρεῖσσον ἡλίου   συγγνώσεται γὰρ ὁ θεός  ἐν χεροῖν σ΄ ἔχω,  ἄελπτον εὕρημ΄, ὃν κατὰ γᾶς ἐνέρων χθόνιον μετὰ Περσεφόνας τ΄ ἐδόκουν ναίειν.   ̓́ιων ἀλλ΄, ὦ φίλη μοι μῆτερ, ἐν χεροῖν σέθεν ὁ κατθανών τε κοὐ θανὼν φαντάζομαι.    Κρέουσα ἰὼ ἰώ, λαμπρᾶς αἰθέρος ἀμπτυχαί, τίν΄ αὐδὰν ἀύσω, βοάσω; πόθεν μοι συνέκυρσ΄ ἀδόκητος ἡδονά; πόθεν ἐλάβομεν χαράν;   ̓́ιων ἐμοὶ γενέσθαι πάντα μᾶλλον ἄν ποτε, μῆτερ, παρέστη τῶνδ΄, ὅπως σός εἰμ΄ ἐγώ.   Κρέουσα ἔτι φόβῳ τρέμω.   ̓́ιων μῶν οὐκ ἔχειν μ΄ ἔχουσα;   Κρέουσα τὰς γὰρ ἐλπίδας ἀπέβαλον πρόσω. ἰὼ γύναι, πόθεν πόθεν ἔλαβες ἐμὸν βρέφος ἐς ἀγκάλασ; τίν΄ ἀνὰ χεῖρα δόμον ἔβα Λοξίου;   ̓́ιων θεῖον τόδ΄· ἀλλὰ τἀπίλοιπα τῆς τύχης εὐδαιμονοῖμεν, ὡς τὰ πρόσθε δυστυχῆ.   Κρέουσα τέκνον, οὐκ ἀδάκρυτος ἐκλοχεύῃ, γόοις δὲ ματρὸς ἐκ χερῶν ὁρίζῃ· νῦν δὲ γενειάσιν παρὰ σέθεν πνέω μακαριωτάτας τυχοῦσ΄ ἡδονᾶσ.   ̓́ιων τοὐμὸν λέγουσα καὶ τὸ σὸν κοινῶς λέγεισ.   Κρέουσα ἄπαιδες οὐκέτ΄ ἐσμὲν οὐδ΄ ἄτεκνοι· δῶμ΄ ἑστιοῦται, γᾶ δ΄ ἔχει τυράννουσ· ἀνηβᾷ δ΄ ̓ερεχθεύσ, ὅ τε γηγενέτας δόμος οὐκέτι νύκτα δέρκεται, ἀελίου δ΄ ἀναβλέπει λαμπάσιν.    ̓́ιων μῆτερ, παρών μοι καὶ πατὴρ μετασχέτω τῆς ἡδονῆς τῆσδ΄ ἧς ἔδωχ΄ ὑμῖν ἐγώ.   Κρέουσα ὦ τέκνον, τί φῄσ; οἷον οἷον ἀνελέγχομαι.   ̓́ιων πῶς εἶπασ;   Κρέουσα ἄλλοθεν γέγονασ, ἄλλοθεν.   ̓́ιων ὤμοι· νόθον με παρθένευμ΄ ἔτικτε σόν;   Κρέουσα οὐχ ὑπὸ λαμπάδων οὐδὲ χορευμάτων ὑμέναιος ἐμόσ, τέκνον, ἔτικτε σὸν κάρα.   ̓́ιων αἰαῖ· πέφυκα δυσγενήσ. μῆτερ, πόθεν;   Κρέουσα ἴστω Γοργοφόνα     ̓́ιων τί τοῦτ΄ ἔλεξασ;   Κρέουσα ἃ σκοπέλοις ἐπ΄ ἐμοῖς τὸν ἐλαιοφυῆ πάγον θάσσει     ̓́ιων λέγεις μοι δόλια κοὐ σαφῆ τάδε.   Κρέουσα παρ΄ ἀηδόνιον πέτραν Φοίβῳ     ̓́ιων τί Φοῖβον αὐδᾷσ;   Κρέουσα κρυπτόμενον λέχος ηὐνάσθην . . .   ̓́ιων λέγ΄· ὡς ἐρεῖς τι κεδνὸν εὐτυχές τέ μοι.   Κρέουσα δεκάτῳ δέ σε μηνὸς ἐν κύκλῳ κρύφιον ὠδῖν΄ ἔτεκον Φοίβῳ.   ̓́ιων ὦ φίλτατ΄ εἰποῦσ΄, εἰ λέγεις ἐτήτυμα.   Κρέουσα παρθένια δ΄ ἐμᾶς <λάθρα> ματέρος σπάργαν΄ ἀμφίβολά σοι τάδ΄ ἐνῆψα, κερ- κίδος ἐμᾶς πλάνουσ. γάλακτι δ΄ οὐκ ἐπέσχον, οὐδὲ μαστῷ τροφεῖα ματρὸς οὐδὲ λουτρὰ χειροῖν, ἀνὰ δ΄ ἄντρον ἔρημον οἰωνῶν γαμφηλαῖς φόνευμα θοίναμά τ΄ εἰς ̔́αιδαν ἐκβάλλῃ.   ̓́ιων ὦ δεινὰ τλᾶσα μῆτερ.   Κρέουσα ἐν φόβῳ, τέκνον, καταδεθεῖσα σὰν ἀπέβαλον ψυχάν· ἔκτεινά σ΄ ἄκουσ΄.   ̓́ιων ἐξ ἐμοῦ τ΄ οὐχ ὅσι΄ ἔθνῃσκεσ.   Κρέουσα ἰώ· δειναὶ μὲν τότε τύχαι, δεινὰ δὲ καὶ τάδ΄· ἑλισσόμεσθ΄ ἐκεῖθεν ἐνθάδε δυστυχίαισιν εὐτυχίαις τε πάλιν, μεθίσταται δὲ πνεύματα. μενέτω· τὰ πάροιθεν ἅλις κακά· νῦν δὲ γένοιτό τις οὖρος ἐκ κακῶν, ὦ παῖ.     Χορός μηδεὶς δοκείτω μηδὲν ἀνθρώπων ποτὲ ἄελπτον εἶναι πρὸς τὰ τυγχάνοντα νῦν.   ̓́ιων ὦ μεταβαλοῦσα μυρίους ἤδη βροτῶν καὶ δυστυχῆσαι καὖθις αὖ πρᾶξαι καλῶσ, Τύχη, παρ΄ οἵαν ἤλθομεν στάθμην βίου μητέρα φονεῦσαι καὶ παθεῖν ἀνάξια. φεῦ· ἆρ΄ ἐν φαενναῖς ἡλίου περιπτυχαῖς ἔνεστι πάντα τάδε καθ΄ ἡμέραν μαθεῖν; φίλον μὲν οὖν σ΄ εὕρημα, μῆτερ, ηὕρομεν, καὶ τὸ γένος οὐδὲν μεμπτόν, ὡς ἡμῖν, τόδε· τὰ δ΄ ἄλλα πρὸς σὲ βούλομαι μόνην φράσαι. δεῦρ΄ ἔλθ΄· ἐς οὖς γὰρ τοὺς λόγους εἰπεῖν θέλω καὶ περικαλύψαι τοῖσι πράγμασι σκότον. ὅρα σύ, μῆτερ· μὴ σφαλεῖσ΄ ἃ παρθένοις ἐγγίγνεται νοσήματ΄ ἐς κρυπτοὺς γάμουσ, ἔπειτα τῷ θεῷ προστίθης τὴν αἰτίαν, καὶ τοὐμὸν αἰσχρὸν ἀποφυγεῖν πειρωμένη, Φοίβῳ τεκεῖν με φῄσ, τεκοῦσ΄ οὐκ ἐκ θεοῦ;   Κρέουσα μὰ τὴν παρασπίζουσαν ἅρμασίν ποτε Νίκην ̓αθηνᾶν Ζηνὶ γηγενεῖς ἔπι, οὐκ ἔστιν ὅστις σοι πατὴρ θνητῶν, τέκνον, ἀλλ΄ ὅσπερ ἐξέθρεψε, Λοξίας ἄναξ.   ̓́ιων πῶς οὖν τὸν αὑτοῦ παῖδ΄ ἔδωκ΄ ἄλλῳ πατρὶ Ξούθου τέ φησι παῖδά μ΄ ἐκπεφυκέναι;   Κρέουσα πεφυκέναι μὲν οὐχί, δωρεῖται δέ σε αὑτοῦ γεγῶτα· καὶ γὰρ ἂν φίλος φίλῳ δοίη τὸν αὑτοῦ παῖδα δεσπότην δόμων.   ̓́ιων ὁ θεὸς ἀληθὴς ἢ μάτην μαντεύεται, ἐμοῦ ταράσσει, μῆτερ, εἰκότως φρένα.   Κρέουσα ἄκουε δή νυν ἅμ΄ ἐσῆλθεν, ὦ τέκνον· εὐεργετῶν σε Λοξίας ἐς εὐγενῆ δόμον καθίζει· τοῦ θεοῦ δὲ λεγόμενοσ, οὐκ ἔσχες ἄν ποτ΄ οὔτε παγκλήρους δόμους οὔτ΄ ὄνομα πατρόσ. πῶς γάρ, οὗ γ΄ ἐγὼ γάμους ἔκρυπτον αὐτὴ καί σ΄ ἀπέκτεινον λάθρα; ὃ δ΄ ὠφελῶν σε προστίθησ΄ ἄλλῳ πατρί.   ̓́ιων οὐχ ὧδε φαύλως αὔτ΄ ἐγὼ μετέρχομαι, ἀλλ΄ ἱστορήσω Φοῖβον εἰσελθὼν δόμουσ, εἴτ΄ εἰμὶ θνητοῦ πατρὸς εἴτε Λοξίου. ἔα· τίς οἴκων θυοδόκων ὑπερτελὴς ἀντήλιον πρόσωπον ἐκφαίνει θεῶν; φεύγωμεν, ὦ τεκοῦσα, μὴ τὰ δαιμόνων ὁρῶμεν  εἰ μὴ καιρός ἐσθ΄ ἡμᾶς ὁρᾶν.    ̓αθήνα μὴ φεύγετ΄· οὐ γὰρ πολεμίαν με φεύγετε, ἀλλ΄ ἔν τ΄ ̓αθήναις κἀνθάδ΄ οὖσαν εὐμενῆ. ἐπώνυμος δὲ σῆς ἀφικόμην χθονὸς Παλλάσ, δρόμῳ σπεύσασ΄ ̓απόλλωνος πάρα, ὃς ἐς μὲν ὄψιν σφῷν μολεῖν οὐκ ἠξίου, μὴ τῶν πάροιθε μέμψις ἐς μέσον μόλῃ, ἡμᾶς δὲ πέμπει τοὺς λόγους ὑμῖν φράσαι· ὡς ἥδε τίκτει σ΄ ἐξ ̓απόλλωνος πατρόσ, δίδωσι δ΄ οἷς ἔδωκεν, οὐ φύσασί σε, ἀλλ΄ ὡς νομίζῃ ΄ς οἶκον εὐγενέστατον. ἐπεὶ δ΄ ἀνεῴχθη πρᾶγμα μηνυθὲν τόδε, θανεῖν σε δείσας μητρὸς ἐκ βουλευμάτων καὶ τήνδε πρὸς σοῦ, μηχαναῖς ἐρρύσατο. ἔμελλε δ΄ αὐτὰ διασιωπήσας ἄναξ ἐν ταῖς ̓αθήναις γνωριεῖν ταύτην τε σήν, σέ θ΄ ὡς πέφυκας τῆσδε καὶ Φοίβου πατρόσ. ἀλλ΄ ὡς περαίνω πρᾶγμα, καὶ χρησμοὺς θεοῦ, ἐφ΄ οἷσιν ἔζευξ΄ ἅρματ΄, εἰσακούσατον.  λαβοῦσα τόνδε παῖδα Κεκροπίαν χθόνα χώρει, Κρέουσα, κἀς θρόνους τυραννικοὺς ἵδρυσον. ἐκ γὰρ τῶν ̓ερεχθέως γεγὼς δίκαιος ἄρχειν τῆς γ΄ ἐμῆς ὅδε χθονόσ, ἔσται τ΄ ἀν΄ ̔ελλάδ΄ εὐκλεήσ. οἱ τοῦδε γὰρ παῖδες γενόμενοι τέσσαρες ῥίζης μιᾶς ἐπώνυμοι γῆς κἀπιφυλίου χθονὸς λαῶν ἔσονται, σκόπελον οἳ ναίουσ΄ ἐμόν. Γελέων μὲν ἔσται πρῶτοσ· εἶτα δεύτερος <> ̔́οπλητες ̓αργαδῆς τ΄, ἐμῆς τ΄ ἀπ΄ αἰγίδος ἔμφυλον ἕξουσ΄ Αἰγικορῆσ. οἱ τῶνδε δ΄ αὖ παῖδες γενόμενοι σὺν χρόνῳ πεπρωμένῳ Κυκλάδας ἐποικήσουσι νησαίας πόλεις χέρσους τε παράλουσ, ὃ σθένος τἠμῇ χθονὶ δίδωσιν· ἀντίπορθμα δ΄ ἠπείροιν δυοῖν πεδία κατοικήσουσιν, ̓ασιάδος τε γῆς Εὐρωπίας τε· τοῦδε δ΄ ὀνόματος χάριν ̓́ιωνες ὀνομασθέντες ἕξουσιν κλέοσ. Ξούθῳ δὲ καὶ σοὶ γίγνεται κοινὸν γένοσ, Δῶρος μέν, ἔνθεν Δωρὶς ὑμνηθήσεται πόλις κατ΄ αἶαν Πελοπίαν· ὁ δεύτερος ̓αχαιόσ, ὃς γῆς παραλίας ̔ρίου πέλας τύραννος ἔσται, κἀπισημανθήσεται κείνου κεκλῆσθαι λαὸς ὄνομ΄ ἐπώνυμοσ. καλῶς δ΄ ̓απόλλων πάντ΄ ἔπραξε· πρῶτα μὲν ἄνοσον λοχεύει σ΄, ὥστε μὴ γνῶναι φίλουσ· ἐπεὶ δ΄ ἔτικτες τόνδε παῖδα κἀπέθου ἐν σπαργάνοισιν, ἁρπάσαντ΄ ἐς ἀγκάλας ̔ερμῆν κελεύει δεῦρο πορθμεῦσαι βρέφοσ, ἔθρεψέ τ΄ οὐδ΄ εἴασεν ἐκπνεῦσαι βίον. νῦν οὖν σιώπα, παῖς ὅδ΄ ὡς πέφυκε σόσ, ἵν΄ ἡ δόκησις Ξοῦθον ἡδέως ἔχῃ, σύ τ΄ αὖ τὰ σαυτῆς ἀγάθ΄ ἔχουσ΄ ἴῃσ, γύναι. καὶ χαίρετ΄· ἐκ γὰρ τῆσδ΄ ἀναψυχῆς πόνων εὐδαίμον΄ ὑμῖν πότμον ἐξαγγέλλομαι.     ̓́ιων ὦ Διὸς Παλλὰς μεγίστου θύγατερ, οὐκ ἀπιστίᾳ σοὺς λόγους ἐδεξάμεσθα· πείθομαι δ΄ εἶναι πατρὸς Λοξίου καὶ τῆσδε.  καὶ πρὶν τοῦτο δ΄ οὐκ ἄπιστον ἦν.   Κρέουσα τἀμὰ νῦν ἄκουσον· αἰνῶ Φοῖβον οὐκ αἰνοῦσα πρίν, οὕνεχ΄ οὗ ποτ΄ ἠμέλησε παιδὸς ἀποδίδωσί μοι. αἵδε δ΄ εὐωποὶ πύλαι μοι καὶ θεοῦ χρηστήρια, δυσμενῆ πάροιθεν ὄντα. νῦν δὲ καὶ ῥόπτρων χέρας ἡδέως ἐκκρημνάμεσθα καὶ προσεννέπω πύλασ.   ̓αθήνα ᾔνεσ΄ οὕνεκ΄ εὐλογεῖς θεὸν μεταβαλοῦσ΄· ἀεὶ γὰρ οὖν χρόνια μὲν τὰ τῶν θεῶν πωσ, ἐς τέλος δ΄ οὐκ ἀσθενῆ.   Κρέουσα ὦ τέκνον, στείχωμεν οἴκουσ.   ̓αθήνα στείχεθ΄, ἕψομαι δ΄ ἐγώ.   Κρέουσα ἀξία γ΄ ἡμῶν ὁδουρόσ.   ̓αθήνα καὶ φιλοῦσά γε πτόλιν.   Κρέουσα ἐς θρόνους δ΄ ἵζου παλαιούσ.   ̓́ιων ἄξιον τὸ κτῆμά μοι.   Χορός ὦ Διὸς Λητοῦς τ΄ ̓́απολλον, χαῖρ΄· ὅτῳ δ΄ ἐλαύνεται συμφοραῖς οἶκοσ, σέβοντα δαίμονας θαρσεῖν χρεών· ἐς τέλος γὰρ οἱ μὲν ἐσθλοὶ τυγχάνουσιν ἀξίων, οἱ κακοὶ δ΄, ὥσπερ πεφύκασ΄, οὔποτ΄ εὖ πράξειαν ἄν.  