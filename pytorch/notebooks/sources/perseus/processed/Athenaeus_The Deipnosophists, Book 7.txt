Επιτελουμένου δὲ ἥδη τοῦ δείπνου τῶν Φαγη σίων ἑορτὴν συντελεῖσθαι νομίσαντες οἱ κυνικοὶ πάντων μᾶλλον ηὐφραίνοντο. καὶ ὁ Κύνουλκος ἔφη· ἕως ἡμεῖς δειπνοῦμεν, ὦ Οὐλπιανὲ λόγοις γὰρ ἑστιᾷ, προβάλλω σοι παρὰ τίνι εἴρηται Φαγήσια ἑορτὴ καὶ Φαγησιπόσια. καὶ ὃς ἀπορηθεὶς ἐπισχεῖν τε κελεύσας τοὺς παῖδας τὴν περιφορὰν καίτοι ἤδη οὔσης ἑσπέρασ· οὐ συμπεριφέρομαι, ὦ σοφώτατε ὥστε λέγειν σοὶ καιρόσ, ἵνα μᾶλλον καὶ δειπνήσῃς ἥδιον.  καὶ ὃς εἰ χάριν ὁμολογήσεις μαθών, λέξω.  ὁμολογήσαντος δ΄ ἔφη· Κλέαρχος ̓αριστοτέλους μαθητήσ, Σολεὺς δὲ τὸ γένοσ, ἐν τῷ προτέρῳ περὶ γρίφων· κρατῶ γάρ καὶ τῆς λέξεως διὰ τὸ σφόδρα μοι εἶναι προσφιλῆ οὑτωσί πως εἴρηκε·  φαγήσια, οἱ δὲ φαγησιπόσια προσαγορεύουσι τὴν ἑορτήν ἐξέλιπε δὲ αὕτη, καθάπερ ἡ τῶν ῥαψῳδῶν ἣν ἦγον  καὶ τὴν τῶν Διονυσίων ἐν ᾗ παριόντες ἑκάστῳ  τῶν θεῶν οἷον τιμὴν ἐπετέλουν τὴν ῥαψῳδίαν.  ταῦτ΄ εἶπεν ὁ Κλέαρχοσ, εἰ δ΄ ἀπιστεῖσ, ὦ ἑταῖρε, καὶ τὸ βιβλίον κεκτημένος οὐ φθονήσω σοι· ἀφ΄ οὗ πολλὰ ἐκμαθὼν εὐπορήσεις προβλημάτων καὶ γὰρ Καλλίαν ἱστορεῖ τὸν ̓αθηναῖον γραμματικὴν συνθεῖναι τραγῳδίαν ἀφ΄ ἧς ποιῆσαι τὰ μέλη καὶ τὴν διάθεσιν Εὐριπίδην ἐν Μηδείᾳ καὶ Σοφοκλέα τὸν Οἰδίπουν.  θαυμασάντων δὲ πάντων τὸ εὐπαίδευτον τοῦ Κυνούλκου ὁ Πλούταρχος  κατὰ τὸ ὅμοιον, ἔφη, καὶ ἐν ̓αλεξανδρείᾳ τῇ ἐμῇ Λαγυνοφόρια ἑορτή τις ἤγετο, περὶ ἧς ἱστορεῖ ̓ερατοσθένης  ἐν τῷ ἐπιγραφομένῳ συγγράμματι ̓αρσινόη, λέγει δὲ οὕτως  τοῦ Πτολεμαίου κτίζοντος ἑορτῶν καὶ θυσιῶν παντοδαπῶν γένη καὶ μάλιστα περὶ τὸν Διόνυσον, ἠρώτησεν ̓αρσινόη τὸν φέροντα τοὺς θαλλοὺς τίνα νῦν ἡμέραν ἄγει καὶ τίς ἐστὶν ἑορτή, τοῦ δ΄ εἰπόντος  καλεῖται μὲν Λαγυνοφόρια, καὶ τὰ κομισθέντα αὑτοῖς δειπνοῦσι κατακλιθέντες ἐπὶ στιβάδων καὶ ἐξ ἰδίας ἕκαστος λαγύνου παρ΄  αὑτῶν φέροντες πίνουσιν. ὡς δ΄  οὗτος ἀπεχώρησεν, ἐμβλέψασα πρὸς ἡμᾶς συνοίκιά γ΄, ἔφη, ταῦτα ῥυπαρά. ἀνάγκη γὰρ τὴν σύνοδον γίνεσθαι παμμιγοῦς ὄχλου, θοίνην ἕωλον καὶ οὐδαμῶς εὐπρεπῆ παρατιθεμένων. εἰ δὲ τὸ γένος τῆς ἑορτῆς ἤρεσκεν, οὐκ ἂν ἐκοπίασε δήπου τὰ αὐτὰ ταῦτα παρασκευάζουσα ἡ βασίλεια καθάπερ ἐν τοῖς Χουσὶν εὐωχοῦνται μὲν γὰρ κατ΄  ἰδίαν, παρέχει δὲ ταῦτα ὁ καλέσας ἐπὶ τὴν ἑστίασιν.  τῶν δὲ παρόντων γραμματικῶν τις ἀποβλέψας εἰς τὴν τοῦ δείπνου παρασκευὴν ἔφη·  εἶτα πῶς δειπνήσομεν τοσαῦτα δεῖπνα;  ἴσως διὰ νυκτόσ, ὡς ὁ χαρίεις ̓αριστοφάνης ἐν Αἰολοσίκωνι εἶπεν οὕτως λέγων οἱονεὶ δι΄ ὅλης νυκτόσ· ὡς καὶ τὸ ̔ομηρικὸν ἔχει·   κεῖτ΄ ἔντοσθ΄ ἄντροιο τανυσσάμενος διὰ μήλων,  ἀντὶ τοῦ διὰ πάντων τῶν μήλων, τὸ μέγεθος αὐτοῦ ἐμφανίζων. πρὸς ὃν ὁ ἰατρὸς ἔφη Δάφνος ὠφελιμώτερά ἐστι, φίλτατοι, παντὶ σώματι τὰ νυκτερινὰ δεῖπνα· τὸ γὰρ τῆς σελήνης ἄστρον πρὸς τὰς τῆς τροφῆς ἁρμόττει πέψεις σηπτικὸν ὑπάρχον  κατὰ σῆψιν δ΄ ἡ πέψισ. εὐσηπτότερα γοῦν τὰ νύκτωρ θυόμενα τῶν ἱερείων καὶ τῶν ξύλων τὰ πρὸς τὸ σελήνιον κοπτόμενα, καὶ τῶν καρπῶν δὲ οἱ πλεῖστοι πρὸς τὸ σελήνιον πεπαίνονται. πολλῶν δὲ ὄντων καὶ διαφόρων τῶν παρεσκευασμένων καὶ αἰεὶ παρασκευαζομένων ἰχθύων μεγέθει τε καὶ ποικιλίᾳ ὁ Μυρτίλος ἔφη·  εἰκότωσ, ἄνδρες φίλοι, πάντων τῶν προσοψημάτων ὄψων καλουμένων ἐξενίκησεν ὁ ἰχθὺς διὰ τὴν ἐξαίρετον ἐδωδὴν μόνος οὕτως καλεῖσθαι διὰ τοὺς ἐπιμανῶς ἐσχηκότας  πρὸς ταύτην τὴν ἐδωδήν. λέγομεν γοῦν  ὀψοφάγους οὐ τοὺς βόεια ἐσθίοντασ, οἷος ἦν ̔ηρακλῆσ, ὃς τοῖς  βοείοις κρέασιν ἐπήσθιε σῦκα χλωρά,  οὐδὲ τὸν φιλόσυκον, οἷος ἦν Πλάτων ὁ φιλόσοφοσ, ὡς ἱστορεῖ Φανόκριτος ἐν τῷ περὶ Εὐδόξου· ἱστορεῖ δ΄ ὅτι καὶ ̓αρκεσίλας φιλόβοτρυς ἦν, ἀλλὰ τοὺς περὶ τὴν ἰχθυοπωλίαν ἀναστρεφομένουσ, φιλόμηλοι δ΄ ἦσαν Φίλιππός τε ὁ Μακεδὼν καὶ ὁ υἱὸς αὐτοῦ ̓αλέξανδροσ, ὡς  Δωρόθεός φησιν τῇ ἕκτῃ τῶν περὶ ̓αλέξανδρον ἱστοριῶν. Χάρης δὲ ὁ Μυτιληναῖος ἱστορεῖ ὡς κάλλιστα μῆλα εὑρὼν ὁ ̓αλέξανδρος περὶ τὴν Βαβυλωνίαν χώραν τούτων τε πληρώσας τὰ σκάφη μηλομαχίαν ἀπὸ τῶν νεῶν ἐποιήσατο, ὡς τὴν θέαν ἡδίστην γενέσθαι, οὐκ ἀγνοῶ δὲ ὅτι ὄψον κυρίως καλεῖται πᾶν τὸ πυρὶ κατασκευαζόμενον εἰς ἐδωδὴν ἤτοι γὰρ ἕψον ἐστὶν ἢ παρὰ τὸ ὠπτῆσθαι ὠνόμασται. πολλῶν οὖν ὄντων τῶν ἰχθύων, οὓς κατὰ τὰς ἑκάστας ὥρας ἐδαινύμεθα, ὦ θαυμασιώτατε Τιμόκρατεσ, κατὰ γὰρ τὸν Σοφοκλέα   χορὸς δ΄ ἀναύδων ἰχθύων ἐπερρόθει,  σαίνοντες οὐραίοισι οὐ τὴν κεκτημένην, ἀλλὰ τὰς λοπάδασ· καὶ κατὰ τὰς ̓αχαιοῦ δὲ Μοίρασ·   πολὺς γὰρ ὅμιλος ποντίου κύκλου σοβῶν  ἐνάλιος θεωρία,  χραίνοντες οὐραίοισιν εὐδίαν ἁλόσ,  ἀπομνημονεύσω δέ σοι ἃ περὶ ἑκάστου ἔλεξαν οἱ δειπνοσοφισταί. πάντες γὰρ συνεισήνεγκαν εἰς   αὐτοὺς τὰς ἐκ βιβλίων συμβολάσ, ὧν τὰ ὀνόματα διὰ τὸ πλῆθος παραλείψω.   ὅστις ἀγοράζων ὄψον  ἐξὸν ἀπολαύειν ἰχθύων ἀληθινῶν  ῥαφανῖδας ἐπιθυμεῖ πρίασθαι, μαίνεται· φησὶν ̓́αμφις ἐν Λευκάδι ἵνα δὲ εὐμνημόνευτά σοι γένηται τὰ λεχθέντα, κατὰ στοιχεῖον τάξω τὰ ὀνόματα, καὶ γὰρ Σοφοκλέους εἰπόντος ἐν Αἴαντι μαστιγοφόρῳ τοὺς ἰχθῦς ἑλλοὺς   ἐφῆκεν ἑλλοῖς ἰχθύσιν διαφθοράν, ἐζήτησέν τις εἰ καὶ τῶν πρὸ αὐτοῦ τις τῷ ὀνόματι κέχρηται. πρὸς ὃν ὁ Ζωίλος ἔφη·  ἐγὼ δὲ οὐκ  ὢν ὀψοφαγίστατός ̔ οὕτω γὰρ Ξενοφῶν ὠνόμασεν ἐν ̓απομνημονεύμασι γράφων οὕτως · ὀψοφαγίστατός τε καὶ βλακίστατός ἐστιν ̓ οἶδα ὅτι ὁ τὴν Τιτανομαχίαν ποιήσασ, εἴτ΄ Εὔμηλός ἐστιν ὁ Κορίνθιος ἢ ̓αρκτῖνος ἢ ὅστις δήποτε χαίρει ὀνομαζόμενοσ, ἐν τῷ δευτέρῳ οὕτως εἴρηκεν  ἐν δ΄ αὐτῇ πλωτοὶ χρυσώπιδες ἰχθύες ἑλλοὶ  νήχοντες παίζουσι δι΄ ὕδατος ἀμβροσίοιο.  ἔχαιρε δὲ Σοφοκλῆς τῷ ἐπικῷ κύκλῳ, ὡς καὶ ὅλα δράματα ποιῆσαι κατακολουθῶν τῇ ἐν τούτῳ μυθοποιίᾳ. παρατεθεισῶν οὖν ἀμιῶν ἔφη τισ·  ταύτας  ̓αριστοτέλης ἱστορεῖ τὰ μὲν βράγχια ἔχειν καλυπτά, εἶναι καρχαρόδοντας καὶ τῶν συναγελαζομένων καὶ σαρκοφάγων χολήν τε ἔχειν ἰσομήκη τῷ ἐντέρῳ καὶ σπλῆνα ὁμοίωσ, λέγεται δὲ ὡς  θηρευθεῖσαι προσανάλλονται καὶ ἀποτρώγουσαι τὴν ὁρμιὰν ἐκφεύγουσιν. μνημονεύει δ΄ αὐτῶν ̓́αρχιππος ἐν ̓ιχθύσι λέγων οὕτωσ··  ὅτε δ΄ ἦσθες ἀμίας παχείασ.  καὶ ̓επίχαρμος δ΄ ἐν Σειρῆσιν   πρωὶ μὲν γ΄ ἀτενὲς ἀπ΄ ἀοῦς ἀφύας ἀπεπυρίζομες  στρογγύλας καὶ δελφακίνας ὀπτὰ κρέα καὶ πωλύπουσ,  καὶ γλυκὺν γ΄ ἐπ΄ ὦν ἐπίομες οἶνον. β. οἰβοιβοῖ  τάλασ. α. περὶ γα μὰν αἴκλου τί κὰ τις καὶ λέγοι. β. φοῦ  τῶν κακῶν.   α. ὅκα παρῇ τρίγλα τε μία παχῆα κἀμίαι δύο  διατετμαμέναι μέσαι φάσσαι τε τοσσαῦται παρῆν  σκορπίοι τε. ̓αριστοτέλης δὲ παρετυμολογῶν αὐτῆς τοὔνομά φησιν ὠνομάσθαι παρὰ τὸ ἅμα ἰέναι ταῖς παραπλησίαις ἐστὶ γὰρ συναγελαστική. ̔ικέσιος δ΄ ἐν τοῖς περὶ ὕλης εὐχύλους μὲν αὐτὰς εἶναι καὶ ἁπαλάσ, πρὸς δὲ τὰς ἐκκρίσεις μέσασ, ἧσσον δὲ τροφίμουσ, ὁ δὲ ὀψοδαίδαλος ̓αρχέστρατος ἐν τῇ Γαστρολογίᾳ οὕτως γὰρ ἐπιγράφεσθαί φησι Λυκόφρων  ἐν τοῖς περὶ κωμῳδίας ὡς τὴν Κλεοστράτου  τοῦ Τενεδίου ̓αστρολογίαν̓ περὶ τῆς ἀμίας φησὶν οὕτως   τὴν δ΄ ἀμίαν φθινοπώρου, ὅταν πλειὰς καταδύνῃ,  πάντα τρόπον σκεύαζε, τί σοι τάδε μυθολογεύω; οὐ γὰρ μὴ σὺ διαφθείρῃς οὐδ΄ ἂν ἐπιθυμῇσ.  εἰ δ΄ ἐθέλεις καὶ τοῦτο δαήμεναι, ὦ φίλε Μόσχε,  ὅντινα χρή σε τρόπον κείνην διαθεῖναι ἄριστα,   ἐν συκῆς φύλλοις καὶ ὀριγάνῳ οὐ μάλα πολλῇ·  μὴ τυρόν, μὴ λῆρον· ἁπλῶς δ΄ οὕτως θεραπεύσας  ἐν συκῆς φύλλοις σχοίνῳ κατάδησον ἄνωθεν,  εἶθ΄ ὑπὸ θερμὴν ὦσον ἔσω σποδόν, ἐν φρεσὶ καιρὸν γιγνώσκων ὁπότ΄ ἔστ΄ ὀπτή, καὶ μὴ κατακαύσῃσ.  ἔστω δ΄ αὕτη σοι Βυζαντίου ἐξ ἐρατεινοῦ,  εἴπερ ἔχειν ἀγαθὴν ἐθέλεισ, κἂν ἐγγὺς ἁλῷ που  τοῦδε τόπου, κεδνὴν λήψει· τηλοῦ δὲ θαλάσσης   ̔ελλησποντιάδος χείρων, κἂν κλεινόν· ἀμείψῃς  Αἰγαίου πελάγους ἔναλον πόρον, οὐκ ἔθ΄ ὁμοία  γίγνεται, ἀλλὰ καταισχύνει τὸν πρόσθεν ἔπαινον. οὗτος ὁ ̓αρχέστρατος ὑπὸ φιληδονίας γῆν πᾶσαν καὶ θάλασσαν περιῆλθεν ἀκριβῶσ, ἐμοὶ δοκεῖ, τὰ πρὸς γαστέρα ἐπιμελῶς ἐξετάσαι βουληθείσ· καὶ ὥσπερ οἱ τὰς Περιηγήσεις καὶ τοὺς Περίπλους ποιησάμενοι μετ΄ ἀκριβείας ἐθέλει πάντα ἐκτίθεσθαι  ὅπου ἐστὶν ἕκαστον κάλλιστον βρωτόν τε ποτόν τε. τοῦτο γάρ αὐτὸς ἐν τῷ  προοιμίῳ ἐπαγγέλλεται τῶν καλῶν τούτων  ὑποθηκῶν ὧν πρὸς τοὺς ἑταίρους ποιεῖται Μόσχον τε καὶ Κλέανδρον, ὥσπερ ὑποτιθέμενος αὐτοῖς κατὰ τὴν Πυθίαν ζητεῖν  ἵππον Θεσσαλικὴν Λακεδαιμονίην τε γυναῖκα,  ἄνδρας δ΄ οἳ πίνουσιν ὕδωρ καλῆς ̓αρεθούσησ.  Χρύσιππος δ΄ αὐτὸν ὁ ὄντως φιλόσοφος καὶ περὶ πάντα ἀνήρ ἀρχηγὸν ̓επικούρῳ φησὶ γενέσθαι  καὶ τοῖς τὰ τούτου ἐπισταμένοις τῆς πάντα διαλυμηναμένης ἡδονῆσ· καὶ γὰρ οὐκ ἐγκαλυπτόμενος ὁ ̓επίκουρος λέγει, ἀλλὰ μεγάλῃ τῇ φωνῇ· οὐ γὰρ ἔγωγε δύναμαι νοῆσαι τἀγαθὸν ἀφελὼν μὲν τὴν διὰ χυλῶν, ἀφελὼν δὲ τὴν δι΄ ἀφροδισίων ἡδονήν.  οἴεται γὰρ οὕτως ὁ σοφὸς καὶ τὸν ἀσώτων βίον ἀνεπίληπτον εἶναι, εἴπερ αὐτῷ προσγένοιτο τὸ ἀδεὲς καὶ ἵλεων διὸ καὶ οἱ τῆς κωμῳδίας ποιηταὶ κατατρέχοντές που τῆς ἡδονῆς καὶ ἀκρασίας ἐπικούρους καὶ βοηθοὺς βοῶσιν.  Βάτων μὲν ἐν Συνεξαπατῶντι δυσχεραίνοντα ποιήσας πατέρα τῷ τοῦ υἱοῦ παιδαγωγῷ καὶ λέγοντα·   ἀπολώλεκας τὸ μειράκιόν μου παραλαβών,  ἀκάθαρτε, καὶ πέπεικας ἐλθεῖν ἐς βίον  ἀλλότριον αὑτοῦ· καὶ πότους ἑωθινοὺς  πίνει διὰ σὲ νῦν, πρότερον οὐκ εἰθισμένοσ.  β. εἶτ΄ εἰ μεμάθηκε, δέσποτα, ζῆν, ἐγκαλεῖσ;  α. ζῆν δ΄ ἐστὶ τὸ τοιοῦθ΄; β. ὡς λέγουσιν οἱ  σοφοί·  ὁ γοῦν ̓επίκουρός φησιν εἶναι τἀγαθὸν  τὴν ἡδονὴν δήπουθεν οὐκ ἔστιν δὲ ἔχειν   ταύτην ἑτέρωθεν, ἐκ δὲ τοῦ ζῆν δὴ καλῶς εὖ ζῶσ1΄ ἅπαντεσ, ἦ τυχὸν δώσεις ἐμοί2;  α. ἑόρακας οὖν φιλόσοφον, εἰπέ μοι, τινὰ  μεθύοντ΄ ἐπὶ τούτοις θ΄ οἷς λέγεις κηλούμενον;  β. ἅπαντασ· οἱ γὰρ τὰς ὀφρῦς ἐπηρκότες  καὶ τὸν φρόνιμον ζητοῦντες ἐν τοῖς περιπάτοις  καὶ ταῖς διατριβαῖς ὥσπερ ἀποδεδρακότα  οὕτωσ, ἐπὰν γλαυκίσκος αὐτοῖς παρατεθῇ,  ἴσασιν οὗ δεῖ πρῶτον ἅψασθαι τόπου   καὶ τὴν κεφαλὴν ζητοῦσιν ὥσπερ πράγματοσ,  ὥστ΄ ἐκπεπλῆχθαι πάντασ.  καὶ ἐν τῷ ̓ανδροφόνῳ δὲ ἐπιγραφομένῳ ὁ αὐτὸς Βάτων διαπαίξας τινὰ τῶν ἐπιεικῶν φιλοσόφων ἐπιφέρει  ἐξὸν γυναῖκ΄ ἔχοντα κατακεῖσθαι καλὴν  καὶ Λεσβίου χυτρῖδε λαμβάνειν δύο·  ὁ φρόνιμος οὗτόσ· ἐστι, τοῦτο τἀγαθόν.  ̓επίκουρος ἔλεγε ταῦθ΄ ἃ νῦν ἐγὼ λέγω.  εἰ τοῦτον ἔζων πάντες ὃν ἐγὼ ζῶ βίον,   ̔ηγήσιππος δ΄ ἐν Φιλεταίροισ·  ̓επίκουρος ὁ σοφὸς ἀξιώσαντός τινος  εἰπεῖν πρὸς αὐτὸν ὅτι ποτ΄  ἐστὶ τἀγαθὸν  ὃ διὰ τέλους ζητοῦσιν, εἶπεν ἡδονήν.  β. εὖ γ΄, ὦ κράτιστ΄ ἄνθρωπε καὶ σοφώτατε·   τοῦ γὰρ μασᾶσθαι κρεῖττον οὐκ ἔστ΄ οὐδὲ ἓν  ἀγαθὸν Α. πρόσεστιν ἡδονῇ γὰρ τἀγαθόν.  ἀσπάζονται δὲ οὐ μόνον οἱ ̓επικούρειοι τὴν ἡδονήν,  ἀλλὰ καὶ οἱ Κυρηναικοὶ καὶ οἱ Θάσιοι,  Μνησιστράτειοι δὲ καλούμενοι· καὶ γὰρ οὗτοι ζῆν μὲν ἡδέως   χαίρουσιν, ὥς φησι Ποσειδώνιοσ. οὐ μακρὰν δὲ τούτων ἦν καὶ Σπεύσιππος ὁ Πλάτωνος ἀκουστὴς καὶ συγγενήσ· Διονύσιος γοῦν ὁ τύραννος ἐν ταῖς πρὸς αὐτὸν ἐπιστολαῖς καὶ τὰ τῆς φιληδονίας αὐτοῦ διεξερχόμενος ἔτι τε τῆς φιλαργυρίας ἐρανίζεσθαί τε παρὰ πολλῶν αὐτὸν διελέγχων ὀνειδίζει καὶ τὸν Λασθενείας τῆς ̓αρκαδικῆς  ἑταίρας ἔρωτα ἐπὶ πᾶσίν τε λέγει τάδε· σύ τισι φιλαργυρίαν ὀνειδίζεις αὐτὸς μηδὲν ἐλλελοιπὼς αἰσχροκερδείασ; τί γὰρ οὐ πεποίηκασ; οὐχ ὑπὲρ ὧν ̔ερμείας ὤφειλεν αὐτὸς ἐκτετικὼς ἔρανον συνάγειν ἐπιχειρεῖσ;  περὶ δὲ τοῦ ̓επικούρου Τίμων ἐν γ΄ σίλλων φησί·  γαστρὶ χαριζόμενοσ, τῆς οὐ λαμυρώτερον οὐδέν.  ταύτης γὰρ ἕνεκεν ὁ ἀνήρ καὶ τῆς ἄλλης τῆς κατὰ σάρκα ἡδονῆς ἐκολάκευεν καὶ ̓ιδομενέα καὶ Μητρόδωρον. καὶ αὐτὸς δέ που ὁ Μητρόδωρος οὐκ ἀποκρυπτόμενος τὰς καλὰς ταύτας θέσεις φησίν  περὶ γαστέρα γάρ, ὦ φυσιολόγε Τιμόκρατεσ, περὶ γαστέρα ὁ κατὰ φύσιν βαδίζων λόγος τὴν ἅπασαν ἔχει σπουδήν. ̓επίκουρος γὰρ ἦν ὁ τούτων διδάσκαλοσ, ὃς καὶ βοῶν ἔλεγεν·  ἀρχὴ  καὶ ῥίζα παντὸς ἀγαθοῦ ἡ τῆς γαστρὸς ἡδονή, καὶ τὰ σοφὰ καὶ τὰ περιττὰ εἰς ταύτην ἔχει τὴν ἀναφοράν.  κἀν τῷ περὶ τέλους δέ φησιν οὕτω πωσ· οὐ γὰρ ἔγωγε δύναμαι νοῆσαι τἀγαθὸν  ἀφαιρῶν μὲν τὰς διὰ χυλῶν ἡδονάσ, ἀφαιρῶν δὲ τὰς δι΄ ἀφροδισίων, ἀφαιρῶν δὲ τὰς δι΄ ἀκροαμάτων, ἀφαιρῶν δὲ τὰς διὰ μορφῆς κατ΄ ὄψιν ἡδείας κινήσεισ.  καὶ προελθών ̔ φησἰ λέγει,  τιμητέον τὸ καλὸν καὶ τὰς ἀρετὰς καὶ τὰ τοιουτότροπα, ἐὰν ἡδονὴν παρασκευάζῃ· ἐὰν δὲ μὴ παρασκευάζῃ, χαίρειν ἐατέον.  πρότερος δὲ τοῦ ̓επικούρου Σοφοκλῆς ὁ τραγῳδιοποιὸς ἐν ̓αντιγόνῃ περὶ τῆς ἡδονῆς τοιαῦτα εἴρηκεν   τὰς γὰρ ἡδονὰς  ὅταν προδῶσιν ἄνδρεσ, οὐ τίθημ΄ ἐγὼ  ζῆν τοῦτον, ἀλλ΄ ἔμψυχον ἡγοῦμαι νεκρόν.   πλούτει τε γὰρ κατ΄ οἶκον, εἰ βούλει, μέγα  καὶ ζῆ τύραννον σχῆμ΄ ἔχων ἐὰν δ΄ ἀπῇ  τούτων τὸ χαίρειν, τἄλλ΄ ἐγὼ καπνοῦ σκιᾶς  οὐκ ἂν πριαίμην ἀνδρὶ πρὸς τὴν ἡδονήν.  Φιλέταιρος Κυναγίδι·  τί δεῖ γὰρ ὄντα θνητόν, ἱκετεύω, ποιεῖν  πλὴν ἡδέως ζῆν τὸν βίον καθ΄ ἡμέραν,  ἐὰν ἔχῃ τις ὁπόθεν; ἀλλὰ δεῖ σκοπεῖν  τοῦτ΄ αὐτὸ τἀνθρώπει΄ ὁρῶντα πράγματα,   εἰς αὔριον δὲ μηδὲ φροντίζειν ὅ τι  ἔσται· περίεργόν ἐστιν ἀποκεῖσθαι πάνυ  ἕωλον ἔνδον τἀργύριον. καὶ ἐν Οἰνοπίωνι δὲ ὁ αὐτός φησιν   θνητῶν δ΄ ὅσοι  ζῶσιν κακῶς ἔχοντες ἄφθονον βίον,  ἐγὼ μὲν αὐτοὺς ἀθλίους εἶναι λέγω.  οὐ γὰρ θανών γ΄ ἄνθρωποι  ἔγχελυν φάγοις  οὐδ΄ ἐν νεκροῖσι πέττεται γαμήλιοσ. ̓απολλόδωρος δ΄ ὁ Καρύστιος ἐν Γραμματειδιοποιῷ·  ὦ πάντες ἄνθρωποι, τί τὸ ζῆν ἡδέως   παρέντες ἐπιμελεῖσθε τοῦ κακῶς ποιεῖν  πολεμοῦντες ἀλλήλουσ; πότερα πρὸς τῶν θεῶν  ἐπιστατεῖ τις τοῦ βίου νυνὶ τύχη  ἄγροικος ἡμῶν οὔτε παιδείαν ὅλως  εἰδυῖα, τί τὸ κακὸν ποτ΄· ἢ τί τἀγαθὸν  ἔστ΄ ἀγνοοῦσα παντελῶσ, εἰκῆ τέ πως  ἡμᾶς κυλίνδουσ1΄ ὅντιν΄ ἂν τύχῃ τρόπον;  οἶμαί γε. τίς  γὰρ μᾶλλον ἂν προείλετο  ̔́ελλην ἀληθῶς οὖσα λεπομένους ὁρᾶν   αὐτοὺς ὑφ΄ αὑτῶν καὶ καταπίπτοντας νεκρούσ,  ἐξὸν ἱλαρούσ, παίζοντασ, ὑποπεπωκότασ,  αὐλουμένους ὡς δεῖ; λέγ΄ αὐτή, γλυκυτάτη,  ἔλεγχ΄ ἄγροικον οὖσαν ἡμῶν τὴν τύχην.  καὶ προελθών·  οὐ τοῦτο τὸ ζῆν ἐστι τὸν καλούμενον  θεῶν ἀληθῶς βίον; ὅσῳ δ΄ ἡδίονα  τὰ πράγματ΄ ἐν ταῖς πόλεσιν ἦν ἂν ἢ τὰ νῦν,  εἰ μεταβαλόντες τὸν βίον διήγομεν   πίνειν ̓αθηναίους ἅπαντας τοὺς μέχρι   ἐτῶν τριάκοντ΄, ἐξιέναι τοὺς δ΄ ἱππέας  ἐπὶ κῶμον εἰς Κόρινθον ἡμέρας δέκα  στεφάνους ἔχοντας καὶ μύρον πρὸ ἡμέρασ,  τοὺς τὴν ῥάφανον πωλοῦντας ἕψειν Μεγαρέων,  εἰς τὸ βαλανεῖον ἀπιέναι τοὺς συμμάχουσ,  κεραννύναι τὸν οἶνον Εὐβοεῖσ. τρυφὴ  καὶ βίος ἀληθῶσ. ἀλλ΄ ἀπαιδεύτῳ τύχῃ   δουλεύομεν. φιλήδονον δ΄ οἱ ποιηταὶ καὶ τὸν ἀρχαῖόν φασι γενέσθαι Τάνταλον ὁ γοῦν τὴν τῶν ̓ατρειδῶν ποιήσας κάθοδον ἀφικόμενον αὐτὸν λέγει πρὸς τοὺς θεοὺς καὶ συνδιατρίβοντα ἐξουσίας τυχεῖν παρὰ τοῦ Διὸς αἰτήσασθαι ὅτου ἐπιθυμεῖ, τὸν δὲ πρὸς τὰς ἀπολαύσεις ἀπλήστως διακείμενον ὑπὲρ αὐτῶν τε τούτων μνείαν ποιήσασθαι καὶ τοῦ ζῆν τὸν αὐτὸν τρόπον τοῖς θεοῖσ. ἐφ΄ οἷς ἀγανακτήσαντα  τὸν Δία τὴν μὲν εὐχὴν ἀποτελέσαι διὰ τὴν ὑπόσχεσιν, ὅπως δὲ μηδὲν ἀπολαύῃ τῶν παρακειμένων, ἀλλὰ διατελῇ ταραττόμενοσ, ὑπὲρ τῆς κεφαλῆς ἐξήρτησεν αὐτῷ πέτρον, δι΄ ὃν οὐ δύναται τῶν παρακειμένων τυχεῖν οὐδενόσ. καὶ τῶν στωικῶν δέ τινες συνεφήψαντο ταύτης τῆς ἡδονῆσ· ̓ερατοσθένης γοῦν ὁ Κυρηναῖος μαθητὴς γενόμενος ̓αρίστωνος τοῦ Χίου, ὃς ἦν εἷς τῶν ἀπὸ τῆς στοᾶσ, ἐν τῷ ἐπιγραφομένῳ ̓αρίστωνι παρεμφαίνει τὸν διδάσκαλον ὡς ὕστερον ὁρμήσαντα  ἐπὶ τρυφήν, λέγων ὧδε· ἤδη δέ ποτε καὶ τοῦτον πεφώρακα τὸν τῆς ἡδονῆς καὶ ἀρετῆς μεσότοιχον διορύττοντα καὶ ἀναφαινόμενον παρὰ τῇ ἡδονῇ. καὶ ̓απολλοφάνης δὲ γνώριμος δὲ ἦν καὶ οὗτος  τοῦ ̓αρίστωνος ἐν τῷ ̓αρίστωνι, καὶ αὐτὸς οὕτως ἐπιγράψας τὸ σύγγραμμα, ἐμφανίζει τὴν τοῦ διδασκάλου φιληδονίαν. περὶ δὲ Διονυσίου τοῦ ̔ηρακλεώτου τί δεῖ καὶ λέγειν; ὃς ἄντικρυς ἀποδὺς τὸν τῆς ἀρετῆς χιτῶνα ἀνθινὰ μετημφιάσατο καὶ Μεταθέμενος καλούμενος ἔχαιρε, καίτοι  γηραιὸς ἀποστὰς τῶν τῆς στοᾶς λόγων καὶ ἐπὶ τὸν ̓επίκουρον μεταπηδήσασ· περὶ οὗ οὐκ ἀχαρίτως ὁ Τίμων ἔφη ·   ἡνίκ΄ ἐχρῆν δύνειν, νῦν ἄρχεται ἡδύνεσθαι·  ὥρη ἐρᾶν, ὥρη δὲ γαμεῖν, ὥρη δὲ πεπαῦσθαι. ̓απολλόδωρος ὁ ̓αθηναῖος ἐν τῷ τρίτῳ περὶ Σώφρονος τῷ εἰς τοὺς ἀνδρείους μίμους προθεὶς τὸ  καταπυγοτέραν τ΄ ἀλφηστᾶν, φησίν  ἰχθῦς  τινες οἱ ἀλφησταὶ τὸ μὲν ὅλον κιρροειδεῖσ, πορφυρίζοντες δὲ κατά τινα μέρη. φασὶ δ΄ αὐτοὺς ἁλίσκεσθαι σύνδυο καὶ φαίνεσθαι τὸν ἕτερον ἐπὶ τοῦ ἑτέρου κατ΄ οὐρὰν ἑπόμενον. ἀπὸ τοῦ οὖν κατὰ τὴν πυγὴν θατέρῳ τὸν ἕτερον ἀκολουθεῖν τῶν ἀρχαίων τινὲς τοὺς ἀκρατεῖς καὶ καταφερεῖς οὕτω καλοῦσιν. [̓αριστοτέλης ἐν τῷ περὶ ζῴων μονάκανθον εἶναι καὶ κιρρὸν τὸν ἀλφηστικόν. μνημονεύει  δ΄ αὐτοῦ καὶ Νουμήνιος ὁ ̔ηρακλεώτης ἐν ̔αλιευτικῷ οὕτωσ·   φυκίδας ἀλφηστήν τε καὶ ἐν χροιῇσιν ἐρυθρὸν  σκορπίον.  καὶ ̓επίχαρμος ἐν ̔́ηβας γάμῳ·   μύες ἀλφησταί τε κορακῖνοί τε κοριοειδέεσ. μνημονεύει δ΄ αὐτοῦ καὶ Μίθαικος ἐν ̓οψαρτυτικῷ. ̓ανθίας κάλλιχθυσ· τούτου μέμνηται ̓επίχαρμος ἐν ̔́ηβας γάμῳ·   καὶ σκιφίας χρόμις θ΄, ὃς ἐν τῷ ἦρι κὰτ τὸν  ̓ανάνιον ἰχθύων πάντων ἄριστοσ, ἀνθίας δὲ χείματι.  λέγει δὲ ̓ανάνιος οὕτωσ·   ἔαρι μὲν χρόμιος ἄριστοσ, ἀνθίας δὲ χειμῶνι,  τῶν καλῶν δ΄ ὄψων ἄριστον καρὶς ἐκ συκέης φύλλου.  ἡδὺ δ΄ ἐσθίειν χιμαίρης φθινοπωρισμῷ κρέασ·  δέλφακος δ΄, ὅταν τραπέωσι καὶ πατέωσιν, ἐσθίειν  καὶ κυνῶν αὕτη τόθ΄ ὥρη καὶ λαγῶν κἀλωπέκων  ὄιος αὖτ΄ ὅταν θέρος τ΄ ᾖ κἠχέται βαβράζωσιν.  εἶτα δ΄ ἐστὶν ἐκ θαλάσσης θύννος οὐ κακὸν βρῶμα, ἀλλὰ πᾶσιν ἰχθύεσσιν ἐμπρεπὴς ἐν μυττωτῷ   βοῦς δὲ πιανθείσ, δοκέω μέν, καὶ μεσέων νυκτῶν  ἡδὺς  κἠμέρησ.  τῶν τοῦ ̓ανανίου πλεόνων ἐμνημόνευσα νομίζων καὶ τοῦτον ὑποθήκας τοῖς λάγνοις τοιαύτας  ἐκτεθῆσθαι.  ̓αριστοτέλης δ΄ ἐν τῷ περὶ ζῴων ἠθῶν ΄ ὅπου ἐν ἀνθίας ᾖ, φησίν,  οὐκ ἐστὶν θηρίον ᾧ σημείῳ χρώμενοι οἱ σπογγιεῖς κατακολυμβῶσι καλοῦντες αὐτὸν ἱερὸν ἰχθύν.  μνημονεύει δ΄ αὐτοῦ καὶ Δωρίων ἐν τῷ περὶ ἰχθύων·  τὸν δ΄  ἀνθίαν τινὲς καὶ κάλλιχθυν καλοῦσιν, ἔτι δὲ καλλιώνυμον καὶ ἔλοπα. ̔ικέσιος δ΄ ἐν τοῖς περὶ ὕλης ὑπὸ μέν τινων λύκον, ὑπὸ δ΄ ἄλλων καλλιώνυμον εἶναι δ΄ αὐτὸν χονδρώδη καὶ εὔχυλον καὶ εὐέκκριτον, οὐκ εὐστόμαχον δέ. ̓αριστοτέλης δὲ καὶ καρχαρόδοντα εἶναι τὸν κάλλιχθυν σαρκοφάγον τε καὶ συναγελαζόμενον. ̓επίχαρμος δ΄ ἐν Μούσαις τὸν μὲν ἔλοπα καταριθμεῖται, τὸν δὲ κάλλιχθυν ἢ καλλιώνυμον ὡς τὸν αὐτὸν ὄντα σεσίγηκεν λέγει δὲ περὶ τοῦ ἔλοπος οὕτωσ·  τόν τε πολυτίματον ἔλοφ΄ ὁ δ΄ αὐτὸς χαλκὸς ὤνιοσ,  ἕνα μόνον, καὶ κῆνον ὁ Ζεὺς ἔλαβε κἠκελήσατο   κατθέμειν αὐτῷ τὲ οἱ καὶ τᾷ δάμαρτι θωτέρω.  Δωρίων δ΄ ἐν τῷ περὶ ἰχθύων διαφέρειν φησὶν ἀνθίαν καὶ κάλλιχθυν, ἔτι τε καὶ καλλιώνυμον καὶ ἔλοπα. τίς δ΄ ἐστὶν ὁ καλούμενος ἱερὸς ἰχθύσ; ὁ μὲν τὴν Τελχινιακὴν ἱστορίαν συνθείσ, εἴτ΄ ̓επιμενίδης ἐστὶν ὁ Κρὴς ἢ Τηλεκλείδης εἴτ΄ ἄλλος τισ, ἱερούς φησιν εἶναι ἰχθύας δελφῖνας καὶ πομπίλουσ. ἐστὶ  ὁ ὁ πομπίλος ζῷον ἐρωτικόν, ὡς ἂν καὶ αὐτὸς  γεγονὼς ἐκ τοῦ Οὐρανίου αἵματος ἅμα τῇ ̓αφροδίτῃ. Νίκανδρος δ΄ ἐν δευτέρῳ Οἰταικῶν φησι·   πομπίλοσ, ὃς ναύτῃσιν ἀδημονέουσι κελεύθους  μήνυσεν φιλέρωσι καὶ ἄφθογγός περ ἀμύνων.  ̓αλέξανδρος δ΄ ὁ Αἰτωλὸς ἐν Κρίκᾳ, εἰ γνήσιον τὸ ποιημάτιον   πηδαλίῳ ἄκρῳ ἔπι πομπίλος ἁνιοχεύων  ἧστ΄ ἀκάτω κατόπισθε θεῆς ὕπο πόμπιμος ἰχθύσ.  Παγκράτης δ΄ ὁ ̓αρκὰς ἐν τοῖς θαλασσίοις ἔργοις ἐπιγραφομένοις προειπών  πομπίλοσ, ὃν καλέουσιν ἁλίπλοοι ἱερὸν ἰχθύν,  διηγεῖται ὡς οὐ μόνον τῷ Ποσειδῶνι ὁ πομπίλος ἐστὶ διὰ τιμῆσ, ἀλλ΄ ὅτι καὶ τοῖς τὴν Σαμοθρᾴκην  κατέχουσι θεοῖσ. ἁλιέα γοῦν τινα πρεσβύτην τῷ ἰχθύι τούτῳ κόλασιν ὑποσχεῖν ἔτι τοῦ χρυσοῦ γένους κατ΄ ἀνθρώπους ὄντοσ. ὄνομα δ΄ ἦν αὐτῷ ̓επωπεὺς καὶ ἐξ ̓ικάρου ἦν τῆς νήσου, καὶ τοῦτον οὖν ἅμα τῷ υἱῷ ἁλιεύοντα καὶ οὐκ εὐτυχήσαντα ἄλλων ἰχθύων ἐν τῇ ἄγρᾳ ἢ πομπίλων οὐκ ἀποσχέσθαι τῆς τούτων ἐδωδῆσ, ἀλλὰ πάντας μετὰ τοῦ υἱοῦ καταθοινηθῆναι καὶ μετ΄ οὐ πολὺ δίκας ἐκτῖσαι τῆς δυσσεβείασ· κῆτος γὰρ ἐπελθὸν τῇ νηὶ τὸν ̓επωπέα ἐν ὄψει τοῦ παιδὸς καταπιεῖν.  ἱστορεῖ δὲ ὁ Παγκράτης ὡς καὶ πολέμιός ἐστιν ὁ πομπίλος τῷ δελφῖνι καὶ ὅτι οὐδ΄ οὗτος ἀτιμώρητος ἐκφεύγει πομπίλου φαγών. ἀχρεῖος γοῦν γίνεται καὶ σφαδᾴζων ἐπειδὰν φάγῃ καὶ ἐπὶ τοὺς  αἰγιαλοὺς ἐκκυμανθεὶς βορὰ γίνεται αἰθυίαις τε καὶ λάροισ, ἐνίοτε δὲ καὶ ὑπὸ τῶν ταῖς κητείαις παρεδρευόντων ἀνδρῶν παρανομεῖται. μνημονεύει τῶν πομπίλων καὶ Τιμαχίδας ὁ ̔ρόδιος ἐν τῷ θ΄ τοῦ Δείπνου·   κωβιοὶ εἰνάλιοι καὶ πομπίλοι, ἱεροὶ ἰχθῦσ.  ̓́ηριννά τε ἢ ὁ πεποιηκὼς τὸ εἰς αὐτὴν ἀναφερόμενον ποιημάτιον   πομπίλε, ναύτῃσιν πέμπων πλόον εὔπλοον ἰχθύ,  πομπεύσαις πρύμναθεν ἐμὰν ἁδεῖαν ἑταίραν. σϙ2 ̓απολλώνιος δὲ ὁ ̔ ̔ρόδιος ἢ Ναυκρατίτης ἐν Ναυκράτεως κτίσει τὸν Πομπίλον φησὶν ἄνθρωπον πρότερον ὄντα μεταβαλεῖν εἰς ἰχθὺν διά τινα  ̓απόλλωνος ἔρωτα· τὴν γὰρ Σαμίων πόλιν παραρρεῖν ποταμὸν ̓́ιμβρασον,  τῷ ῥὰ ποτ΄ ΄ ̓ωκυρόην νύμφην, περικαλλέα κούρην,  Χησιὰς εὐπατέρεια τέκεν φιλότητι μιγεῖσα, ΄  ὠκυρόην, ᾗ κάλλος ἀπείριτον ὤπασαν ̔͂ωραι·  ταύτης οὖν ἐρασθέντα ̓απόλλωνα ἐπιχειρῆσαι ἁρπάσαι. διαπεραιωθεῖσαν δ΄ εἰς Μίλητον κατά τινα ̓αρτέμιδος ἑορτὴν καὶ μέλλουσαν ἁρπάζεσθαι εὐλαβηθεῖσαν Πομπίλον τινὰ θαλασσουργὸν ἄνθρωπον  καθικετεῦσαι ὄντα πατρῷον φίλον, ὅπως αὐτὴν εἰς τὴν πατρίδα διασώσῃ, λέγουσαν τάδε·   πατρὸς ἐμοῖο φίλου συμφράδμονα θυμὸν ἀέξων,  Πομπίλε, δυσκελάδου δεδαὼς θοὰ βένθεα πόντου,  σῷζέ με·  καὶ τὸν εἰς τὴν ἀκτὴν διαγαγόντα αὐτὴν  διαπεραιοῦν. ἐπιφανέντα δὲ τὸν ̓απόλλωνα τήν τε κόρην ἁρπάσαι καὶ τὴν ναῦν ἀπολιθώσαντα τὸν Πομπίλον εἰς τὸν ὁμώνυμον ἰχθὺν μεταμορφῶσαι ποιῆσαί τε τὸν   πομπίλον ὠκυάλων νηῶν αἰανὸν ὁδουρόν. Θεόκριτος δ΄ ὁ Συρακόσιος ἐν τῇ ἐπιγραφομένῃ Βερενίκῃ τὸν λεῦκον ὀνομαζόμενον ἰχθὺν ἱερὸν καλεῖ διὰ τούτων  καἴ τις ἀνὴρ αἰτεῖται ἐπαγροσύνην τε καὶ ὄλβον,  ἐξ; ἁλὸς ᾧ λ, ζωή, τὰ δὲ δίκτυα κείνῳ ἄροτρα,  σφάζων ἀκρόνυχος ταύτῃ θεῷ ἱερὸν ἰχθύν,  ὃν λεῦκον καλέουσιν, ὁ γάρ θ΄ ἱερώτατος ἄλλων,   καί κε λίνα στήσαιτο καὶ ἐξερύσαιτο θαλάσσης  ἔμπλεα.  Διονύσιος δ΄ ὁ ἐπικαλούμενος ἴαμβος ἐν τῷ περὶ διαλέκτων γράφει οὕτωσ· ·  ἀκηκόαμεν γοῦν ἁλιέως ̓ερετρικοῦ ἱερὸν ἰχθὺν καὶ ἄλλων πολλῶν ἁλιέων καλούντων τὸν πομπίλον ἐστὶν πελάγιος καὶ παρὰ τὰς ναῦς πυκνὰ φαίνεται ἐοικὼς πηλαμύδι, ποικίλοσ, τὸν δ΄ οὖν ἰχθύν τις παρὰ τῷ ποιητῇ ἕλκει ·   ἀκτῇ ἐπὶ προβλῆτι καθήμενος ἱερὸς ἰχθύν,  εἰ μὴ ἄλλος τίς ἐστιν οὕτω καλούμενος ἱερὸς ἰχθύς  Καλλίμαχος δ΄ ἐν Γαλατείᾳ τὸν χρύσοφρυν·  ἢ μᾶλλον χρύσειον ἐπ΄ ὀφρύσιν ἱερὸν ἰχθὺν ἢ πέρκας ὅσα τ΄ ἄλλα φέρει βυθὸς ἄσπετος ἅλμησ.  ἐν δὲ τοῖς ἐπιγράμμασιν ὁ αὐτὸς ποιητής φησιν  ἱερὸς δέ τοι, ἱερὸς ὕκησ.  ἄλλοι δ΄ ἀκούουσιν ἱερὸν ἰχθὺν τὸν ἄνετον, ὡς καὶ ἱερὸν βοῦν τὸν ἄνετον, οἱ δὲ τὸν μέγαν, ὡς ἱερὸν  μένος ̓αλκινόοιο,  τινὲς δὲ τὸν ἱέμενον πρὸς τὸν ῥοῦν.  Κλείταρχος δ΄ ἐν ἑβδόμῃ Γλωσσῶν οἱ ναυτικοί, φησίν, πομπίλον ἱερὸν ἰχθὺν προσαγορεύουσι διὰ τὸ ἐκ πελάγους προπέμπειν τὰς ναῦς ἕως εἰς λιμένα· διὸ καὶ πομπίλον καλεῖσθαι, χρύσοφρυν ὄντα. καὶ ̓ερατοσθένης δ΄ ἐν ̔ερμῇ φησιν   ἄγρης μοῖραν ἔλειπον, ἔτι ζώοντας ἰούλους ἠὲ γενειῆτιν τρίγλην ἢ περκάδα κίχλην ἢ δρομίην χρύσειον ἐπ΄ ὀφρύσιν ἱερὸν ἰχθύν.  ἐκ ταύτης ἡμῶν τῆς ὀψολογίας ὁ καλὸς Οὐλπιανὸς ζητείτω κατὰ τί ̓αρχέστρατος ἐν ταῖς καλαῖς ὑποθήκαις περὶ τῶν ἐν Βοσπόρῳ ταρίχων εἰπών   Βοσπόρου ἐκπλεύσαντα τὰ λευκότατ΄, ἀλλὰ προσέστω  μηδὲν ἐκεῖ στερεᾶς σαρκὸς Μαιώτιδι λίμνῃ  ἰχθύος αὐξηθέντοσ, ὃν ἐν μέτρῳ οὐ θέμις εἰπεῖν τίς  οὗτός ἐστιν ὅν φησιν οὐ θεμιτὸν εἶναι ἐμμέτρως εἰπεῖν;   ἀφύαι. καὶ ἑνικῶς δ΄ ἀφύην λέγουσιν. ̓αριστώνυμος ̔ηλίῳ ῥιγῶντι,  ὥστ΄ οὔτ΄ ἀφύη νῦν ἔστ΄ ἔθ΄ ἁπλῶσ. τῆς δ΄ ἀφύης ἐστὶ γένη πλείω· καὶ ἡ μὲν ἀφρῖτις λεγομένη οὐ γίνεται ἀπὸ γόνου, ὥς φησιν ̓αριστοτέλησ, ἀλλ΄ ἐκ τοῦ ἐπιπολάζοντος τῇ θαλάσσῃ ἀφροῦ ὅταν ὄμβρων γενομένων πολλῶν σύστασις γένηται. ἑτέρα δ΄ ἐστὶν ἀφύη ἡ κωβῖτις λεγομένη· γίνεται δ΄ αὕτη ἐκ τῶν μικρῶν καὶ φαύλων  τῶν ἐν τῇ ἄμμῳ διαγενομένων κωβιδίων καὶ ἐξ αὐτῆς δὲ ταύτης τῆς ἀφύης ἀπογεννῶνται ἕτεραι αἵτινες ἐγκρασίχολοι καλοῦνται, γίνεται δὲ καὶ ἄλλη ἀφύη ὁ γόνος τῶν μαινίδων καὶ ἄλλη ἐκ τῆς μεμβράδος καὶ ἔτι ἄλλη ἐκ τῶν μικρῶν κεστρέων τῶν ἐκ τῆς ἄμμου, καὶ τῆς ἰλύος γινομένων. πάντων δὲ τούτων ἡ ἀφρῖτις ἀρίστη. Δωρίων δ΄ ἐν τῷ περὶ ἰχθύων κωβίτην τινὰ ἑψητὸν λέγει καὶ τὸν ἐξ ἀθερίνησ· ἰχθυδίου δ΄ ὄνομα ἀθερίνη. εἶναι δέ φησι καὶ τριγλῖτιν ἀφύην. ̓επίχαρμος δ΄ ἐν  ἥβας γάμῳ ἐν μεμβράσι καὶ καμμάροις τὰς ἀφύας καταριθμεῖται διαστέλλων τὸν λεγόμενον γόνον. ̔ικέσιος δέ φησι·  τῆς ἀφύης ἡ μὲν λευκὴ καὶ λίαν λεπτὴ καὶ ἀφρώδησ, ἣν καλοῦσιν ἔνιοι καὶ κωβῖτιν, ὁ ἡ δὲ ῥυπαρωτέρα ταύτης καὶ ἁδροτέρα· διαφέρει δ΄ ἡ καθαρὰ καὶ λεπτή. ̓αρχέστρατος δ΄ ὁ ὀψοδαίδαλός φησι·   τὴν ἀφύην μίνθου πᾶσαν πλὴν τὴν ἐν ̓αθήναισ·  τὸν γόνον ἐξαυδῶ, τὸν ἀφρὸν καλέουσιν ̓́ιωνεσ··  καὶ λαβὲ πρόσφατον αὐτὸν ἐν εὐκόλποισι Φαλήρου   ἀγκῶσιν ληφθένθ΄ ἱεροῖσ. κἀν τῇ περικλύστῳ  ἐστὶ ̔ρόδῳ γενναῖοσ, ἐὰν ἐπιχώριος ἔλθῃ.  ἂν δέ που ἱμείρῃς αὐτοῦ γεύσασθαι, ὁμοῦ χρὴ  κνίδας ὀψωνεῖν, τὰς ἀμφικόμους ἀκαλήφας  εἰς ταὐτὸν μίξας δ΄ αὐτὰς ἐπὶ τηγάνου ὄπτα,  εὐώδη τρίψας ἄνθη λαχάνων ἐν ἐλαίῳ.  Κλέαρχος δ΄ ὁ περιπατητικὸς ἐν τοῖς περὶ παροιμιῶν περὶ τῆς ἀφύης φησί·  διὰ τὸ μικροῦ  δεῖσθαι πυρὸς ἐν τοῖς τηγάνοις οἱ περὶ ̓αρχέστρατον ἐπιβαλόντας κελεύουσιν ἐπὶ θερμὸν τήγανον σίζουσαν ἀφαιρεῖν ἅμα δ΄ ἧπται καὶ σίζει, καθάπερ τοὔλαιον, εὐθύσ, διὸ λέγεται  ἴδε πῦρ ἀφύη. Χρύσιππος δ΄ ὁ φιλόσοφος ἐν τῷ περὶ τῶν δι΄ αὑτὰ αἱρετῶν τὴν ἀφύην, φησί, ἐν ̓αθήναις μὲν διὰ τὴν δαψίλειαν ὑπερορῶσι καὶ πτωχικὸν εἶναί φασιν ὄψον, ἐν ἑτέραις δὲ πόλεσιν ὑπερθαυμάζουσι πολὺ χείρω γινομένην. εἶθ΄ οἱ μέν, φησίν, ἐνταῦθα τοὺς ̓αδριατικοὺς ὄρνιθας τρέφειν σπεύδουσιν, ἀχρειοτέρους ὄντας ὅτι τῶν  παρ΄ ἡμῖν πολὺ ἐλάττους εἰσὶν ἐκεῖνοι δὲ τἀναντία  μεταπέμπονται τοὺς ἐνθάδε.  ἐπὶ τοῦ ἑνικοῦ ̔́ερμιππος Δημόταισ·  νῦν δ΄ οὐδ΄ ἀφύην κινεῖν δοκεῖσ.  Καλλίας Κύκλωψιν   πρὸς τῆς ἀφύης τῆς ἡδίστησ. ̓αριστώνυμος ̔ηλίῳ ῥιγῶντι·   ὥστ΄ οὔτ΄ ἀφύη νῦν ἔστιν ἁπλῶσ.  ἀφύδια δὲ ̓αριστοφάνης Ταγηνισταῖσ·   μηδὲ τὰ Φαληρικὰ τὰ μικρὰ τάτάδ΄ ἀφύδια.  Λυγκεὺς δ΄ ὁ Σάμιος ἐν τῇ πρὸς Διαγόραν ἐπιστολῇ ἐπαινῶν τὰς ̔ροδιακὰς ἀφύας καὶ ἀντιτιθεὶς πολλὰ τῶν ̓αθήνησι γινομένων πρὸς τὰ ἐν τῇ ̔ρόδῳ φησί·  ταῖς μὲν Φαληρικαῖς ἀφύαις τὰς  Αἰνάτιδας καλουμένας ἀφύασ, τῷ δὲ γλαυκίσκῳ τὸν ἔλοπα καὶ τὸν ὄρφον ἀντιπαρατιθεῖσα, πρὸς δὲ τὰς ̓ελευσινιακὰς ψήττας καὶ σκόμβρους καὶ εἴ τις ἄλλος παρ΄ αὐτοῖς ἰχθὺς ἐπάνω τῇ δόξῃ τοῦ Κέκροπος γέγονεν ἀντιγεννήσασα τὸν ἀλώπεκα, καλούμενον. ὃν ὁ τὴν ̔ηδυπάθειαν γράψας παρακελεύεται τῷ μὴ δυναμένῳ τιμῇ κατεργάσασθαι  τὴν ἐπιθυμίαν ἀδικίᾳ κτήσασθαι.  ̓αρχέστρατον λέγει τὸν τένθην ὁ Λυγκεύσ, ὃς ἐν τῷ πολυθρυλήτῳ ποιήματι περὶ τοῦ γαλεοῦ λέγει οὕτωσ·  ἐν δὲ ̔ρόδῳ γαλεὸν τὸν ἀλώπεκα· κἂν ἀποθνῄσκειν μέλλῃσ, ἂν μή σοι πωλεῖν θέλῃ, ἅρπασον αὐτόν,   ὃν καλέουσι Συρακόσιοι κύνα πίονα· κᾆτα  ὕστερον ἤδη πάσχ΄ ὅτι σοι πεπρωμένον ἐστίν.  ἄχαρνοσ. Καλλίας Κύκλωψιν   κίθαρος ὀπτὸς καὶ βατὶς θύννου τε κεφάλαιον τοδί,  ἐγχέλεια, κάραβοι, λινεύσ, ἄχαρνος οὑτοσί. βατὶσ. Βάτραχοσ. βάτοσ. τῆς μὲν οὖν βατίδος καὶ τοῦ βατράχου μνημονεύει ̓αριστοτέλης ἐν τοῖς περὶ ζῴων καταριθμῶν αὐτὰ ἐν τοῖς σελάχεσιν. Εὔπολις δ΄ ἐν Κόλαξί φησι·   παρὰ τῷδε Καλλίᾳ πολλὴ θυμηδία,  ἵνα πάρα μὲν κάραβοι καὶ βατίδες καὶ λαγῲ  καὶ γυναῖκες εἱλίποδεσ.  καὶ ̓επίχαρμος ἐν ̔́ηβας γάμῳ·  ἦν δὲ νάρκαι, βατίδεσ, ἦν δὲ καὶ ζύγαιναι, πρήστιεσ,   κἀμίαι τε καὶ βάτοι ῥίναι τε τραχυδέρμονεσ. ἐν δὲ Μεγαρίδι·   τὰς πλευρὰς οἷόν περ βατίσ,  τὰν δ΄ ὀπισθίαν ἔχεισ, Θεάγενεσ, οἷόν περ βάτοσ,  τὰν δὲ κεφαλὰν ὀστέων οἷόν περ ἔλαφοσ, οὐ βατίσ,  τὰν δὲ λαπάραν σκορπίος παίσαι θαλάττιος τεοῦ.  Σαννυρίων δ΄ ἐν Γέλωτι·  ὦ βατίδεσ, ὦ γλαύκων κάρα. ̓αριστοτέλης δ΄ ἐν πέμπτῳ ζῴων μορίων σελάχη φησὶν εἶναι βάτον, τρυγόνα, βοῦν, λάμιαν, αἰετόν,  νάρκην, βάτραχον καὶ πάντα τὰ γαλεοειδῆ.,  σώφρων δ΄ ἐν μίμοις ἀνδρείοις βότιν καλεῖ τινα ἰχθὺν ἐν τούτοισ·  κέστραι βότιν κάπτουσαι. καὶ μήποτε βοτάνην τινὰ λέγει, περὶ δὲ τοῦ βατράχου συμβουλεύει ὁ σοφώτατος ̓αρχέστρατος ἐν ταῖς γνώμαις τάδε·   βάτραχον ἔνθ΄ ἂν ἴδῃσ, ὀψώνει   καὶ γαστρίον αὐτοῦ  σκεύασον..  περὶ δὲ τῆς βατίδοσ·   καὶβατίδ΄ ἑφθὴν ἔσθε μέσου χειμῶνος ἐν ὥρῃ,  κἀπ΄ αὐτῇ τυρὸν καὶ σίλφιον ἅττα τε σάρκα   μὴ πίειραν ἔχῃ πόντου τέκνα, τῷδε τρόπῳ χρὴ  σκευάζειν. ἤδη σοὶ ἐγὼ τάδε δεύτερον αὐδῶ. ̓́εφιππος δ΄ ὁ κωμῳδιοποιὸς ἐν Φιλύρᾳ δράματι· ἑταίρας δ΄ ὄνομα ἡ Φιλύρα·   πότερον ἐγὼ  τὴν βατίδα τεμάχη κατατεμὼν ἕψω; τί φήσ;  ἢ Σικελικῶς ὀπτὴν ποιήσω; β. Σικελικῶσ. Βῶκεσ. ̓αριστοτέλης ἐν τῷ ἐπιγραφομένῳ  Ζωικῷ ἢ περὶ ἰχθύων  νωτόγραπτα, φησί, λέγεται βῶξ, σκολιόγραπτα δὲ κολίασ. ̓επίχαρμος δ΄ ἐν ̔́ηβας γάμῳ·  ἔτι δὲ πὸτ τούτοισι βῶκεσ, σμαρίδεσ, ἀφύαι, κάμμαροι.  Νουμήνιος δ΄ ἐν ̔αλιευτικῷ βόηκας αὐτοὺς καλεῖ ἐν τούτοισ.   ἢ λευκὴν συνόδοντα βόηκάς τε τριγκούς τε.  Σπεύσιππος δὲ καὶ οἱ ἄλλοι ̓αττικοὶ βόακασ. ̓αριστοφάνης Σκηνὰς καταλαμβανούσαισ·   ἀλλ΄ ἔχουσα γαστέρα  μεστὴν βοάκων ἀπεβάδιζον οἴκαδε.  ὠνομάσθη δὲ παρὰ τὴν βοήν. διὸ καὶ ̔ερμοῦ ἱερὸν εἶναι λόγος τὸν ἰχθύν, ὡς τὸν κίθαρον ̓απόλλωνοσ. Φερεκράτης δ΄ ἐν Μυρμηκανθρώποις εἰπών   ἀλλὰ φωνὴν οὐκ ἔχειν  ἰχθὺν γέ φασι τὸ παράπαν,  ἐπιφέρει·  νὴ τὼ θεώ,  οὐκ ἔστιν ἰχθὺς ἄλλος οὐδεὶς ἢ βόαξ. ̓αριστοφάνης δ΄ ὁ Βυζάντιος κακῶς φησιν ἡμᾶς λέγειν τὸν ἰχθὺν βῶκα δέον βόωπα, ἐπεὶ μικρὸς  ὑπάρχων μεγάλους ὦπας ἔχει· εἴη ἂν οὖν ὁ βόωψ βοὸς ὀφθαλμοὺς ἔχων. πρὸς ὃν λεκτέον, εἰ τοῦτον κακῶς ὀνομάζομεν, διὰ τί κορακῖνόν φαμεν καὶ οὐ κορακῖνόν; ὠνομάσθη γὰρ ἀπὸ τοῦ τὰς κόρας κινεῖν. τί δ΄ οὐχὶ καὶ σείουρον λέγομεν, ἀλλὰ σίλουρον; ὠνόμασται γὰρ καὶ οὗτος ἀπὸ τοῦ σείειν συνεχῶς τὴν οὐράν. βεμβράδεσ. Φρύνιχος Τραγῳδοῖσ·  ὦ χρυσοκέφαλοι βεμβράδες θαλάσσιαι. ̓επίχαρμος ἐν ̔́ηβας γάμῳ βαμβραδόνας αὐτὰς καλεῖ·   βαμβραδόνες τε καὶ κίχλαι, λαγοί, δράκοντες  τ΄ ἄλκιμοι.  καὶ Σώφρων ἐν ἀνδρείοισ·  βαμβραδόνι τραφερᾷ. Νουμήνιος δ΄ ἐν ̔αλιευτικῷ·  ἠβαιῇ καρῖδι καὶ εἴ ποτε βεμβράδι, κείνῃ  ζωῇ ἔπ΄ ἀγρώσσοισ, τάδε δὴ σκέψαιο δέλετρα. Δωρίων δ΄ ἐν τῷ περὶ ἰχθύων φησί·  βεμβράδα ἀποκεφαλίσασ, ἐὰν ᾖ ἁδροτέρα, καὶ ἀποπλύνας ἁλὶ λεπτῷ καὶ ὕδατι, ἕψε τὸν αὐτὸν τρόπον τῇ τριγλίτιδι.  γίνεται δέ, φησίν, ἐκ μόνης τῆς βεμβράδος σκευασία τις ἡ προσαγορευομένη βεμβραφύη· ὧν μνημονεύει ̓αριστώνυμος ἐν ̔ηλίῳ ῥιγῶντι·   ὃ γέ τοι Σικελὸς ταῖς μεμβραφύαις προσέοικεν ὁ  καρκινοβήτησ. ̓αττικοὶ δ΄ ὅμως βεμβράδας λέγουσιν. ̓αριστομένης Γόησι·   βεμβράδας φέρων ὀβολοῦ. ̓αριστώνυμος ̔ηλίῳ ῥιγῶντι·  οὔτ΄ ἀφύη νῦν ἔστ΄ ἔθ΄ ἁπλῶς οὔτ΄ αὖ βεμβρὰς  κακοδαίμων. ̓αριστοφάνης Γήρᾳ·   ταῖς πολιόχρωσι βεμβράσιν τεθραμμένη.  Πλάτων Πρέσβεσιν   ̔ηράκλεισ, τῶν βεμβράδων. ἐν δὲ ταῖς Εὐπόλιδος Αἰξὶν ἔστιν εὑρεῖν καὶ διὰ τοῦ μ γραφόμενον. ̓αντιφάνης δ΄ ἐν Κνοιθιδεῖ·   ἄτοπά γε κηρύττουσιν ἐν τοῖς ἰχθύσι  κηρύγμαθ΄, οὗ καὶ νῦν τις ἐκεκράγει μέγα  μέλιτος γλυκυτέρας μεμβράδας φάσκων ἔχειν.  εἰ τοῦτο τοιοῦτ΄ ἐστίν, οὐδὲν κωλύει  τοὺς μελιτοπώλας αὖ λέγειν βοᾶν θ΄ ὅτι  πωλοῦσι τὸ μέλι σαπρότερον τῶν μεμβράδων.  καὶ ̓́αλεξις δ΄ ἐν Χορηγίδι διὰ τοῦ μ εἴρηκεν   ὃς τοῖς τετραδισταῖς μὲν παρέθηκεν ἐσθίειν  πρώην λέκιθον καὶ μεμβράδας καὶ στέμφυλα. ἐν δὲ Πρωτοχόρῳ,  ἐπιπονώτερον  ἔργον μὰ τὸν Διόνυσον οὐκ εἴληφ΄ ἐγὼ  ἀφ΄ οὗ παρασιτῶ, ὁ μεμβράδας μοι κρεῖττον ἦν  ἔχειν μετ΄ ̓αττικιστὶ δυναμένου λαλεῖν. ὀνησιφόρον ἦν τοῦτο.  βλέννοσ. τούτου μέμνηται Σώφρων ἐν τῷ ἐπιγραφομένῳ  ̔ωλιεὺς τὸν ἀγροιώταν,  βλέννῳ θηλαμόνι.  ἐστὶ δὲ κωβιῷ τὴν ἰδέαν παραπλήσιοσ. ̓επίχαρμος δ΄ ἐν ̔́ηβας γάμῳ βαιόνας τινὰς ἰχθῦς καλεῖ ἐν τούτοισ·   ἆγε δὴ τρίγλας τε κυφὰς κἀχαρίστους βαιόνασ. καὶ παρ΄Σϙ2 ̓αττικοῖς δὲ παροιμία ἐστὶ μή μοι βαιών κακὸς ἰχθύσ.   βούγλωσσος  ὁ Πυθαγορικὸς δὲ δι΄ ἐγκράτειαν ̓αρχέστρατός φησιν   εἶτα λαβεῖν ψῆτταν μεγάλην καὶ τὴν ὑπότρηχυν  βούγλωσσον, ταύτην δὲ θέρευσ, περὶ Χαλκίδα κεδνήν. ̓επίχαρμος δ΄ ἐν ̔́ηβας γάμῳ  βούγλωσσοί τε καὶ κίθαρος ἐνῆσ.  τῶν δὲ βουγλώσσων διαλλάττοντὲς εἰσιν οἱ κυνόγλωσσοι· περὶ ὧν καὶ αὐτῶν ̓επίχαρμός φησιν   αἰολίαι πλῶτές τε κυνόγλωσσοὶ τ΄, ἐνῆν δὲ σκιαθίδεσ. ̓αττικοὶ δὲ ψῆτταν αὐτὴν καλοῦσιν.  γόγγροι. τούτους ̔ικέσιος σκληροτέρους τῶν ἐγχέλεων εἶναί φησι καὶ ἀραιοσαρκοτέρους τε καὶ ἀτροφωτέρους εὐχυλίᾳ τε πολὺ λειπομένουσ, εὐστομάχους δὲ εἶναι. Νίκανδρος δὲ ὁ ἐποποιὸς ἐν τρίτῳ Γλωσσῶν καλεῖσθαί φησιν αὐτοὺς καὶ γρύλλουσ. Εὔδοξος δ΄ ἐν ἕκτῳ Γῆς περιόδου γόγγρους δέ φησιν πολλοὺς ἀνδραχθεῖς ἐν Σικυῶνι ἁλίσκεσθαι. ὧν ἐνίους εἶναι καὶ ἁμαξιαίουσ. Φιλήμων δὲ τῆς νέας κωμῳδίας ὁ ποιητὴς καὶ αὐτὸς μνημονεύων  τῶν ἐν Σικυῶνι διαφόρων γόγγρων ποιεῖ τινα μάγειρον ἐπὶ τέχνῃ τῇ ἑαυτοῦ σεμνυνόμενον καὶ λέγοντα ἐν τῷ ἐπιγραφομένῳ Στρατιώτῃ τάδε·  ὡς ἵμερός μ΄ ὑπῆλθε γῇ τε κοὐρανῷ  λέξαι μολόντι τοὔψον ὡς ἐσκεύασα.  νὴ τὴν ̓αθηνᾶν, ἡδὺ γ΄ ἔστ΄ εὐημερεῖν  ἐν ἅπασιν ἰχθὺς ἁπαλὸς οἷος γέγονέ μοι,   οἷον παρατέθεικ΄, οὐ πεφαρμακευμένον  τυροῖσιν οὐδ΄ ἄνωθεν ἐξηνθισμένον,  ἀλλ΄ οἷος ἦν ζῶν κὠπτὸς ὢν τοιοῦτος ἦν.   οὕτως ἁπαλὸν ἔδωκα καὶ πρᾷον τὸ πῦρ  ὀπτῶν τὸν ἰχθύν, οὐδὲ πιστευθήσομαι  ὅμοιον ἐγένετ΄, ὄρνις ὁπόταν ἁρπάσῃ  τοῦ καταπιεῖν μεῖζόν τι· περιτρέχει κύκλῳ  τηροῦσα τοῦτο, καταπιεῖν δ΄ ἐσπούδακεν,  ἕτεραι διώκουσιν δὲ ταύτην ταὐτὸν ἦν.  τὴν ἡδονὴν ὁ πρῶτος αὐτῶν καταμαθὼν   τῆς λοπάδος ἀνεπήδησε κἄφευγεν κύκλῳ  τὴν λοπάδ΄ ἔχων, ἄλλοι δ΄ ἐδίωκον κατὰ πόδασ,  ἐξῆν ὀλολύζειν· οἱ μὲν ἥρπασάν τι γάρ,  οἱ δ΄ οὐδέν, οἱ δὲ πάντα, καίτοι παρέλαβον  ἰχθῦς ποταμίους ἐσθίοντας βόρβορον.  εἰ δ΄ ἔλαβον ἄρα τι σπάνιον  ἢ ΄κ τῆς ̓αττικῆς  γλαυκίσκον, ὦ Ζεῦ σῶτερ, ἢ ΄ξ ̓́αργους κάπρον   ἢκ τῆς Σικυῶνος τῆς φίλης ὃν τοῖς θεοῖς  φέρει Ποσειδὼν γόγγρον εἰς τὸν οὐρανόν,  ἅπαντες οἱ φαγόντες ἐγένοντ΄ ἂν θεοί.  ἀθανασίαν εὕρηκα·, τοὺς · ἤδη νεκροὺς  ὅταν μόνον ὀσφρανθῶσι ποιῶ ζῆν πάλιν. ταῦτα, νὴ τὴν ̓αθηνᾶν, οὐδ΄ ἂν Μενεκράτης ἂν ὁ Συρακόσιος ἐξωγκώσατο ὁ Ζεὺς ἐπικαλούμενοσ, ὃς ἐφρόνει μέγα ὡς μόνος αἴτιος τοῦ ζῆν τοῖς ἀνθρώποις γινόμενος διὰ τῆς αὑτοῦ ἰατρικῆσ.  τοὺς γοῦν θεραπευομένους ὑπ΄ αὐτοῦ τὰς ἱερὰς καλουμένας νόσους συγγράφεσθαι ἠνάγκαζεν ὅτι  ὑπακούσονται αὐτῷ δοῦλοι περισωθέντεσ. καὶ ἠκολούθουν ὁ μέν τις ̔ ̔ηρακλέους σκευὴν ἔχων καὶ καλούμενος ̔ ̔ηρακλῆς Νικόστρατος δ΄ ἦν οὗτος ὁ ̓αργεῖοσ, ἱερὰν νόσον θεραπευθείσ· μνημονεύει δ΄ αὐτῶν ̓́εφιππος ἐν Πελταστῇ λέγων ὧδε·  οὐ Μενεκράτης μὲν ἔφασκεν εἶναι Ζεὺς θεόσ,  Νικόστρατος δ΄ ̔αργεῖος ἕτερος ̔ηρακλῆσ; ἄλλος δέ τις ὡς ̔ερμῆς χλαμύδα ἔχων καὶ κηρύκειον,  πρὸς δὲ τούτοισι πτερά, ὡς ὁ Ζελείτης Νικαγόρας ὁ καὶ τῆς πατρίδος τυραννήσασ, ὡς ἱστορεῖ Βάτων ἐν τοῖς περὶ τῶν ἐν ̓εφέσῳ τυράννων. ̔ηγήσανδρος δέ φησιν ὅτι καὶ ̓αστυκρέοντα θεραπευθέντα ὑπ΄ αὐτοῦ ̓απόλλωνα ἐκάλεσε. καὶ ἄλλος δ΄ αὐτῷ τῶν περισωθέντων ̓ασκληπιοῦ στολὴν ἀναλαβὼν συμπεριεφέρετο. αὐτὸς δ΄ ὁ Ζεὺς πορφύραν ἠμφιεσμένος καὶ στέφανον χρυσοῦν ἐπὶ τῆς κεφαλῆς ἔχων καὶ σκῆπτρον κρατῶν κρηπῖδάς τε ὑποδεδεμένος περιῄει μετὰ τοῦ θείου  χοροῦ, καὶ ἐπιστέλλων Φιλίππῳ τῷ βασιλεῖ οὕτως ἔγραψεν  Μενεκράτης Ζεὺς Φιλίππῳ χαίρειν. σὺ μὲν Μακεδονίας βασιλεύεισ, ἐγὼ δὲ ἰατρικῆσ, καὶ σὺ μὲν ὑγιαίνοντας δύνασαι ὅταν βουληθῇς ἀπολλύναι, ἐγὼ δὲ τοὺς νοσοῦντας σῴζειν καὶ τοὺς εὐρώστους ἀνόσους οἳ ἂν ἐμοὶ πείθωνται παρέχειν μέχρι γήρως ζῶντασ, τοιγαροῦν σὲ μὲν Μακεδόνες δορυφοροῦσιν, ἐμὲ δὲ καὶ οἱ μέλλοντες ἔσεσθαι. Ζεὺς γὰρ ἐγὼ αὐτοῖς βίον παρέχω.  πρὸς ὃν ὡς μελαγχολῶντα ἐπέστελλεν ὁ Φίλιπποσ·  Φίλιππος Μενεκράτει ὑγιαίνειν.  παραπλησίως δὲ ἐπέστελλε καὶ ̓αρχιδάμῳ τῷ Λακεδαιμονίων βασιλεῖ καὶ τοῖς ἄλλοις ὅσοις ἔγραφεν, οὐκ ἀπεχόμενος τοῦ Διόσ. καλέσας δ΄ αὐτόν ποτε ἐπὶ δεῖπνον ὁ Φίλιππος μετὰ τῶν ἰδίων θεῶν συγκατέκλινε πάντας ἐπὶ τῆς μέσης κλίνης ὑψηλότατα καὶ ἱεροπρεπέστατα κεκοσμημένης καὶ τράπεζαν παραθεὶς ἐφ΄ ἧς βωμὸς ἔκειτο καὶ τῶν ἀπὸ γῆς παντοδαπῶν ἀπαρχαί. καὶ ὁπότε τοῖς ἄλλοις παρεφέρετο τὰ ἐδώδιμα, τοῖς ἀμφὶ Μενεκράτην ἐθυμίων  καὶ ἔσπενδον οἱ παῖδεσ. καὶ τέλος ὁ καινὸς Ζεὺς μετὰ τῶν ὑπηκόων γελώμενος θεῶν ἔφυγεν ἐκ τοῦ συμποσίου, ὡς ̔ηγήσανδρος ἱστορεῖ· μνημονεύει δὲ τοῦ Μενεκράτους καὶ ̓́αλεξις ἐν Μίνῳ. καὶ Θεμίσων δὲ ὁ Κύπριοσ, τὰ ̓αντιόχου τοῦ βασιλέως παιδικά, ὥς φησι Πύθερμος ὁ ̓εφέσιος ἐν τῇ ὀγδόῃ τῶν ἱστοριῶν, οὐ μόνον ἐν ταῖς πανηγύρεσιν  ἀνεκηρύττετο Θεμίσων Μακεδών, ̓αντιόχου βασιλέως ̔ηρακλῆσ· ἔθυον δὲ καὶ αὐτῷ πάντες οἱ ἐγχώριοι ἐπιλέγοντες ̔ηρακλεῖ Θεμίσωνι, καὶ παρῆν αὐτὸς ὁπότε τις τῶν ἐνδόξων θύοι καὶ ἀνέκειτο στρωμνὴν καθ΄ αὑτὸν ἔχων ἠμφιεσμένος λεοντῆν ἐφόρει δὲ καὶ τόξα Σκυθικὰ καὶ ῥόπαλον ἐκράτει. ὁ δ΄ οὖν Μενεκράτης τοιοῦτος ὢν ὁποῖος  εἴρηται οὐδὲν παραπλήσιόν ποτε ἐξωγκώσατο οἷον ὁ προειρημένος μάγειροσ·   ἀθανασίαν ηὕρηκα τοὺς ἤδη νεκρούσ,  ὅταν μόνον ὀσφρανθῶσι, ποιῶ ζῆν πάλιν. ἀλαζονικὸν δ΄ ἐστὶ πᾶν τὸ τῶν μαγείρων φῦλον, ὡς καὶ ̔ηγήσιππος ἐν ̓αδελφοῖς παρίστησι. παράγει δὲ μάγειρον λέγοντα·   βέλτιστε, πολλοῖς πολλὰ περὶ μαγειρικῆς  εἰρημέν΄ ἐστὶν ἢ λέγων φαίνου τι δὴ  καινὸν παρὰ τοὺς ἔμπροσθεν ἢ μὴ κόπτε με. β. οὐκ ἀλλὰ τὸ πέρας τῆς μαγειρικῆσ, Σύρε,  εὑρηκέναι πάντων νόμιζε μόνον ἐμέ.  ου΄ γὰρ παρέργως ἔμαθον ἐν ἔτεσιν δυεῖν  ἔχων περίζωμ΄, ἀλλ΄ ἅπαντα τὸν βίον  ζητῶν κατὰ μέρη τὴν τέχνην ἐξήτακα·   εἴδη λαχάνων ὅσ1΄ ἐστί, βεμβράδων τρόπουσ,  φακῆς γένη παντοδαπά. τὸ πέρας σοι λέγω· ὅταν ἐν περιδείπνῳ τυγχάνω διακονῶν,  ἐπὰν τάχιστ΄ ἔλθωσιν ἐκ τῆς ἐκφορᾶς τὰ βάπτ΄ ἔχοντεσ, τοὐπίθημα τῆς χύτρας ἀφελὼν ἐποίησα τοὺς δακρύοντας γελᾶν τοιοῦτος ἔνδοθέν τις ἐν τῷ σώματι  διέδραμε γαργαλισμὸς ὡς ὄντων γάμων. α. φακῆν παρατιθείσ, εἰπέ μοι, καὶ βεμβράδασ;   β. τὰ πάρεργά μου ταῦτ΄ ἔστιν, ἢν δὲ δὴ λάβω   τὰ δέοντα καὶ τοὐπτάνιον ἁρμόσωμ΄ ἅπαξ,  ὅπερ ἐπὶ τῶν ἔμπροσθε Σειρήνων, Σύρε,  ἐγένετο, καὶ νῦν ταὐτὸ τοῦτ΄ ὄψει πάλιν,  ὑπὸ τῆς γὰρ ὀσμῆς οὐδὲ εἷς δυνήσεται  ἁπλῶς διελθεῖν τὸν στενωπὸν τουτονί  ὁ δὲ παριὼν πᾶς εὐθέως πρὸς τὴν θύραν  ἑστήξετ΄ ἀχανήσ, προσπεπατταλευμένοσ,  ἄφωνοσ, ἄχρι ἂν τῶν φίλων βεβυσμένος  τὴν ῥῖν΄ ἕτερός τις προσδραμὼν ἀποσπάσῃ.  α. μέγας εἶ τεχνίτησ. β. ἀγνοεῖς πρὸς ὃν λαλεῖσ·   πολλοὺς ἐγὼ σφόδρ΄ οἶδα τῶν καθημένων,  οἳ καταβεβρώκασ1΄ ἕνεκ΄ ἐμοῦ τὰς οὐσίασ. πρὸς τῶν θεῶν, τί διαφέρειν οὗτος ὑμῖν δοκεῖ τῶν παρὰ Πινδάρῳ Κηληδόνων, αἳ κατὰ τὸν αὐτὸν τρόπον ταῖς Σειρῆσι τοὺς ἀκροωμένους ἐποίουν ἐπιλανθανομένους τῶν τροφῶν διὰ τὴν ἡδονὴν ἀφαυαίνεσθαι;  Νικόμαχος δ΄ ἐν Εἰλειθυίᾳ καὶ αὐτὸς παράγει τινὰ μάγειρον ὑπερβάλλοντα τοὺς περὶ τὸν Διόνυσον τεχνίτασ. λέγει δ΄ οὖν οὗτος πρὸς τὸν μισθωσάμενον   ὑποδεικνύεις μὲν ἦθος ἀστεῖον πάνυ  καὶ πρᾷον, ὀλίγωρον δὲ πεποίηκάς τι. β. πῶσ;  α. ἐν τῇ τέχνῃ τίνες ἐσμὲν οὐκ ἐξήτακασ.  ἢ πρότερον ἐπύθου τῶν ἀκριβῶς εἰδότων  οὕτω τ΄ ἐμισθώσω με; β. μὰ Δγ, ἐγώ μὲν οὐ.  α. καὶ μὴν ἴσως ὅσον μαγείρου διαφέρει  μάγειρος οὐκ οἶσθ΄. β. εἴσομαι δὲ γ΄ ἢν λέγῃσ.  α. τὸ γὰρ παραλαβόντ΄ ὄψον ἠγορασμένον    πότερ΄ ἀποδοῦναι σκευάσαντα μουσικῶς  διακόνου ΄ στ΄ οὐ τοῦ τυχόντοσ; β. ̔ηράκλεισ.  α. ὁ μάγειρός ἐσθ΄ ὁ τέλειος ἑτέρα διάθεσισ.  πολλὰς τέχνας λάβοις ἂν ἐνδόξους πάνυ,  ὧν τὸν μαθεῖν βουλόμενον ὀρθῶς οὐκ ἔνι  ταύταις προσελθεῖν εὐθύσ, ἀλλ΄ ἔμπροσθε δεῖ  ζωγραφίας ἧφθαι.  ταῦτα καὶ μαγειρικῆς  πρότερον μαθεῖν δεῖ τῆς τέχνης ἑτέρας τέχνασ.,   ὧν εἰδέναι σοι κρεῖττον ἦν μοι πρὶν λαλεῖν,  ἀστρολογικήν, γεωμετρικήν, ἰατρικήν.  τῶν ἰχθύων γὰρ τὰς δυνάμεις καὶ τὰς τέχνας  ἐντεῦθεν εἴσῃ· παρακολουθήσεις χρόνοισ,  πότ΄ ἄωρός ἐσθ΄ ἕκαστος ἢ πόθ΄ ὥριμοσ,  τῶν ἡδονῶν γὰρ μεγάλα τὰ διαστήματα·  ἐνίοτε κρείττων γίνεται θύννου βόαξ.  β. ἔστω. γεωμετρικῇ δὲ καὶ σοὶ πρᾶγμα τί;  α. τοὐπτάνιον ἡμεῖς σφαῖραν εἶναι τιθέμεθα  τοῦτο διελέσθαι καὶ τόπον λαβόνθ΄ ἕνα   μερίσαι κατ΄ εἶδος τῆς τέχνης ἐπιδέξια,  ἐκεῖθεν ἐνταῦθ΄ ἐστὶ μετενηνεγμένα.  β. οὗτοσ, πέπεισμαι, κἂν τὰ λοιπὰ μὴ λαλῇς  περὶ τῆς ἰατρικῆς δέ; α. τῶν γὰρ βρωμάτων  πνευματικὰ κἂν δύσπεπτα καὶ τιμωρίαν   ἔχοντ΄ ἔνι΄ ἔστιν, ὁ οὐ τροφήν. δειπνῶν δὲ πᾶσ·  τἀλλότρια γίνετ΄ ὀξύχειρ κοὐκ ἐγκρατήσ· τοῖς  δὴ τοιούτοις βρώμασιν τὰ φάρμακα  εὕρητ΄ ἐκεῖθεν, μεταφορὰ δ΄ ἐστὶν τέχνησ.   ἤδη τὸ μετὰ νοῦ καὶ τὸ συμμέτρως ἔχον  περὶ τακτικῆς ἕκαστα ποῦ τεθήσεται·  ἀριθμῷ τὸ πλῆθος εἰδέναι μαγειρικῆσ.  οὐδεὶς ἕτερός σοι πρὸς ἔμ΄ ἐκεῖ γραφήσεται.,  β. μίκρ΄ ἀντάκουσον ἐν μέρει κἀμοῦ. α. λέγε.  β. σὺ μηδὲν ἐνόχλει μήτε σαυτὸν μήτ΄ ἐμέ,  ἀπραγμόνως δὲ διαγενοῦ τὴν ἡμέραν. ὁ δὲ παρὰ τῷ νεωτέρῳ Φιλήμονι μάγειρος διδασκαλικὸς  τις εἶναι θέλει τοιαῦτά τινα λαλῶν   ἐάσαθ΄ οὕτως ὡς ἔχει.  τὸ πῦρ μόνον  ποιεῖτε τοῖς ὀπτοῖσι μήτ΄ ἀνειμένον τὸ.  γὰρ τοιοῦτ΄ οὐκ ὀπτόν, ἀλλ΄ ἑφθὸν ποιεῖ  μήτ΄ ὀξύ· κατακάει γὰρ ὅσ1΄ ἂν ἔξω λάβῃ  τοῦτο πάλιν, εἰς τὴν σάρκα δ΄ οὐκ ἐνδύεται.  μάγειρός ἐστιν οὐκ ἐὰν ζωμήρυσιν  ἔχων τις ἔλθῃ καὶ μάχαιραν πρός τινα,  οὐδ΄ ἄν τις εἰς τὰς λοπάδας ἰχθῦς ἐμβάλῃ,   ἀλλ΄ ἔστι τις φρόνησις ἐν τῷ πράγματι. ὁ δὲ παρὰ Διφίλῳ ἐν τῷ Ζωγράφῳ καὶ πρὸς οὓς ἐκμισθοῦν αὑτὸν δεῖ διδάσκει λέγων οὕτωσ·  οὐ μὴ παραλάβω σ1΄ οὐδαμοῦ, Δράκων, ἐγὼ  ἐπ΄ ἔργον, οὗ μὴ διατελεῖς τὴν ἡμέραν  τραπεζοποιῶν ἐν ἀγαθοῖς πολλοῖς χύδην,  οὐ γὰρ βαδίζω πρότερον ἂν μὴ δοκιμάσω   τίσ. ἐσθ΄ ὁ θύων ἢ πόθεν συνίσταται τὸ δεῖπνον ἢ κέκληκεν ἀνθρώπους τίνασ.   ἔστιν δ΄ ἁπάντων τῶν γενῶν μοι διαγραφή,  εἰς ποῖα μισθοῦν ἢ φυλάττεσθαί με δεῖ.  οἷον τὸ κατὰ τοὐμπόριον, εἰ βούλει, γένοσ.  ναύκληρος ἀποθύει τις εὐχήν, ἀποβαλὼν  τὸν ἱστὸν ἢ πηδάλια συντρίψας νεώσ,  ἢ φορτί΄ ἐξέρριψ΄ ὑπέραντλος γενόμενοσ·  ἀφῆκα τὸν τοιοῦτον οὐδὲν ἡδέως  ποιεῖ γὰρ οὗτοσ, ἀλλ΄ ὅσον νόμου χάριν   ὁμοῦ δὲ τοῖς σπονδαῖσι διαλογίζεται τοῖς συμπλέουσιν ὁπόσον ἐπιβάλλει μέρος  τιθείσ, τὰ θ΄ αὑτοῦ σπλάγχν΄ ἕκαστος ἐσθίει.  ἀλλ΄ ἕτερος εἰσπέπλευκεν ἐκ Βυζαντίου  τριταῖοσ, ἀπαθήσ, εὐπορηκώσ, περιχαρὴς  εἰς δέκ΄ ἐπὶ τῇ μνᾷ γεγονέναι καὶ δώδεκα,  λαλῶν τὰ ναῦλα καὶ τὰ δάνει΄ ἐρυγγάνων,  ἀφροδίσι΄ ὑπὸ κόλλοψι μαστροποῖς ποιῶν,  ὑπὸ τοῦτον ὑπέμυξ΄ εὐθὺς ἐκβεβηκότα,  τὴν δεξιὰν ἐνέβαλον, ἐμνήσθην Διὸς   σωτῆροσ, ἐμπέπηγα τῷ διακονεῖν.  τοιοῦτος ὁ τρόποσ, μειράκιον ἐρῶν πάλιν  τὰ πατρῷα βρύκει καὶ σπαθᾷ; πορεύομαι,  ἀπὸ συμβολῶν συνάγοντα, νὴ Δί΄, ἕτερά που  ἐνέβαλεν εἰς τὸν κέραμον ἐνευρημένα  τὰ κράσπεδ΄ ἀποθλιβέντα καὶ κεκραγότα·   ὀψάριον ἀγοραῖον ποιεῖν τίς  βούλεται;  ἐῶ βοᾶν πληγὰς γὰρ ἔτι προσλαμβάνειν   ἐλθόντα καὶ τὴν νύχθ΄ ὅλην διακονεῖν.  τὸ μισθάριον γὰρ ἂν ἀπαιτῇσ,  ἀμίδα μοι   ἔνεγκε πρῶτον  φησίν.  ὄξος ἡ φακῆ  οὐκ εἶχε.  πάλιν ᾔτησασ·  οἰμώξει μακρὰ  πρῶτος μαγείρων  φησίν. ἕτερα μυρία  τοιαῦτα καταλέξαιμ΄ ἄν. οὗ δὲ νῦν σ1΄ ἄγω,  πορνεῖόν ἐστιν, πολυτελῶς ̓αδώνια  ἄγουσ1΄ ἑταίρα μεθ΄ ἑτέρων πορνῶν χύδην  σαυτὸν ἀποσάξεις τόν τε κόλπον ἀποτρέχων. καὶ παρ΄ ̓αρχεδίκῳ δ΄ ἐν Θησαυρῷ ἄλλος σοφιστὴς  μαγειρίσκος τάδε λέγει·  πρῶτον ὠμῶν κειμένων  τῶν ἰχθύων πάρεισιν οἱ κεκλημένοι.   δίδου κατὰ χειρόσ.  τοὔψον οἰχήσει λαβών.  τὰς λοπάδας ἐπιθεὶς ἐπὶ τὸ πῦρ τοὺς ἄνθρακας  ἔρραν΄ ἐλαίῳ πάντα καὶ ποιῶ φλόγα,  ἐν ᾧ τὸ λάχανον αἵ τε τῶν παροψίδων  τὸν ἄνδρα δριμύτητες εὐφραίνουσί μου,  ἑφθὸν τὸν ἰχθὺν ἀποδίδωμ΄ ἔχοντα τοὺς   χυμοὺς ἐν αὑτῷ τήν τε τῆς ἅλμης ἀκμήν,  εἰς ἣν ἂν ἐμβάψαιτο πᾶς ἐλεύθεροσ.  ἐλᾳδίου κοτύλης τε παραναλωμένης  σέσωκ΄ ἐμοὶ τρίκλινα πεντήκοντ΄ ἴσωσ.  Φιλοστέφανος δ΄ ἐν Δηλίῳ καὶ ὀνόματα ἐνδόξων μαγείρων ἐν τοῖσδε καταλέγει·   εἰδώς σε πάντων διαφέροντα τῇ τέχνῃ  τῇ τ΄ ὀξύτητι μετὰ Θίβρωνα, Δαίδαλε,   τὸν ἐξ ̓αθηνῶν, τὸν καλούμενον Πέρασ,  δοὺς μισθὸν ὃν μ΄ ᾔτησας ἥκω δεῦρ΄ ἄγων. Σωτάδης δ΄, οὐχ ὁ τῶν ̓ιωνικῶν ᾀσμάτων ποιητὴς ὁ Μαρωνίτησ, ἀλλ΄ ὁ τῆς μέσης κωμῳδίασ, ποιεῖ καὶ αὐτὸς ἐν ̓εγκλειομέναις οὕτω γὰρ ἐπιγράφειΣϙ2 τὸ δρᾶμα τοιάδε μάγειρον λέγοντα·   καρῖδας ἔλαβον πρῶτον· ἀπεταγήνισα   ταύτας ἁπάσασ. γαλεὸς εἴληπται μέγασ·  ὤπτησα τὰ μέσα, τὴν δὲ λοιπὴν γρυμέαν  ἕψω ποιήσας τρῖμμα συκαμίνινον.   γλαύκου φέρω κεφάλαια παμμεγέθη δύο,  ἐν λοπάδι μεγάλῃ ταῦτα, λιτῶς προσαγαγὼν  χλόην, κύμινον, ἅλασ, ὕδωρ, ἐλᾴδιον.  λάβρακα μετὰ ταῦτ΄ ἐπριάμην καλὸν σφόδρα·  ἔσται δι΄ ἅλμης λιπαρὸς ἑφθὸς ἐν χλόῃ,  ἀποδοὺς ὅσ1΄ ἐστὶν ἀπ΄ ὀβελίσκων ὀπτανά.   τρίγλας καλὰς ἠγόρασα καὶ κίχλας καλάσ·  ἔρριψα ταύτας ἐπὶ τὸν ἄνθραχ΄ ὡς ἔχει  ἅλμῃ τε λιπαρᾷ παρατίθημ΄ ὀρίγανον.  ταύταις προσέλαβον σηπίας καὶ τευθίδασ·  ἀστεῖον ἑφθή τευθὶς ὠνθυλευμένη  καὶ πτερύγι΄ ἁπαλῶς σηπίας ὠπτημένα..  τριμμάτιον ᾠκείωσα τούτοις ἀνθινὸν παντοδαπόν. ἑψήτ΄ ἦν δὲ μετὰ ταύτας τινά·  ὀξυλίπαρον τούτοις ἔδωκα χυμίον.    γόγγρον ἐπὶ τούτοις ἐπριάμην παχὺν σφόδρα·  κατέπνιξ΄ ἐν ἅλμῃ τοῦτον εὐανθεστέρᾳ.  κωβίδι΄ ἄττα καὶ πετραῖα δή τινα  ἰχθύδια, τούτων ἀποκνίσας τὰ κρανία  ἐμόλυν΄ ἀλεύρῳ αὐτὰ τοιούτῳ τινὶ  πέμπω τε ταῖς καρῖσι τὴν αὐτὴν ὁδόν.  ἀμίαν τε χήραν, θηρίον καλὸν σφόδρα,  θρίοισι ταύτην ἅλις ἐλᾳδίῳ διεὶς  ἐσπαργάνωσα περιπάσας ὀρίγανον   ἐνέκρυψὰ θ΄ ὥσπερ δαλὸν εἰς πολλὴν τέφραν.  ἀφύην θ΄ ἅμ΄ αὐτῇ παρέλαβον Φαληρικὴν  εἷς κύαθος ἐνταῦθ΄ ὕδατος ἐπιχυθεὶς πολύ·  τεμὼν δὲ λεπτὴν τῆς χλόης καὶ πλείονα,  κἂν ᾖ δικότυλος λήκυθοσ, καταστρέφω.  τί λοιπόν; οὐδὲν ἄλλο. τοῦτ΄ ἐσθ΄ ἡ τέχνη,  οὐκ ἐξ ἀπογραφῆς οὐδὲ δι΄ ὑπομνημάτων. καὶ μαγείρων μὲν ἅλισ· περὶ δὲ τοῦ γόγγρου  λεκτέον. ̓αρχέστρατος μὲν γὰρ ἐν τῇ Γαστρονομίᾳ καὶ ὁπόθεν ἕκαστον μέρος αὐτοῦ δεῖ συνωνεῖσθαι διηγεῖται οὕτως   γόγγρου μὲν γὰρ ἔχεις κεφαλήν, φίλοσ, ἐν Σικυῶνι  πίονοσ, ἰσχυροῦ, μεγάλου καὶ πάντα τὰ κοῖλα· εἶτα  χρόνον πολὺν ἕψε χλόῃ περίπαστον ἐν ἅλμῃ  ἑξῆς τε περὶ τῶν κατ΄ ̓ιταλίαν τόπων διεξιὼν πάλιν ὁ καλὸς οὗτος περιηγητής φησιν  καὶ γόγγρος σπουδαῖος ἁλίσκεται, ὅστε τοσοῦτον  τῶν ἄλλων πάντων ὄψων κρατεῖ οὗτος ὅσον περ  θύννος ὁ πιότατος τῶν φαυλοτάτων κορακίνων. ̓́αλεξις ἐν ̔επτὰ ἐπὶ Θήβαισ·   γόγγρου δ΄ ὁμοῦ σωρευτὰ πιμελῆς μέλη  ὑπεργέμοντα.  ̓αρχέδικος δ΄ ἐν Θησαυρῷ παράγει τινὰ μάγειρον λέγοντα περὶ ὧν ὠψώνηκεν αὐτόσ·  δραχμῶν τριῶν γλαυκίσκον  γόγγρου κεφάλαια καὶ τὰ πρῶτα τεμάχια  δραχμῶν πάλιν πέντ΄· ὦ ταλαιπώρου βίου.  δραχμῆς τραχήλουσ· ἀλλὰ νὴ τὸν ἥλιον,  κἀμοὶ τράχηλον ἕτερον εἴ ποθεν λαβεῖν  ἦν καὶ πρίασθαι δυνατόν, ὃν ἔχω τοῦτον ἂν  πρὶν εἰσενεγκεῖν ταῦτα δεῦρ΄ ἀπηγξάμην   οὐδεὶς δεδιακόνηκεν ἐπιπονώτερον. ἅμα μὲν πρίασθαι πολλὰ καὶ πολλοῦ σφόδρα,  ἅμα δ΄ εἴ τι χρηστὸν ἀγοράσαιμ΄, ἀπωλλύμην.   κατέδοντ΄ ἐκεῖνοι, τοῦτο· πρὸς ἐμαυτὸν λέγω,   διαπυτιοῦσ1΄ οἶνον δὲ τοιοῦτον χαμαί.  οἴμοι. γαλεοί. ̔ικέσιος ἐν τοῖς περὶ ὕλης τῶν γαλεῶν βελτίονας εἶναι καὶ ἁπαλωτέρους τοὺς ἀστερίας  καλουμένουσ. ̓αριστοτέλης δὲ εἴδη αὐτῶν φησιν εἶναι πλείω, ἀκανθίαν, λεῖον, ποικίλον, σκύμνον, ἀλωπεκίαν, ῥίνην. Δωρίων δ΄ ἐν τῷ περὶ ἰχθύων τὸν ἀλωπεκίαν μίαν ἔχειν φησὶ λοφιὰν πρὸς τῷ οὐραίῳ, ἐπὶ δὲ τῆς ῥάχεως οὐδαμῶσ. ὁ δ΄ ̓αριστοτέλης ἐν πέμπτῳ ζῴων μορίων καὶ κεντρίνην φησί τινα γαλεὸν εἶναι καὶ νωτιδανόν.  ̓επαίνετος δ΄ ἐν ̓οψαρτυτικῷ ἐπινωτιδέα καλεῖ, χείρονα δ΄ εἶναι τὸν κεντρίνην καὶ δυσώδη. γνωρίζεσθαι δ΄ ἐκ τοῦ πρὸς τῇ πρώτῃ λοφιᾷ ἔχειν κέντρον τῶν ὁμοειδῶν οὐκ ἐχόντων οὔτε δὲ στέαρ  οὔτε πιμελὴν ἔχειν τοὺς ἰχθῦς τούτους διὰ τὸ χονδρώδεις εἶναι. ἰδίως δὲ ὁ ἀκανθίας τὴν καρδίαν ἔχει πεντάγωνον. τίκτει δ΄ ὁ γαλεὸς τὰ πλεῖστα τρία καὶ εἰσδέχεται τὰ γεννηθέντα εἰς τὸ στόμα καὶ πάλιν ἀφίησιν μάλιστα δ΄ ὁ ποικίλος καὶ ὁ ἀλωπεκίασ, οἱ δὲ λοιποὶ οὐκ ἔτι διὰ τὴν τραχύτητα. ̓αρχέστρατος δὲ ὁ τὸν αὐτὸν Σαρδαναπάλλῳ ζηλώσας βίον περὶ τοῦ ἐν ̔ρόδῳ γαλεοῦ λέγων τὸν αὐτὸν εἶναι ἡγεῖται τῷ παρὰ ̔ρωμαίοις  μετ΄ αὐλῶν καὶ στεφάνων εἰς τὰ δεῖπνα περιφερομένῳ ἐστεφανωμένων καὶ τῶν φερόντων αὐτὸν καλούμενόν τε ἀκκιπήσιον. ἀλλ΄ οὗτος μὲν μικρὸς καὶ μακρορυγχότερός ἐστι καὶ τῷ σχήματι τρίγωνος ἐκείνων μᾶλλον τούτων δ΄ ὁ εὐτελέστατος καὶ μικρότατος οὐχ ἧττον ̓αττικῶν χιλίων πιπράσκεται. ̓απίων δ΄ ὁ γραμματικὸς ἐν τῷ περὶ τῆς ̓απικίου τρυφῆς τὸν ἔλοπα καλούμενον τοῦτόν φησιν εἶναι τὸν ἀκκιπήσιον. ἀλλ΄ ὅ γε ̓αρχέστρατος περὶ τοῦ ̔ροδιακοῦ γαλεοῦ λέγων τοῖς ἑταίροις πατρικῶς πως συμβουλεύων φησίν·   ἐν δὲ ̔ρόδῳ γαλεὸν τὸν ἀλώπεκα· κἂν ἀποθνῄσκειν μέλλῃσ, ἂν μή σοι πωλεῖν θέλῃ, ἅρπασον αὐτόν·   ὃν καλέουσι Συρακόσιοι κύνα πίονα· κᾆτα  ὕστερον ἤδη πάσχ΄ ὅτι σοι πεπρωμένον ἐστίν.  τούτων τῶν ἐπῶν μνησθεὶς καὶ Λυγκεὺς ὁ Σάμιος ἐν τῇ πρὸς Διαγόραν ἐπιστολῇ φησιν καὶ δικαίως παρακελεύεσθαι τὸν ποιητὴν τῷ μὴ δυναμένῳ τιμὴν ἀριθμῆσαι ἀδικίᾳ κτήσασθαι τὴν ἐπιθυμίαν.  καὶ γὰρ τὸν Θησέα, φησί, γεγονότα καλὸν ὑπολαμβάνω τοῦ Τληπολέμου τὸν ἰχθὺν τοῦτον αὐτῷ παρασχόντος παρεσχηκέναι. Τιμοκλῆς δ΄ ἐν Δακτυλίῳ φησί·   γαλεοὺς καὶ βατίδας ὅσα τε τῶν γενῶν  ἐν ὀξυλιπάρῳ τρίμματι σκευάζεται. Γλαῦκοσ. ̓επίχαρμος ἐν ̔́ηβας γάμῳ·  σκορπίοι τε ποικίλοι σαῦροί τε, γλαῦκοι πίονεσ.  Νουμήνιος ἐν ̔αλιευτικῷ·   ὕκην ἢ κάλλιχθυν, ὁτὲ χρόμιν, ἄλλοτε δ΄ ὀρφὸν   ἢ γλαῦκον περόωντα κατὰ μνία σιγαλόεντα.  τὴν δὲ τοῦ γλαύκου κεφαλὴν ἐπαινῶν ὁ ̓αρχέστρατός φησιν  ἀλλά μοι ὀψώνει γλαύκου κεφαλὴν ἐν ̓ολύνθῳ  καὶ Μεγάροισ· σεμνῆς γὰρ ἁλίσκεται ἐν τενάγει γῆσ.   καὶ ̓αντιφάνης δ΄ ἐν Προβατεῖ φησιν   Βοιώτιαι μὲν ἐγχέλεισ, μῦς Ποντικοί,  θύννοι γλαῦκοι Μεγαρικοί, μαινίδες Καρύστιαι,   φάγροι δ΄ ̓ερετρικοί, Σκύριοι δὲ κάραβοι.  ὁ δ΄ αὐτὸς ἐν Φιλώτιδι καὶ ταῦτα λέγει·   οὐκοῦν τὸ μὲν γλαυκίδιον, ὥσπερ ἄλλοτε,  ἕψειν ἐν ἅλμῃ φημί.  Β. τὸ δὲ λαβράκιον;  α. ὀπτᾶν ὅλον. β. τὸν γαλεόν; α. ἐν ὑποτρίμματι  ζέσαι.  Β. τὸ δὲ ἐγχέλειον; α. ἅλεσ, ὀρίγανον.  ὕδωρ. β. ὁ γόγγροσ; α. ταὐτόν. β. ἡ βατίσ; α.  χλόη. β. πρόσεστι θύννου τέμαχοσ. α. ὀπτήσεισ. β.  κρέας  ἐρίφειον; α. ὀπτόν. β. θάτερον; α. τἀναντία.  β. ὁ σπλήν; α. σεσάχθω. β. νῆστισ;   Εὔβουλος Καμπυλίωνι· τὴν τ΄ εὐπρόσωπον λοπάδα    τοῦδε τοῦ θαλαττίου  Γλαύκου φέρουσαν εὐγενέστερον  λάβρακὰ θ΄ ἑφθὸν  ἅλμῃ μίαν. ̓αναξανδρίδης Νηρεῖ·  ὁ πρῶτος εὑρὼν πολυτελὲς τμητὸν μέγα  γλαύκου πρόσωπον τοῦ τ΄ ἀμύμονος δέμας  θύννου τὰ τ΄ ἄλλα βρώματ΄ ἐξ ὑγρᾶς ἁλὸς  Νηρεὺς κατοικεῖ τόνδε πάντα τὸν τόπον. ̓́αμφις ἐν ̔επτὰ ἐπὶ Θήβαισ·   γλαῦκοι δ΄ ὅλοι, ῥαχιστὰ κρανίων μέρη  εὔσαρκα.  καὶ ἐν Φιλεταίρῳ·   ἔχειν καθαρείως ἐγχελύδιόν τι καὶ  γλαυκινιδίου κεφάλαια καὶ λαβρακίου  τεμάχια.  ̓αντιφάνης δ΄ ἐν Κύκλωπι ὑπερακοντίζων τὸν τένθην ̓αρχέστρατόν φησιν   ἔστω δ΄ ἡμῖν κεστρεὺς τμητόσ,  νάρκη πνικτή, πέρκη σχιστή,  τευθὶς σακτή, συνόδων ὀπτόσ,  γλαύκου προτομή, γόγγρου κεφαλή,  βατράχου γαστήρ, θύννου λαγόνεσ,  βατίδος νῶτον, κέστρας ὀσφύσ,  ψητταρικίσκοσ, μαινίσ, καρίσ,  τρίγλη, φυκίσ·  τῶν τοιούτων μηδὲν ἀπέστω.   Ναυσικράτης Ναυκλήροισ· ..  δύο μέν, φασιν, ἁπαλοὶ καὶ καλοὶ  παῖδες θεοῦ τοῦ ναυτίλοισι πολλάκις  ἤδη φανέντος πελαγίοις ἐν ἀγκάλαισ,  ὃν καὶ τὰ θνητῶν φασιν ἀγγέλλειν πάθη.  β. Γλαῦκον λέγεισ. α. ἔγνωκασ. τὸν δὲ Γλαῦκον τὸν θαλάττιον δαίμονα Θεόλυτος μὲν ὁ Μηθυμναῖος ἐν τοῖς Βακχικοῖς ἔπεσιν ἐρασθέντα φησὶν ̓αρεάδνησ, ὅτ΄ ἐν Δίᾳ τῇ νήσῳ ὑπὸ Διονύσου ἡρπάσθη, καὶ βιαζόμενον ὑπὸ Διονύσου  ἀμπελίνῳ δεσμῷ ἐνδεθῆναι καὶ δεηθέντα ἀφεθῆναι εἰπόντα·  ̓ανθηδών νὺ τίς ἐστιν ἐπὶ πλευροῖο θαλάσσης  ἀντίον Εὐβοίης σχεδὸν Εὐρίποιο ῥοάων·  ἔνθεν ἐγὼ γένος εἰμί· πατήρ δέ με γείνατο Κωπεύσ.  Προμαθίδας δ΄ ὁ ̔ηρακλεώτης ἐν ἡμιάμβοις Πολύβου τοῦ ̔ερμοῦ καὶ Εὐβοίας τῆς Λαρύμνου γενεαλογεῖ τὸν Γλαῦκον. Μνασέας δ΄ ἐν τρίτῳ  τῶν Εὐρωπιακῶν ̓ανθηδόνος καὶ ̓αλκυόνης αὐτὸν γενεαλογεῖ. ναυτικὸν δὲ αὐτὸν καὶ κολυμβητὴν ἀγαθὸν γενόμενον Πόντιον καλεῖσθαι· ἁρπάσαντα  Σύμην τὴν ̓ιηλύσου καὶ Δωτίδος θυγατέρα ἀποπλεῦσαι εἰς τὴν ̓ασίαν καὶ τὴν ἐγγὺς τῆς Καρίας νῆσον ἔρημον οὖσαν κατοικίσαντα ἀπὸ τῆς γυναικὸς Σύμην αὐτὴν προσαγορεῦσαι. Εὐάνθης δ΄ ὁ ἐποποιὸς ἐν τῷ εἰς τὸν Γλαῦκον ὕμνῳ Ποσειδῶνος αὐτὸν υἱὸν εἶναι καὶ Ναΐδος νύμφης μιγῆναί τε ̓αρεάδνῃ ἐν Δίᾳ τῇ νήσῳ ἐρασθέντα, ὅτε ὑπὸ Θησέως κατελείφθη, ̓αριστοτέλης δ΄ ἐν τῇ Δηλίων πολιτείᾳ ἐν Δήλῳ κατοικήσαντα μετὰ τῶν Νηρηίδων τοῖς θέλουσι μαντεύεσθαι. Πόσσις  δ΄ ὁ Μάγνης ἐν τρίτῳ ̓αμαζονίδος τῆς ̓αργοῦς φησι δημιουργὸν γενέσθαι τὸν Γλαῦκον καὶ κυβερνῶντα αὐτήν, ὅτε ΄ ̓ιάσων μετὰ τῶν Τυρρηνῶν ἐμάχετο, μόνον ἄτρωτον γενέσθαι ἐν τῇ ναυμαχίᾳ· κατὰ δὲ Διὸς βούλησιν ἐν τῷ τῆς θαλάσσης βυθῷ ἀφανισθῆναι καὶ οὕτως γενέσθαι θαλάττιον δαίμονα ὑπὸ μόνου τε ̓ιάσονος θεωρηθῆναι. Νικάνωρ δὲ ὁ Κυρηναῖος ἐν Μετονομασίαις τὸν Μελικέρτην  φησὶ Γλαῦκον μετονομασθῆναι.  ἱστορεῖ δὲ περὶ αὐτοῦ καὶ ὁ Αἰτωλὸς ̓αλέξανδρος ἐν τῷ ἐπιγραφομένῳ ̔αλιεῖ, ὡς ὅτι  γευσάμενος βοτάνης  κατεποντώθη,  ἣν ̓ηελίῳ φαέθοντι  ἐν μακάρων νήσοισι λιτὴ φύει εἴαρι γαίη·  ἠέλιος δ΄ ἵπποις θυμήρεα δόρπον ὀπάζει   ὕλην αἰενάουσαν, ἵνα δρόμον ἐκτελέσωσιν  ἄτρυτοι, καὶ μὴ τιν΄ ἕλοι μεσσηγὺς ἀνίη. Αἰσχρίων δ΄ ὁ Σάμιος ἔν τινι τῶν ἰάμβων ̔́υδνης φησὶ τῆς Σκύλλου τοῦ Σκιωναίου κατακολυμβητοῦ θυγατρὸς τὸν θαλάσσιον Γλαῦκον ἐρασθῆναι. ἰδίως  δὲ καὶ περὶ τῆς βοτάνης λέγει, ἣν φαγὼν ἀθάνατος ἐγένετο   καὶ θεῶν ἄγρωστιν εὗρεσ, ἣν Κρόνος κατέσπειρε.  Νίκανδρος δ΄ ἐν τρίτῳ Εὐρωπίας Νηρέως ἐρώμενον τὸν Γλαῦκον ἱστορεῖ γενέσθαι, ὁ δ΄ αὐτὸς Νίκανδρος ἐν πρώτῳ Αἰτωλικῶν τὴν μαντικήν φησιν ̓απόλλωνα ὑπὸ Γλαύκου διδαχθῆναι· θηρῶντα δὲ  περὶ τὴν ̓ορείην ὄρος δὲ τοῦθ΄ ὑπάρχειν ὑψηλὸν ἐν Αἰτωλίᾳ λαγὼν θηρᾶσαι, ὃν λιποθυμοῦντα ὑπὸ τῆς διώξεως ἀπαγαγεῖν ἐπὶ κρήνῃ τινὶ καὶ τῇ παρακειμένῃ πόᾳ ἤδη ἀποψυχόμενον ἀπομάσσειν. ἀναζωπυρήσαντος δὲ τοῦ λαγὼ τῇ βοτάνῃ ἐπιγνόντα τῆς βοτάνης τὴν δύναμιν ἀπογεύσασθαι καὶ ἔνθεον γενόμενον ἐπιγενομένου χειμῶνος κατὰ Διὸς βούλησιν εἰς τὴν θάλασσαν αὑτὸν ἐκρῖψαι. ̔ηδύλος δ΄ ὁ Σάμιος ἢ ̓αθηναῖος Μελικέρτου φησὶν ἐρασθέντα τὸν Γλαῦκον ἑαυτὸν ῥῖψαι εἰς τὴν θάλατταν. ̔ηδύλη δ΄ ἡ τοῦ ποιητοῦ τούτου  μήτηρ, Μοσχίνης δὲ θυγάτηρ τῆς ̓αττικῆς ἰάμβων ποιητρίασ, ἐν τῇ ἐπιγραφομένῃ Σκύλλῃ ἱστορεῖ  τὸν Γλαῦκον ἐρασθέντα Σκύλλης ἐλθεῖν αὐτῆς εἰς τὸ ἄντρον ἢ κόγχους δωρήματα  φέροντα  ̓ερυθραίης ἀπὸ πέτρησ,  ἢ τοὺς ἀλκυόνων παῖδας ἔτ΄ ἀπτερύγουσ,  τῇ νύμφῃ δύσπιστος ἀθύρματα, δάκρυ δ΄ ἐκείνου  καὶ Σειρὴν γείτων παρθένος οἰκτίσατο   ἀκτὴν γὰρ κείνην ἀπενήχετο καὶ τὰ σύνεγγυς  Αἴτνησ. γναφεύσ. Δωρίων ἐν τῷ περὶ ἰχθύων τὸ ἐκ τῆς ἑψήσεως τοῦ γναφέως ὑγρόν φησι πάντα σπῖλον καθαίρειν. μνημονεύει δ΄ αὐτοῦ καὶ ̓επαίνετος ἐν ̓οψαρτυτικῷ. ἔγχελυσ. τῶν θαλασσίων ἐγχέλεων μνημονεύει ̓επίχαρμος ἐν Μούσαισ·  Δωρίων δ΄ ἐν τῷ περὶ ἰχθύων μνημονεύων καὶ τῶν ἀπὸ τῆς Κωπαΐδος  τὰς Κωπαΐδας ἐπαινεῖ γίνονται δ΄ αὗται ὑπερμεγέθεισ, φησὶ γοῦν ̓αγαθαρχίδης ἐν ἕκτῃ Εὐρωπιακῶν τὰς ὑπερφυεῖς τῶν Κωπαΐδων ἐγχέλεων ἱερείων τρόπον στεφανοῦντας καὶ κατευχομένους οὐλὰς τ΄ ἐπιβάλλοντας θύειν τοῖς θεοῖς τοὺς Βοιωτούσ· καὶ πρὸς τὸν ξένον τὸν διαποροῦντα τὸ τοῦ ἔθους παράδοξον καὶ πυνθανόμενον ἓν μόνον εἰδέναι φῆσαι τὸν Βοιωτὸν φάσκειν τε ὅτι δεῖ τηρεῖν τὰ προγονικὰ νόμιμα καὶ ὅτι μὴ καθήκει τοῖς ἄλλοις ὑπὲρ αὐτῶν ἀπολογίζεσθαι. οὐ χρὴ  θαυμάζειν εἰ ἱερείων τρόπον ἐγχέλεις θύονται, ὁπότε καὶ ̓αντίγονος ὁ Καρύστιος ἐν τῷ περὶ λέξεως τοὺς ̔αλαιέας λέγει θυσίαν ἐπιτελοῦντας  τῷ Ποσειδῶνι ὑπὸ τὴν τῶν θύννων ὥραν, ὅταν εὐαγρήσωσι, θύειν τῷ θεῷ τὸν πρῶτον ἁλόντα θύννον, καὶ τὴν θυσίαν ταύτην καλεῖσθαι θυνναῖον. καὶ τάριχοι δὲ παρὰ Φασηλίταις ἀποθύονται. ̔ηρόπυθος γοῦν ἐν ̔̀ ̔́ωροις Κολοφωνίων περὶ τῆς κτίσεως ἱστορῶν τῆς Φασήλιδός φησιν ὅτι Λάκιος ὁ τὴν ἀποικίαν στείλας μισθὸν ἔδωκε τοῦ τόπου Κυλάβρᾳ ποιμένι νέμοντι πρόβατα ταρίχουσ, ἐκείνου  τοῦτο αἰτήσαντοσ. προθέντος γὰρ αὐτῷ τοῦ Λακίου λαβεῖν τοῦ χωρίου ἢ ἄλφιτα ἢ ταρίχους εἵλετο ὁ Κυλάβρας τοὺς ταρίχουσ· καὶ διὰ τοῦτο οἱ Φασηλῖται ἀνὰ πᾶν ἔτος τῷ Κυλάβρᾳ ἔτι καὶ νῦν ἔτι καὶ νῦν τάριχον θύουσι. Φιλοστέφανος δ΄ ἐν τῷ πρώτῳ περὶ τῶν ἐν τῇ ̓ασίᾳ πόλεων οὕτως γράφει·  Λάκιον τὸν ̓αργεῖον ἕνα τῶν σὺν Μόψῳ ἀφικομένων, ὅν τινες  μὲν Λίνδιον εἶναι λέγουσιν, ἀδελφὸν δὲ ̓αντιφήμου τοῦ Γέλαν οἰκίσαντοσ, εἰς τὴν Φασήλιδα ὑπὸ Μόψου μετ΄ ἀνδρῶν πεμφθέντα κατά τινα λόγον Μαντοῦς τῆς Μόψου μητρόσ, ὅτε αἱ πρύμναι τῶν ἰδίων νηῶν συνέβαλον καὶ συνεθραύσθησαν κατὰ Χελιδονίας τῶν μετὰ τοῦ Λακίου διὰ τὸ ὑστερεῖν αὐτῶν νυκτὸς προσβαλόντων ἀγοράσαι δ΄ αὐτὸν τὴν γῆν λέγεται, οὗ ἡ πόλις νῦν ἐστι, καθὰ ἡ Μαντὼ προεῖπε, παρὰ Κυλάβρα τινὸς δόντα  τάριχον τοῦτον γὰρ ἑλέσθαι λαβεῖν αὐτὸν ἀφ΄ ὧν ἦγον. ὅθεν κατ΄ ἐνιαυτὸν τοὺς Φασηλίτας τῷ Κυλάβρᾳ θύειν τάριχον τιμῶντας ὡς ἥρωα.  περὶ  δὲ τῶν ἐγχέλεων ̔ικέσιός φησιν ἐν τοῖς περὶ ὕλης ὡς αἱ ἐγχέλεις εὐχυλότεραι πάντων εἰσὶν ἰχθύων καὶ ὅτι εὐστομαχίᾳ διαφέρουσι τῶν πλείστων πλήσμιαι γάρ εἰσι καὶ πολύτροφοι, ἐν δὲ τοῖς ταρίχεσι τὰς Μακεδονικὰς ἐγχέλεις κατατάττει. ̓αριστοτέλης δὲ χαίρειν φησὶ τὰς ἐγχέλεις καθαρωτάτῳ ὕδατι. ὅθεν τοὺς ἐγχελυοτρόφους καθαρὸν αὐταῖς ἐπιχεῖν πνίγεσθαι γὰρ ἐν τῷ θολερῷ. διὸ καὶ οἱ θηρεύοντες θολοῦσι τὸ ὕδωρ ἵνα ἀποπνίγωνται. λεπτὰ γὰρ ἔχουσαι τὰ βράγχια αὐτίκα ὑπὸ τοῦ θολοῦ τοὺς πόρους ἐπιπωματίζονται.  ὅθεν κἀν τοῖς χειμῶσιν ὑπὸ τῶν πνευμάτων ταραττομένου τοῦ τοῦ ὕδατος ἀποπνίγονται. ὀχεύονται δὲ συμπλεκόμεναι κᾆτ΄  ἀφιᾶσι γλινῶδες ἐξ αὑτῶν, ὃ γενόμενον ἐν τῇ ἰλύι ζωογονεῖται, λέγουσι δὲ οἱ ἐγχελυοτρόφοι καὶ ὡς νυκτὸς μὲν νέμονται, ἡμέρας δ΄ ἐν τῇ ἰλύι ἀκινητίζουσι ζῶσί τε τὸ ἐπὶ πολὺ ἐπὶ ὀκτὼ ἔτη. ἐν ἄλλοις δὲ πάλιν ὁ ̓αριστοτέλης ἱστορεῖ γίνεσθαι αὐτὰς οὔτε ᾠοτοκούσας οὔτε ζωοτοκούσας ἀλλ΄ οὐδὲ ἐξ ὀχείασ, ἀλλ΄ ἐν τῷ βορβόρῳ καὶ τῇ ἰλύι σήψεως γινομένησ·  καθάπερ καὶ ἐπὶ τῶν καλουμένων τῆς γῆς ἐντέρων λέγεται, διὸ καὶ ̔́ομηρον τῆς τῶν ἰχθύων φύσεως χωρίζοντα τάδε εἰπεῖν  τείροντ΄ ἐγχέλυές τε καὶ ἰχθύες οἱ κατὰ δίνασ.  ̓επικούρειος δέ τις εἰκαδιστὴς τῶν συνδειπνούντων ἡμῖν ἐγχέλυος παρατεθείσης  πάρεστιν, ἔφη, ἡ τῶν δείπνων ̔ελένη· ἐγὼ οὖν Πάρις ἔσομαι.  καὶ χεῖρας μήπω τινὸς ἐκτετακότος ἐπ΄ αὐτὴν ἐπιβαλὼν ἐψίλωσε τὸ πλευρὸν ἀπάγων εἰς ἄκανθαν.  ὁ δ΄ αὐτὸς οὗτος πλακοῦντός ποτε θερμοῦ παρατεθέντος καὶ πάντων ἀπεχομένων ἐπιφωνήσασ·   τοῦ δ΄ ἐγὼ ἀντίος εἶμι, καὶ εἰ πυρὶ χεῖρας ἔοικε,  προπετῶς ἐπιβαλὼν καὶ καταπιὼν φλεγόμενος ἐξεφέρετο. καὶ ὁ Κύνουλκος ἔφη· ἀποφέρεται τὸ ἆθλον ἐκ τῆς βρογχοπαρατάξεως ὁ λάροσ.  καὶ περὶ τῆς ἐγχέλυος δ΄ ̓αρχέστρατος οὕτως ἱστορεῖ  ἔγχελυν αἰνῶ μὲν πᾶσαν, πολὺ δ΄ ἐστὶ κρατίστη  ̔ρηγίου ἀντιπέρας πορθμοῦ· ληφθεῖσα θαλάσσης   ἔνθα σὺ τῶν ἄλλων πάντων, Μεσσήνιε, θνητῶν  βρῶμα τιθεὶς τοιόνδε διὰ στόματος πλεονεκτεῖσ,  οὐ μὴν ἀλλὰ κλέος γ΄ ἀρετῆς μέγα κάρτα φέρουσι  Κωπαῖαι καὶ Στρυμόνιαι· μεγάλαι τε γάρ εἰσι  καὶ τὸ πάχος θαυμασταί. ὅλως δ΄ οἶμαι βασιλεύει   πάντων τῶν περὶ δαῖτα καὶ ἡδονῇ ἡγεμονεύει  ἔγχελυσ, ἣ φύσει ἐστὶν ἀπήρινος μόνος ἰχθύς   ̔ομήρου δὲ εἰπόντος  τείροντ΄ ἐγχέλυές τε καὶ ἰχθύες  ἀκολούθως ἐποίησε καὶ ̓αρχίλοχοσ·   πολλὰς δὲ τυφλὰς ἐγχέλυας ἐδέξω. οἱ δ΄ ̓αττικοί, καθὼς Τρύφων φησί, τὰς ἑνικὰς χρήσεις ἐπιστάμενοι διὰ τοῦ υ τὰς πληθυντικὰς οὐκ ἔτι ἀκολούθως ἐπιφέρουσιν. ὁ γοῦν ̓αριστοφάνης ἐν μὲν ̓αχαρνεῦσι·  σκέψασθε φησί παῖδες τὴν κρατίστην ἔγχελυν.  καὶ ἐν Λημνίαισ·   ἔγχελυν Βοιωτίαν.  τὴν δ΄ εὐθεῖαν ἐν Δαιταλεῦσι·   καὶ λεῖος ὥσπερ ἔγχελυσ. καὶ Κρατῖνος ἐν Πλούτοισ·   θύννοσ, ὀρφώσ, γλαῦκοσ, ἔγχελυσ, κύων. τὰς μέντοι πληθυντικὰς οὐκ ἔθ΄ ὁμοίως τῷ ποιητῇ. ̓αριστοφάνης ̔ιππεῦσιν·   ὅπερ γὰρ οἱ τὰς ἐγχέλεις θηρώμενοι πέπονθας καὶ δευτέραις Νεφέλαισ·  τὰς εἰκοῦς τῶν ἐγχέλεων τὰς ἐμὰς μιμούμενοι., ἐν Σφηξὶ δ΄ ἡ δοτική·  οὐ χαίρω δὲ βατίσιν, οὐδ΄ ἐγχέλεσιν.  Στράττις δ΄ ἐν Ποταμίοις ἔφη·   ἐγχέλεων ἀνεψιόσ.   Σημωνίδης δ΄ ἐν ἰάμβοισ·   ὥσπερ ἔγχελυς κατὰ γλοιοῦ.  καὶ τὴν αἰτιατικὴν   ἐρῳδιὸς γὰρ ἔγχελυν Μαιανδρίην  τρίορχον εὑρὼν ἐσθίοντ΄ ἀφείλετο. ̓αριστοτέλης δ΄ ἐν τοῖς περὶ ζῴων διὰ τοῦ ι ἔγχελις εἴρηκεν. ὅταν δ΄ ̓αριστοφάνης ἐν ̔ιππεῦσι λέγῃ·   ὅπερ γὰρ οἱ τὰς ἐγχέλεις θηρώμενοι πέπονθας  ὅταν γὰρ ἡ λίμνη καταστῇ, λαμβάνουσιν οὐδὲν,   ἐὰν δ΄ ἄνω τε καὶ κάτω τὸν βόρβορον κυκῶσιν,  αἱροῦσι· καὶ σὺ λαμβάνεισ, ἢν τὴν πόλιν ταράττῃσ,  σαφῶς δηλοῖ ὅτι ἡ ἔγχελυς ἐκ τῆς ἰλύος λαμβάνεται, ἔνθεν καὶ τοὔνομα εἰς ς ἐπερατώθη. καὶ ὁ ποιητὴς οὖν θέλων δηλῶσαι τὸ εἰς βάθος τοῦ ποταμοῦ καιόμενον οὕτως ἔφη·   τείροντ΄ ἐγχέλυές τε καὶ ἰχθύεσ.  ἰδικώτερον δὲ καὶ κατ΄ ἐξαίρετον ἐγχέλυεσ, ἵνα καὶ  τὸ βάθος τοῦ κεκαυμένου ὕδατος δηλώσῃ. ̓αντιφάνης δὲ ἐν Λύκωνι κωμῳδῶν τοὺς Αἰγυπτίους φησίν  τὰ τ΄ ἄλλα δεινούς φασι τοὺς Αἰγυπτίους  εἶναι τὸ νομίσαι τ΄ ἰσόθεον τὴν ἔγχελυν  πολὺ τῶν θεῶν γάρ ἐστι τιμιωτέρα.  τῶν μὲν γὰρ εὐξαμένοισιν ἔσθ΄ ἡμῖν τυχεῖν,  τούτων δὲ δραχμὰς τοὐλάχιστον δώδεκα  ἢ πλέον ἀναλώσασιν ὀσφρέσθαι μόνον  οὕτως ἔσθ΄ ἅγιον παντελῶς τὸ θηρίον.   ̓αναξανδρίδης δ΄ ἐν Πόλεσι πρὸς τοὺς Αἰγυπτίους ἀποτεινόμενος τὸν λόγον φησίν   οὐκ ἂν δυναίμην συμμαχεῖν ὑμῖν ἐγώ·  οὔτ΄ οἱ τρόποι γὰρ ὁμονοοῦσ1΄ οὔτ΄ οἱ νόμοι  ἡμῶν, ἀπ΄ ἀλλήλων δὲ διέχουσιν πολύ.  βοῦν προσκυνεῖσ, ἐγὼ δὲ θύω τοῖς θεοῖσ·  τὴν ἔγχελυν μέγιστον ἡγεῖ δαίμονα,  ἡμεῖς δὲ τῶν ὄψων μέγιστον παρὰ πολὺ   οὐκ ἐσθίεις ὕει΄, ἐγὼ δὲ γ΄ ἥδομαι  μάλιστα τούτοισ· κύνα σέβεισ, τύπτω δ΄ ἐγώ,  τοὔψον κατεσθίουσαν ἡνίκ΄ ἂν λάβω.  τοὺς ἱερέας ἐνθάδε μὲν ὁλοκλήρους νόμος  εἶναι, παρ΄ ὑμῖν δ΄, ὡς ἔοικ΄, ἀπηργμένουσ.  τὸν αἰέλουρον κακὸν ἔχοντ΄ ἐὰν ἴδῃς  κλαίεισ, ἐγὼ δ΄ ἥδιστ΄ ἀποκτείνας δέρω.  δύναται παρ΄ ὑμῖν μυγαλῆ, παρ΄ ἐμοὶ δὲ γ΄ οὔ.  Τιμοκλῆς δ΄ ἐν Αἰγυπτίοις   πῶς ἂν μὲν οὖν σώσειεν ἶβις ἢ κύων;  ὅπου γὰρ εἰς τοὺς ὁμολογουμένους θεοὺς  ἀσεβοῦντες οὐ διδόασιν εὐθέως δίκην,  τίν΄ αἰελούρου βωμὸς ἐπιτρίψειεν ἄν; ὅτι δ΄ ἤσθιον τὰς ἐγχέλεις καὶ μετὰ τεύτλων ἐντυλίξαντες πολὺ μέν ἐστι καὶ παρὰ τοῖς ἀρχαίοις κωμικοῖσ, καὶ Εὔβουλος δέ φησιν ἐν ̓ηχοῖ·   νύμφα ἀπειρόγαμος τεύτλῳ περὶ σῶμα καλυπτὰ  λευκόχρως παρέσται, ἔγχελυσ, ὦ μέγα μοι μέγα σοι φάος ὅσσον ἐναργέσ.   καὶ ἐν ̓́ιωνι·   μετὰ ταῦτα θύννων μεγαλόπλουτ΄ ἐπεισέπλει  ὑπογάστρι΄ ὀπτῶν αἵ τ΄ ἐχιδνοσώματοι  Βοιώτιαι παρῆσαν ἐγχέλεις θεαὶ  τεῦτλ΄ ἀμπεχόμεναι.  καὶ ἐν Μηδείᾳ·  τεῦτλ΄ ἀμπεχομένης παρθένου Βοιωτίας  Κωπᾷδοσ· ὀνομάζειν γὰρ αἰδοῦμαι θεάν.  ὅτι δὲ καὶ αἱ Στρυμόνιαι ἐγχέλεις δι΄ ὀνόματος ἦσάν φησιν ἐν Θαμύρᾳ ̓αντιφάνησ·   καὶ σοῦ γ΄ ἐπώνυμός τις ἐν φήμαις βροτῶν  Θρῇκας κατάρδων ποταμὸς ὠνομασμένος   Στρυμών, μεγίστας ἐγχέλεις κεκτημένοσ.  καὶ περὶ τὸν Εὐλέα δὲ ποταμὸν οὗ μνημονεύει ̓αντίμαχος ἐν ταῖς ἐπιγραφομέναις Δέλτοις οὕτωσ·   ἐλθὼν Εὐλῆος πηγὰς ἔπι δινήεντος  Δημήτριος ὁ Σκήψιος ἐν ἑκκαιδεκάτῃ τοῦ Τρωικοῦ διακόσμου ἐγχέλεις φησὶ διαφόρους γίνεσθαι. ἔλοψ. προείρηται μέν τινα περὶ αὐτοῦ· ἀλλὰ καὶ ̓αρχέστρατός φησι τάδε περὶ αὐτοῦ·   τὸν δ΄ ἔλοπ΄ ἔσθε μάλιστα Συρακούσαις ἐνὶ κλειναῖσ, τόν γε κρατιστεύονθ΄. οὗτος γὰρ αὖ ἐστιν ἐκεῖθεν  τὴν ἀρχὴν γεγονώσ· ὥσθ΄ ἡνίκ΄ ἂν ἢ περὶ νήσους   ἢ περὶ τὴν ̓ασίην που ἁλῷ γῆν ἢ περὶ Κρήτην,  λεπτὸς καὶ στερεὸς καὶ κυματοπλὴξ ἀφικνεῖται. ἐρυθρῖνοσ. ̓αριστοτέλης ἐν τῷ περὶ ζῴων καὶ Σπεύσιππος παραπλήσιά. φησιν εἶναι φάγρον, ἐρυθρῖνον, ἥπατον. τὰ παραπλήσια εἴρηκε καὶ  Δωρίων ἐν τῷ περὶ ἰχθύων. Κυρηναῖοι δὲ ὕκην τὸν ἐρυθρῖνον καλοῦσιν, ὡς Κλείταρχός φησιν ἐν Γλώσσαισ. ἐγκρασίχολοι. καὶ τούτων μέμνηται ̓αριστοτέλης ὡς μικρῶν ἰχθυδίων ἐν τῷ περὶ ζωικῶν. Δωρίων δὲ ἐν τῷ περὶ ἰχθύων τῶν ἐγκρασιχόλους ἐν τοῖς ἑψητοῖς μέμνηται εἰπὼν οὕτωσ··  ἑψητοὺς εἶναι μὲν δεῖ ἐγκρασιχόλους ἢ ἴωπας ἢ ἀθερίνας ἢ κωβιονς ἢ τριγλίδας μικρὰς σηπίδιά τε καὶ τευθίδια καὶ καρκίνια.   ἑψητόσ. ἐπὶ τῶν λεπτῶν ἰχθυδίων. ̓αριστοφάνης ἐν ̓αναγύρῳ·   οὐχ ἑψητῶν λοπάς ἐστιν. ̓́αρχιππος ̓ιχθύσι·   καὶ τὴν μὲν ἀφύην καταπέπωκεν ἐντυχὼν  ἑψητόσ. Εὔπολις Αἰξὶν  ὦ Χάριτεσ, αἷσι μέλουσιν ἑψητοί.  Εὔβουλος ἐν Προσουσίᾳ ἢ Κύκνῳ ·   ἀγαπῶν τε κἂν ἑψητὸν ἐν τεύτλοις ἕνα  διὰ δωδεκάτης ἑψόμενον ἡμέρας ἴδῃ.  ̓́αλεξις ἐν ̓απεγλαυκωμένῳ·   καὶ γὰρ ἑψητοί τινες  παρῆσαν ἡμῖν δαιδαλεῖοί πωσ.  τὰ γὰρ καλὰ πάντα Δαιδάλου καλοῦσιν ἔργα. καὶ πάλιν   τῶν οὖν κορακίνων πεῖραν οὐχὶ λαμβάνεις  οὐδὲ τριχίδων οὐδ΄ οἷον ἑψητῶν τινῶν;  πληθυντικῶς δὲ λέγουσιν ἑψητοὺς κατὰ τὸ πλεῖστον. ̓αριστοφάνης Δράμασιν ἢ Νιόβῳ·   οὐδὲν μὰ Δί΄ ἐρῶ λοπάδος ἑψητῶν.  Μένανδρος Περινθίᾳ·  τὸ παιδίον δ΄ εἰσῆλθεν ἑψητοὺς φέρον. ἑνικῶς δὲ Νικόστρατος ἐν ̔ησιόδῳ·   βεμβράδ΄, ἀφύην, ἑψητόν.  Ποσείδιππος ̓αποκλειομένῃ·   ἑψητὸν ἀγοράζειν τινά.  ἐν δὲ τῇ ἐμῇ Ναυκράτει ἑψητοὺς καλοῦσιν ἰχθύδια ὑπολειπόμενα ἐν ταῖς διώρυξιν, ὅταν ὁ Νεῖλος ὑποπαύηται τῆς πληρώσεωσ. ἥπατος ἢ λεβίασ. Διοκλῆς τοῦτόν φησι τῶν πετραίων εἶναι·  Σπεύσιππος δ΄ ὅμοιον φάγρῳ τὸν ἥπατον. ἐστὶ δὲ μονήρησ, ὥς φησιν ̓αριστοτέλησ, σαρκοφάγος τε καὶ καρχαρόδουσ, τὴν χροιὰν μὲν μέλασ, ὀφθαλμοὺς δὲ μείζονας ἢ καθ΄ αὑτὸν ἔχων, καρδίαν τρίγωνον λευκήν.  ̓αρχέστρατος δ΄ ὁ τῶν δείπνων λοχαγός φησιν    καὶ λεβίαν λαβέ, Μόσχε, τὸν ἥπατον ἐν περικλύστῳ  Δήλῳ καὶ Τήνῳ. ἠλακατῆνεσ. Μνησίμαχος ̔ιπποτρόφῳ·   σκόμβροσ,  θύννοσ, κωβιόσ, ἠλακατῆνεσ.  εἰσὶ δὲ κητώδεισ, ἐπιτήδειοι εἰς ταριχείαν. Μένανδρος Κόλακί φησι·   κωβιόσ, ἠλακατῆνεσ,  κυνὸς οὐραῖον.  Μνασέας δὲ ὁ Πατρεύς φησι· ἰχθύος δὲ γίνεται καὶ ̔ησυχίας τῆς ἀδελφῆς Γαλήνη καὶ Μύραινα καὶ ̓ηλακατῆνεσ.   θύννοσ. τοῦτόν φησιν ̓αριστοτέλης εἰσπλεῖν εἰς τὸν Πόντον ἐχόμενον τῆς γῆσ· ἐν τῷ δεξιῷ ὀφθαλμῷ βλέπειν, τῷ γὰρ εὐωνύμῳ ἀμβλυωπεῖν. ἔχει δ΄ ὑπὸ τὰ πτερύγια τὸν λεγόμενον οἶστρον. χαίρει δὲ ἀλέᾳ· διὸ καὶ πρὸς τὴν ἄμμον πρόσεισι. γίνεται δὲ ἐδώδιμος ὅταν τοῦ οἴστρου παύσηται, μίσγεται δὲ μετὰ τὴν φωλείαν, ὥς φησι Θεόφραστοσ, καὶ ἕως μὲν ἂν ἔχῃ μικρὰ τὰ κυήματα,  δυσάλωτοσ, ὅταν δὲ μείζω γένηται, διὰ τὸν οἴστρου ἁλίσκεται. φωλεύει δὲ ὁ θύννος καίτοι πολυαίματος ὤν. ̓αρχέστρατος δέ φησιν  ἀμφὶ δὲ τὴν ἱεράν τε καὶ εὐρύχορον Σάμον ὄψῃ  θύννον ἁλισκόμενον σπουδῇ μέγαν, ὃν καλέουσιν   ὄρκυν, ἄλλοτε δ΄ αὖ κῆτοσ. τούτου δὲ θέρευς χρὴ  ὀψωνεῖν ἃ πρέπει ταχέως καὶ μὴ περὶ τιμῆς   ἐστὶ δὲ γενναῖος Βυζαντίῳ ἔν τε Καρύστῳ· ἐν Σικελῶν δὲ κλυτῇ νήσῳ Κεφαλοιδὶς ἀμείνους  πολλῷ τῶνδε τρέφει θύννους καὶ Τυνδαρὶς ἀκτή.  ἂν δὲ ποτ΄ ̓ιταλίας ἱερᾶς ̔ιππώνιον ἔλθῃς  Περσεφόνης ἕδος εὐστεφάνου, πολὺ δή, πολὺ πάντων  ἐνταῦθ΄ εἰσὶν ἄριστοι ἔχουσί τε τέρματα νίκησ,  οἱ δ΄ ἐπὶ τῶνδε τόπων πεπλανημένοι εἰσὶν ἐκεῖθεν  πολλὰ περάσαντες πελάγη βρυχίου διὰ πόντου   ὥστ΄ αὐτοὺς ἡμεῖς θηρεύομεν ὄντας ἀώρουσ. ΄ ̓ωνομάσθη δὲ θύννος ἀπὸ τοῦ θύειν τε καὶ ὁρμᾶν. ὁρμητικὸς γὰρ ὁ ἰχθὺς διὰ τὸ ἔχειν κατά τινα ὥραν οἶστρον ἐπὶ τῆς κεφαλῆσ, ὑφ΄ οὗ φησιν ὁ ̓αριστοτέλης αὐτὸν ἐξελαύνεσθαι γράφων οὕτωσ· οἱ δὲ θύννοι καὶ οἱ ξιφίαι οἰστρῶσι περὶ κυνὸς ἐπιτολήν· ἔχουσι γὰρ ἀμφότεροι τηνικαῦτα παρὰ  τὰ πτερύγια οἱονεὶ σκωλήκιον τὸν καλούμενον οἶστρον, ὅμοιον μὲν σκορπίῳ, μέγεθος δ΄ ἡλίκον ἀράχνησ, τοῦτο δὲ ποιεῖ αὐτοὺς ἐξάλλεσθαι οὐκ ἔλαττον τοῦ δελφῖνοσ· καὶ τοῖς πλοίοις πολλάκις ἐμπίπτουσι.  καὶ Θεοδωρίδας δέ φησι·   θύννοι τε διοιστρήσοντι Γαδείρων δρόμον.  Πολύβιος δ΄ ὁ Μεγαλοπολίτης ἐν τετάρτῃ καὶ τριακοστῇ τῶν ἱστοριῶν περὶ τῆς ἐν ̓ιβηρίᾳ Λυσιτανίας χώρας διαλεγόμενός φησιν ὅτι βάλανοί εἰσι κατὰ βάθος ἐν τῇ αὐτόθι θαλάττῃ πεφυτευμέναι, ὧν τὸν καρπὸν σιτουμένους τοὺς θύννους πιαίνεσθαι.  διόπερ οὐκ ἂν ἁμάρτοι τις λέγων ὗς εἶναι θαλαττίους τοὺς θύννουσ. εἰσὶν γὰρ οἱ θύννοι οἷον ὕεσ, ἀπὸ τῶν βαλάνων αὐξανόμενοι,  ἐπαινεῖται δὲ τοῦ ἰχθύος τούτου τὰ ὑπογάστρια, ὡς καὶ Εὔβουλός φησιν ἐν ̓́ιωνι·   μετὰ ταῦτα θύννων μεγαλόπλουτ΄ ἐπεισέπλει  ὑπογάστρι΄ ὀπτῶν. ̓αριστοφάνης Λημνίαισ·   οὐκ ἔγχελυν Βοιωτίαν, οὐ γλαῦκον, οὐχὶ θύννου  ὑπογάστριον.  Στράττις ̓αταλάντῃ·  ὑπογάστριον θύννου τι κἀκροκώλιον   δραχμῆς ὕειον. ἐν δὲ Μακεδόσιν  ὑπογάστριά θ΄ ἡδέα θύννων. ̓́εριφος Μελιβοίᾳ·   ταῦτα γὰρ οἱ πένητες οὐκ ἔχοντες ἀγοράσαι  ὑπογάστριον θύννακος οὐδὲ κρανίον  λάβρακος οὐδὲ γόγγρον οὐδὲ σηπίασ,  ἃς οὐδὲ μάκαρας ὑπερορᾶν οἶμαι θεούσ. ὅταν δὲ καὶ Θεόπομπος ἐν Καλλαίσχρῳ λέγῃ·   ἰχθύων δὲ δὴ  ὑπογάστρι΄Σϙ2, ὦ Δάματερ,   παρατηρητέον ὅτι ἐπὶ ἰχθύων μὲν ὑπογάστριον λέγουσι, σπανίως δ΄ ἐπὶ χοίρων καὶ τῶν ἄλλων ζῴων. ἄδηλον δ΄ ἐπὶ τίνων ἔταξε τὸ ὑπογάστριον ̓αντιφάνης ἐν τῷ Ποντικῷ, ὅταν λέγῃ·   ὅστις ὠψώνηκ΄ ἴσως  ταύταις μεγαλείως ταῖς κάκιστ΄ ἀπολουμέναις  ὑπογάστρι΄ ἐλθὼν ἃς Ποσειδῶν ἀπολέσαι  βράττειν τε γεννικῶς παρασκευάζεται  πλευρὰν μετ΄ αὐτῶν. ̓́αλεξις δ΄ ἐν ̓οδυσσεῖ ὑφαίνοντι καὶ τὴν κεφαλὴν τοῦ θύννου ἐπαινῶν φησιν  καὶ τοὺς ἁλιέας δ΄ εἰς τὸ βάραθρον ἐμβάλω·  ἀπελευθέρων ὀψάρια θηρεύουσί μοι,   τριχίδια καὶ σηπίδια καὶ φρυκτούς τινασ.  β.  οὗτος πρότερον κεφαλὴν εἰ λάβοι θύννου  ἐνόμιζεν ἐγχέλεια καὶ θύννας ἔχειν. ἐπῄνουν δὲ τῶν θύννων καὶ τὰς κλεῖδας καλουμένασ, ὡς ̓αριστοφῶν ἐν Πειρίθῳ·   καὶ μὴν διέφθαρταί γε τοὔψον παντελῶσ·   κλεῖδες μὲν ὀπταὶ δύο παρεσκευασμέναι. β. αἷς τὰς θύρας κλείουσι; α. θύννειοι μὲν οὖν.  β. σεμνὸν τὸ βρῶμα. α. καὶ τρίτη Λακωνική. ̓αντίγονος δ΄ ὁ Καρύστιος ἐν τῷ περὶ λέξεως τῷ Ποσειδῶνί φησι θύννον θύεσθαι, καθάπερ προείπαμεν. ̔ηρακλέων δ΄ ὁ ̓εφέσιος θύννον  τὸν ὄρκυνόν φησι λέγειν τοὺς ̓αττικούσ. Σώστρατος δ΄ ἐν δευτέρῳ περὶ ζῴων τὴν πηλαμύδα θυννίδα καλεῖσθαι λέγει, μείζω δὲ γινομένην θύννον, ἔτι δὲ μείζονα ὄρκυνον, ὑπερβαλλόντως δὲ  αὐξανόμενον γίνεσθαι κῆτοσ, μνημονεύει δὲ τοῦ θύννου καὶ Αἰσχύλος λέγων   σφύρας δέχεσθαι κἀπιχαλκεύειν μύδρους  ὡς ἀστενακτὶ θύννος ὣς ἠνείχετο  ἄναυδοσ. καὶ ἀλλαχοῦ·  τὸ σκαιὸν ὄμμα παραβαλὼν θύννου δίκην, ὡς τοῦ θύννου τῷ σκαιῷ ὀφθαλμῷ οὐ βλέποντοσ, ὡς ̓αριστοτέλης εἴρηκεν. Μένανδροσ·  ἁλιεῦσι·   καὶ θάλαττα βορβορώδησ, ἣ τρέφει θύννον μέγαν. καὶ παρὰ Σώφρονι ὁ θυννοθήρας ἐστίν  οὓς ἔνιοι θύννους καλοῦσιν, ̓αθηναῖοι δὲ θυννίδασ. θυννίσ. τοῦ ἄρρενος ταύτην φησὶ διαφέρειν ὁ ̓αριστοτέλης τῷ ἔχειν ὑπὸ τῇ γαστρὶ πτερύγιον,  ὃ καλεῖσθαι ἀθέρα ἐν δὲ τῷ περὶ ζῴων μορίων διιστὰς αὐτὴν τοῦ θύννου φησιν τοῦ θέρους τίκτειν περὶ τὸν ̔εκατομβαιῶνα θυλακοειδέσ, ἐν ᾧ πολλὰ γίνεσθαι μικρὰ ᾠά. καὶ Σπεύσιππος δ΄ ἐν δευτέρῳ ̔ομοίων διίστησιν αὐτὰς τῶν θύννων καὶ  ̓επίχαρμος ἐν Μούσαισ. Κρατῖνος δ΄ ἐν Πλούτοις φησὶν   ἐγὼ γάρ εἰμι θυννὶς ἡ μέλαινά σοι  καὶ θύννοσ, ὀρφώσ, γλαῦκοσ, ἔγχελυσ, κύων. ̓αριστοτέλης δ΄ ἐν τῷ περὶ ἰχθύων ἀγελαῖον καὶ  ἐκτοπιστικὸν εἶναι τὴν θυννίδα. ̓αρχέστρατος δ΄ ὁ κίμβιξ φησί  καὶ θύννης οὐραῖον ἔχειντὴν θυννίδα φωνῶ  τὴν μεγάλην, ἧς μητρόπολις Βυζάντιόν ἐστιν.  εἶτα τεμὼν αὐτὴν ὀρθῶς ὄπτησον ἅπασαν  ἁλσὶ μόνον λεπτοῖσι πάσας καὶ ἐλαίῳ ἀλείψασ.  θερμὰ τ΄ ἔδειν τεμάχη βάπτων δριμεῖαν ἐς ἅλμην  καὶ ξήρ΄ ἂν ἐθέλῃς ἔσθειν γενναῖα πέλονται,  ἀθανάτοισι θεοῖσι φυὴν καὶ εἶδος ὅμοια.   ἂν δ΄ ὄξει ῥάνας παραθῇσ, ἀπόλωλεν ἐκείνη.  καὶ ̓αντιφάνης δ΄ ἐν Παιδεραστῇ·   τῆς τε βελτίστης μεσαῖον θυννάδος Βυζαντίας  τέμαχος ἐν τεύτλου λακιστοῖς κρύπτεται στεγάσμασιν.  τῆς θυννίδος τὸ οὐραῖον ἐπαινεῖ καὶ ̓αντιφάνης ἐν Κουρίδι οὕτωσ·  ὁ μὲν ἐν ἀγρῷ τρεφόμενος  θαλάττιον μὲν οὗτος οὐδὲν ἐσθίει   πλὴν τῶν παρὰ γῆν, γόγγρον τιν΄ ἢ νάρκην τιν΄ ἢ  θύννης τὰ πρὸς γῆσ.  Β. ποῖα; α. τὰ κάτωθεν λέγω·   β. τούτους φάγοις ἄν; Γ. τοὺς γὰρ ἄλλους νενόμικα  ἀνθρωποφάγους ἰχθῦσ. β. τὸ δεῖνα δ΄ ἐσθίεισ;  Γ· τὸ τί; β. τὰ Βοιωτῶν λοιπά ; Γ. Κωπᾷδας λέγεισ;  ἀγρίως γε· παρὰ λίμνην γεωργῶν τυγχάνω.  τὰ δ΄ ἐγχέλεια γράψομαι λιποταξίου· κομιδῇ γὰρ οὐκ ἦν οὐδαμοῦ. τούτων τῶν ἰαμβείων ἔνια ἔστιν εὑρεῖν καὶ ἐν  ̓ακεστρίᾳ καὶ ἐν ̓αγροίκῳ ἢ Βουταλίωνι. ̔ιππῶναξ δέ, ὡς Λυσανίας ἐν τοῖς περὶ ἰαμβοποιῶν παρατίθεται, φησίν  ὁ μὲν γὰρ αὐτῶν ἡσυχῇ τε καὶ ῥύβδην  θυννίδα τε καὶ μυττωτὸν ἡμέρας πάσας  δαινύμενοσ, ὥσπερ Λαμψακηνὸς εὐνοῦχοσ,  κατέφαγε δὴ τὸν κλῆρον ὥστε χρὴ σκάπτειν  πέτρας τ΄ ὀρείας  σῦκα μέτρια τρώγων  καὶ κρίθινον κόλλικα, δούλιον χόρτον.  μνημονεύει δὲ τῶν θυννίδων καὶ Στράττις ἐν  Καλλιππίδῃ. ἵππουροι. ̓αριστοτέλης ἐν δευτέρῳ ζῴων μορίων τοὺς ἱππούρους φησὶν ᾠὰ τίκτειν, καὶ ταῦτα ἐξ ἐλαχίστων μέγιστα γίνεσθαι, ὡς καὶ τὰ τῆς σμυραίνησ· τίκτειν δὲ ἔαροσ. Δωρίων δ΄ ἐν τῷ περὶ ἰχθύων κορύφαιναν καλεῖσθαί φησι τὸν ἵππουρον. ̔ικέσιος δ΄ ἱππουρεῖς αὐτοὺς  προσαγορεύει, μνημονεύει δ΄ αὐτῶν ̓επίχαρμος ἐν ̔́ηβας γάμῳ·   κὠξύρυγχοι ῥαφίδες ἵππουροί τε καὶ χρυσόφρυεσ.  Νουμήνιος δ΄ ἐν ̔αλιευτικῷ τὴν φύσιν τοῦ ἰχθύος διηγούμενος συνεχές φησιν αὐτὸν ἐξάλλεσθαι, διὸ καὶ ἀρνευτὴν ὀνομάζεσθαι. λέγει δὲ οὕτω περὶ αὐτοῦ·  ἠὲ μέγαν συνόδοντα ἢ ἀρνευτὴν ἵππουρον. ̓αρχέστρατος δέ φησιν  ἵππουρος δὲ Καρύστιός ἐστιν ἄριστος ·  ἄλλως τ΄ εὔοψον σφόδρα χωρίον ἐστὶ Κάρυστοσ. ̓επαίνετος δ΄ ἐν ̓οψαρτυτικοῖς κορύφαιναν αὐτόν φησιν ὀνομάζεσθαι.  ἵπποι. μήποτε τούτους ἱππίδια καλεῖ ̓επίχαρμος ὅταν λέγῃ·  κορακῖνοι δὲ κοριοειδέεσ,  ϙ πίονες χἰππίδια λεῖα, φυκιοφάγοι κουρίδεσ. Νουμήνιος δ΄ ἐν ̔αλιευτικῷ·  ἢ σκάρον ἢ κῶθον τροφίην καὶ ἀναιδέα λίην  χάννους τ΄ ἐγχέλυάς τε καὶ ἐννυχίην πίτυνον,  ὁ ἢ μύας ἢ ἵππους ἠὲ γλαύκην κορύδυλιν. μνημονεύει αὐτοῦ καὶ ̓αντίμαχος ὁ Κολοφώνιος ἐν τῇ Θηβαίδι λέγων οὕτως ·  ἢ ὕκην ἢ ἵππον ἢ ὃν κίχλην καλέουσιν.   ἰουλίδεσ, . περὶ τούτων Δωρίων ἐν τῷ περὶ ἰχθύων φησὶν  ἰουλίδας ἕψειν μὲν ἐν ἅλμῃ, ὀπτᾶν δ΄ ἐπὶ τηγάνου.  Νουμήνιος δέ·   κεῖνο δὲ δὴ σκέπτοιο, τό κεν καὶ ἰουλίδα μάργον  πολλὸν ἀποτροπόῳτο καὶ ἰοβόλον σκολόπενδραν.  ἰούλους δ΄ ὁ αὐτὸς ὀνομάζει τὰ ἔντερα τῆς γῆς διὰ τούτων   καὶ δὲ σύ γε μνήσαιο δελείατος ὅττι παρ΄ ἄκρα  δήεις αἰγιαλοῖο γεώλοφα· οἱ μὲν ἴουλοι  κέκληνται, μέλανεσ, γαιηφάγοι, ἔντερα γαίησ.  ἠὲ καὶ ἑρπήλας δολιχήποδασ, ὁππότε πέτραι  ἀμμώδεις κλύζωνται ἐπ΄ ἄκρῃ κύματος ἀγῇ,  ἔνθεν ὀρύξασθαι θέμεναὶ τ΄ εἰς ἄγγος ἀολλεῖσ. κίχλαι καὶ κόσσυφοι. διὰ τοῦ ητα ̓αττικοὶ  κίχλην λέγουσι, καὶ ὁ λόγος οὕτως ἔχει. τὰ γὰρ εἰς λα λήγοντα θηλυκὰ πρὸ τοῦ λ ἕτερον λ ἔχει, Σκύλλα, σκίλλα, κόλλα, βδέλλα, ἅμιλλα, ἄμαλλα· τὰ δὲ εἰς λη οὐκέτι, ὁμίχλη, φύτλη, γενέθλη, αἴγλη, τρώγλη, ὁμοίως οὖν καὶ τρίγλη. Κρατῖνοσ·   τρίγλην δ΄ εἰ μὲν ἐδηδοκοίη τένθου τινὸς ἀνδρόσ.  Διοκλῆς δ΄ ἐν πρώτῳ ̔υγιεινῶν οἱ δὲ πετραῖοι,  φησίν,  καλούμενοι μαλακόσαρκοι, κόσσυφοι, κίχλαι, πέρκαι, κωβιοί, φυκίδεσ, ἀλφηστικόσ.  Νουμήνιος δὲ ἐν ̔αλιευτικῷ·    γλαύκους ἢ ὀρφῶν ἔναλον γένος ἠὲ μελάγχρων  κόσσυφον ἢ κίχλας ἁλιειδέασ. ̓επίχαρμος δ΄ ἐν ̔́ηβας γάμῳ·   βαμβραδόνες τε καὶ κίχλαι λαγοὶ δράκοντές τ΄ ἄλκιμοι. ̓αριστοτέλης δ΄ ἐν τῷ περὶ ζωικῶν  καὶ τὰ μὲν μελανόστικτα, ὥσπερ κόσσυφοσ, τὰ δὲ ποικιλόστικτα, ὥσπερ κίχλη.  Παγκράτης δ΄ ὁ ̓αρκὰς ἐν ἔργοις θαλαττίοις τὴν κίχλην πολλοῖς ὀνόμασί φησι καλεῖσθαι·   οἷς ἤδη κίχλην οἰνώδεα, τὴν καλαμῆες   σαῦρον κικλήσκουσι καὶ αἰολίην, ὀρφίσκον,  πιότατον κεφαλῇ.  Νίκανδρος δ΄ ἐν τετάρτῳ ̔ετεροιουμένων φησίν  ἢ σκάρον ἢ κίχλην πολυώνυμον. κάπρος καὶ κρέμυσ. ̓αριστοτέλης ἐν τῷ περὶ ζῴων φησί τὰ δὲ ἀνόδοντα καὶ λεῖα ὡς ῥαφίσ. καὶ τὰ μὲν λιθοκέφαλα ὡς κρέμυσ, τὰ δὲ σκληρότατα, τραχύδερμα ὡς κάπροσ, καὶ τὰ μὲν δίραβδα ὥσπερ σεσερῖνοσ, τὰ δὲ πολύραβδα καὶ ἐρυθρόγραμμα ὡς σάλπη.  τοῦ δὲ κάπρου μνημονεύει  καὶ Δωρίων καὶ ̓επαίνετοσ. ̓αρχέστρατος δέ φησιν  αὐτὰρ ἐς ̓αμβρακίαν ἐλθὼν εὐδαίμονα χώραν  τὸν κάπρον ἂν ἐσίδῃς ὠνοῦ καὶ μὴ κατάλειπε,   κἂν ἰσόχρυσος ἔῃ, μή σοι νέμεσις καταπνεύσῃ  δεινὴ ἀπ΄ ἀθανάτων τὸ γάρ ἐστιν νέκταρος ἄνθοσ,  τούτου δ΄ οὐ θέμις ἐστὶ φαγεῖν θνητοῖσιν ἅπασιν   οὐδ΄ ἐσιδεῖν ὄσσοισιν, ὅσοι μὴ πλεκτὸν ὕφασμα  σχοίνου ἑλειοτρόφου κοῖλον χείρεσσιν ἔχοντες  εἰώθασι δονεῖν ψήφους αἴθωνι λυγισμῷ  ἄρθρων μηλείων τ΄ ἐπ΄ ἄγρην δωρήματα βάλλειν. κίθαροσ. ̓αριστοτέλης ἐν τῷ περὶ ζῴων ἢ περὶ ἰχθύων ὁ κίθαροσ, φησί, καρχαρόδουσ, μονήρησ, φυκοφάγοσ, τὴν γλῶτταν ἀπολελυμένοσ, καρδίαν λευκὴν ἔχων καὶ πλατεῖαν.  Φερεκράτης Δουλοδιδασκάλῳ·   κίθαρος γεγενῆσθαι κἀγοράζειν κίθαρος ὤν. β. ἀγαθὸν γ΄ ὁ κίθαρος καὶ πρὸς ̓απόλλωνος πάνυ. α. ι ἐκεῖνο θράττει μ΄, ὅτι λέγουσιν, ὦ ΄ γαθή,  ἔνεστιν ἐν κιθάρῳ τι κακόν. ̓επίχαρμος ̔́ηβας γάμῳ  ἦν δ΄ ὑαινίδες τε βούγλωσσοί τε καὶ κίθαρος ἐνῆσ. ὅτι δὲ διὰ τὸ ὄνομα ἱερὸς εἶναι νενόμισται τοῦ  ̓απόλλωνος εἴρηκεν ̓απολλόδωροσ. Καλλίας δ΄ ἢ Διοκλῆς Κύκλωψι·   κίθαρος ὀπτὸς καὶ βατὶς θύννου τε κεφάλαιον τοδί. ὁ δ΄ ̓αρχέστρατος ἐν τῇ ̔ηδυπαθείᾳ·   κίθαρον δὲ κελεύω,  ἂν μὲν λευκὸς ἔῃ στερεός τε μέγας τε πεφύκῃ,  ἕψειν εἰς ἅλμην καθαρὰν κατὰ φύλλα καθέντα·  ἂν δ΄ ᾖ πυρρὸς ἰδεῖν καὶ μὴ λίαν μέγασ, ὀπτᾶν  ὀρθῇ κεντήσαντα δέμας νεοθῆγι μαχαίρᾳ,  καὶ πολλῷ τυρῷ καὶ ἐλαίῳ τοῦτον ἄλειφε  χαίρει γὰρ δαπανῶντας ὁρῶν, ἐστὶν δ΄ ἀκόλαστοσ. κορδύλοσ·2. τοῦτον ̓αριστοτέλης φησὶν ἀμφίβιον εἶναι καὶ τελευτᾶν ὑπὸ τοῦ ἡλίου αὐανθέντα.  Νουμήνιος δ΄ ἐν ̔αλιευτικῷ κουρύλον αὐτὸν καλεῖ·  τοῖσί κεν ἄρμενα πάντα παροπλίσσαιο δέλετρα,  κουρύλον ἢ πειρῆνα ἢ εἰναλίην ἕρπηλαν. μέμνηται δὲ καὶ κορδυλίδος ἐν τούτοισ·  ἢ μύας ἢ ἵππους ἠὲ γλαύκην κορύδυλιν. κάμμοροι. ̓επίχαρμος ἐν ̔́ηβας γάμῳ·   ἔτι δὲ πὸτ τούτοισι βῶκεσ, σμαρίδεσ, ἀφύαι, κάμμοροι. καὶ Σώφρων δ΄ ἐν γυναικείοις μίμοις αὐτῶν   μέμνηται. ἐστὶ δὲ καρίδων γένος καὶ ὑπὸ ̔ρωμαίων οὕτως καλοῦνται, καρχαρίαι. Νουμήνιος ὁ ̔ηρακλεώτης ἐν τῷ ̔αλιευτικῷ φησιν   ἄλλοτε καρχαρίην, ὁτὲ δὲ ῥόθιον ψαμαθῖδα. σώφρων Θυννοθήρᾳ· ἁ δὲ γαστὴρ ὑμέων καρχαρίασ, ὅκκα τινὸς δῆσθε.  Νίκανδρος ὁ Κολοφώνιος ἐν ταῖς Γλώσσαις τὸν καρχαρίαν καλεῖσθαί φησι καὶ λάμιαν καὶ σκύλλαν. κεστρεύσ. ἱκέσιός φησι·  τῶν δὲ καλουμένων  λευκίσκων πλέονά ἐστιν εἴδη. λέγονται γὰρ οἱ μὲν κέφαλοι, οἱ δὲ κεστρεῖσ, ἄλλοι δὲ χελλῶνεσ, οἱ δὲ μυξῖνοι. ἄριστοι δ΄ εἰσὶν οἱ κέφαλοι καὶ πρὸς τὴν γεῦσιν καὶ πρὸς τὴν εὐχυλίαν. δεύτεροι δ΄ εἰσὶ τούτων οἱ λεγόμενοι κεστρεῖσ, ἥσσονες δ΄ οἱ μυξῖνοι· καταδεέστεροι δὲ πάντων οἱ χελλῶνες οἱ δὲ λεγόμενοι βάκχοι εὔχυλοι εἰσι σφόδρα καὶ οὐ πολύτροφοι καὶ εὐέκκριτοι.  Δωρίων δ΄ ἐν τῷ περὶ ἰχθύων τῶν κεστρέων τὸν μὲν θαλάττιον ἐκτίθεται, τὸν δὲ ποτάμιον οὐ δοκιμάζει, εἴδη δὲ τοῦ θαλαττίου κέφαλον καὶ νῆστιν. τὸν δὲ κατὰ  τῆς κεφαλῆς τοῦ κεστρέως ἐχῖνον σφόνδυλον ὀνομάζει διαφέρειν τέ φησι κεφάλου κεφαλῖνον, ὃν καὶ βλεψίαν καλεῖσθαι. ̓αριστοτέλης δ΄ ἐν πέμπτῳ μορίων ἄρχονται μέν, φησί, κύειν τῶν κεστρέων οἱ μὲν χελλῶνες Ποσειδεῶνος μηνὸς καὶ ὁ σαργὸς καὶ ὁ μύξος καλούμενος καὶ ὁ κέφαλοσ·  κύουσι δὲ τριάκοντα ἡμερῶν. ἔνιοι δὲ τῶν κεστρέων οὐ γίνονται ἐκ συνδυασμοῦ, ἀλλὰ  φύονται ἐκ τῆς ἰλύος καὶ τῆς ἄμμου. ἐν δ΄ ἄλλοις φησὶν ὁΣϙ2 ̓αριστοτέλησ· ὁ κεστρεὺς καρχαρόδους ὢν οὐκ ἀλληλοφαγεῖ, ἅτε δὴ οὐδ΄ ὅλως σαρκοφαγῶν, ἐστὶ δὲ ὁ μέν τις κέφαλοσ, ὁ δὲ χελλών, ὁ δὲ φεραῖοσ. καὶ ὁ μὲν χελλὼν πρὸς τῇ γῇ νέμεται, ὁ δὲ φεραῖος οὔ. καὶ τροφῇ χρῆται ὁ μὲν φεραῖος τῇ ἀφ΄ αὑτοῦ γενομένῃ μύξῃ, ὁ δὲ χελλὼν ἄμμῳ καὶ ἰλύι. λέγεται δὲ καὶ ὅτι τὸν γόνον τῶν κεστρέων οὐδὲν τῶν θηρίων κατεσθίει, ἐπεὶ οὐδ΄ οἱ κεστρεῖς οὐδένα τῶν ἰχθύων.  Εὐθύδημος δ΄ ὁ ̓αθηναῖος ἐν τῷ περὶ ταρίχων εἴδη κεστρέων εἶναι κέφαλον καὶ σφηνέα καὶ δακτυλέα. καὶ κεφάλους μὲν λέγεσθαι διὰ τὸ βαρυτέραν τὴν κεφαλὴν ἔχειν, σφηνέας δὲ ὅτι λαγαροὶ καὶ τετράγωνοι, τὰ δὲ τῶν δακτυλέων τὸ πλάτος ἔχει ἔλασσον τῶν δυεῖν δακτύλων. θαυμαστοὶ δ΄ εἰσὶ τῶν κεστρέων οἱ περὶ ̓́αβδηρα ἁλισκόμενοι, ὡς καὶ ̓αρχέστρατος εἴρηκε. δεύτεροι δὲ οἱ ἐκ Σινώπησ, καλοῦνται δὲ οἱ κεστρεῖς ὑπό τινων πλῶτεσ, ὥς φησι Πολέμων ἐν τῷ περὶ τῶν ἐν Σικελίᾳ ποταμῶν, καὶ ̓επίχαρμος δ΄ ἐν Μούσαις οὕτως αὐτοὺς ὀνομάζει·   αἰολίαι πλῶτές τε κυνόγλωσσοὶ τ΄, ἐνῆν δὲ σκιαθίδεσ. Ι ̓αριστοτέλης δ΄ ἐν τῷ περὶ ζῴων ἠθῶν καὶ βίων φησὶν ὅτι ζῶσιν οἱ κεστρεῖς κἂν ἀφαιρεθῶσι τὰς κέρκουσ, ἀπεσθίεται δ΄ ὁ μὲν κεστρεὺς ὑπὸ  λάβρακοσ, ὁ δὲ γόγγρος ὑπὸ μυραίνησ. ἡ δὲ λεγομένη παροιμία κεστρεὺς νηστεύει  ἐπὶ τῶν δικαιοπραγούντων ἀκούεται, ἐπειδὴ οὐ σαρκοφαγεῖ ὁ κεστρεύσ. ̓αναξίλας ἐν Μονοτρόπῳ Μάτωνα τὸν σοφιστὴν ἐπὶ γαστριμαργίᾳ διαβάλλων φησί·   τοῦ κεστρέως κατεδήδοκεν τὸ κρανίον  ἀναρπάσας Μάτων ἐγὼ δ΄ ἀπόλλυμαι.  ὁ δὲ καλὸς ̓αρχέστρατός φησι·   κεστρέα δ΄ Αἰγίνης ἐξ ἀμφιρύτης ἀγόραζε,  ἀνδράσι τ΄ ἀστείοισιν ὁμιλήσεισ.  Διοκλῆς Θαλάττῃ·  ἅλλεται δ΄ ὑφ΄ ἡδονῆς  κεστρεύσ.  ὅτι δὲ εἶδος κεστρέων οἱ νήστεις ̓́αρχιππος ̔ηρακλεῖ γαμοῦντί φησιν  νήστεις κεστρέασ, κεφάλουσ. σϙ2 ̓αντιφάνης Λάμπωνι·   κεστρεῖς ἔχων ἀλλ΄ οὐ στρατιώτας τυγχάνεις  νήστεισ. ̓́αλεξις Φρυγί   ἐγὼ δὲ κεστρεὺς νῆστις οἴκαδ΄ ἀποτρέχω.  ̓αμειψίας ̓αποκοτταβίζουσιν   ἐγὼ δ΄ ἰὼν πειράσομαι  εἰς τὴν ἀγορὰν ἔργον λαβεῖν ἧττόν γ΄ ἂν οὖν  νῆστις καθάπερ κεστρεὺς ἀκολουθήσεις ἐμοί.  Εὔφρων Αἰσχρᾷ·   Μίδας δὲ κεστρεύς ἐστι· νῆστις περιπατεῖ.  Φιλήμων Συναποθνῄσκουσιν   ἠγόρασα νῆστιν κεστρέ΄ ὀπτὸν οὐ μέγαν. ̓αριστοφάνης Γηρυτάδῃ ·   ἆρ΄ ἔνδον ἀνδρῶν κεστρέων ἀποικία;  ὡς μὲν γάρ ἐστε νήστιδεσ, γιγνώσκεται. ̓αναξανδρίδης ̓οδυσσεῖ·   τὰ πόλλ΄ ἄδειπνος περιπατεῖ, κεστρῖνός ἐστι νῆστισ.  Εὔβουλος Ναυσικάᾳ·  ὃς νῦν τετάρτην ἡμέραν βαπτίζεται,  νῆστιν πονήρου κεστρέως τρίβων βίον.  τούτων ποτὲ λεχθέντων ἐπὶ τῷ καλῷ τούτῳ ὄψῳ τῶν κυνικῶν τις ἑσπέριος ἐλθὼν ἔφη·  ἄνδρες φίλοι, μὴ καὶ ἡμεῖς ἄγομεν Θεσμοφορίων τὴν μέσην, ὅτι δίκην κεστρέων νηστεύομεν; ὡς γὰρ ὁ Δίφιλός φησιν ἐν Λημνίαισ··  οὗτοι δεδειπνήκασιν ὁ δὲ τάλας ἐγὼ   κεστρεὺς ἂν εἴην ἕνεκα νηστείας ἄκρασ. ὑπολαβὼν δὲ Μυρτίλοσ·  καὶ στῆτ΄ ἐφεξῆσ,  ἔφη, κατὰ τὸν Θεοπόμπου ̔ηδυχάρην,   κεστρέων νῆστις χορόσ,  λαχάνοισιν ὥσπερ χῆνες ἐξενισμένοι. οὐ πρότερον γάρ τινος μεταλήψεσθε, ἕως ἂν ἢ ὑμεῖς ἢ ὁ συμμαθητὴς ὑμῶν Οὐλπιανὸς εἴπητε διὰ τί νῆστις μόνος τῶν ἰχθύων ὁ κεστρεὺς  καλεῖται. καὶ ὁ Οὐλπιανὸς ἔφη·  ὅτι οὐδὲν δέλεαρ ἐσθίει ἔμψυχον, καὶ ἀνελκυσθεὶς δ΄ οὐ δελεάζεται οὔτε σαρκὶ οὔτε ἄλλῳ τινὶ ἐμψύχῳ,  ὡς ̓αριστοτέλης ἱστορεῖ φάσκων ὅτι καὶ νῆστις ὢν φαῦλός ἐστι καὶ ὅτι ἐὰν φοβηθῇ κρύπτει τὴν κεφαλὴν ὡς τὸ πᾶν κρύπτων σῶμα. Πλάτων τε ἐν ̔εορταῖς φησιν  ἐξιόντι γὰρ ἁλιεὺς ἀπήντησεν φέρων μοι κεστρέασ,  ἰχθῦς ἀσίτους καὶ πονηροὺς ἒν γ΄ ἐμοί, σὺ δέ μοι εἰπέ, ὦ Θετταλὸν πάλαισμα Μυρτίλε, διὰ τί οἱ ἰχθύες ὑπὸ τῶν ποιητῶν ἔλλοπες καλοῦνται. καὶ ὅσ· ἤτοι διὰ τὸ ἄφωνοι εἶναι· βούλονται γὰρ κατὰ τὴν ἀναλογίαν ἴλλοπές τινες εἶναι διὰ τὸ εἴργεσθαι φωνῆσ. ἐστὶ γὰρ τὸ μὲν ἴλλεσθαι  εἴργεσθαι, ἡ δὲ ὂψ φωνή. καὶ γὰρ τοῦτ΄ ἀγνοεῖς ἔλλοψ τις ὤν.  ἐγὼ δὲ κατὰ τὸν σοφὸν ̓επίχαρμον μηδὲν ἀποκρινομένου τοῦ κυνὸς  τὰ πρὸ τοῦ δύ΄ ἄνδρες ἔλεγον, εἷς ἐγὼν ἀποχρέω,  καὶ φημὶ ἔλλοπες διὰ τὸ εἶναι λεπιδωτοί. λέξω δὲ καὶ μὴ προβληθέντος διὰ τί οἱ Πυθαγορικοὶ τῶν μὲν ἄλλων ἐμψύχων μετρίως ἅπτονται, τινά. δὲ καὶ θύοντεσ, ἰχθύων μόνων οὐ γεύονται τὸ παράπαν. ἢ διὰ τὴν ἐχεμυθίαν; θεῖον γὰρ ἡγοῦνται   τὴν σιωπήν. ἐπεὶ οὖν καὶ ὑμεῖσ, ὦ Μολοττικοὶ κύνεσ, πάντα μὲν σιωπᾶτε, πυθαγορίζετε δὲ οὔ, ἡμεῖς μὲν ἄλλους ἰχθυολογήσομεν. κορακῖνοσ. οἱ μὲν θαλάττιοι, φησὶν ̔ικέσιοσ, ὀλιγότροφοι καὶ εὐέκκριτοι, εὐχυλίᾳ δὲ μέσοι. ̓αριστοτέλης δ΄ ἐν πέμπτῳ ζῴων μορίων συμβαίνειν μέν φησι σχεδὸν πᾶσι τοῖς ἰχθύσι ταχεῖαν γίνεσθαι τὴν αὔξησιν, οὐχ ἥκιστα δὲ κορακίνῳ. τίκτει δὲ πρὸς τῇ γῇ καὶ τοῖς βρυώδεσι καὶ δασέσι. Σπεύσιππος δ΄ ἐν δευτέρῳ ̔ομοίων  ἐμφερεῖς φησιν εἶναι μελάνουρον καὶ κορακῖνον. Νουμήνιος δ΄ ἐν ̔αλιευτικῷ φησι·   ῥηιδίως ἕλκοιο καὶ αἰολίην κορακῖνον.  μήποτ΄ οὖν καὶ οἱ παρ΄ ̓επιχάρμῳ αἰολίαι λεγόμενοι ἐν Μούσαις κορακῖνοί εἰσι. φησὶ γάρ·  αἰολίαι πλῶτές τε κυνόγλωσσοί τε. ἐν δὲ ̔́ηβας γάμῳ καὶ τῶν αἰολιῶν μνημονεύει ὡς διαφόρων   μύες ἀλφησταί τε κορακῖνοί τε κοριοειδέεσ,  αἰολίαι πλῶτές τε κυνόγλωσσοί τε. Εὐθύδημος δ΄ ἐν τῷ περὶ ταρίχων τὸν κορακῖνόν φησιν ὑπὸ πολλῶν σαπέρδην προσαγορεύεσθαι.  ὁμοίως δ΄ εἴρηκε καὶ ̔ηρακλέων ὁ ̓εφέσιοσ, ἔτι δὲ Φυλότιμος ἐν ̓οψαρτυτικῷ. ὅτι δὲ καὶ πλατιστακὸς καλεῖται ὁ σαπέρδησ, καθάπερ καὶ ὁ κορακῖνοσ, Παρμένων φησὶν ὁ ̔ρόδιος ἐν πρώτῳ μαγειρικῆς διδασκαλίασ. ̓αριστοφάνης δ΄ ἐν  Τελμησσεῦσι  μελανοπτερύγων, ἔφη, κορακίνων.  ὑποκοριστικῶς δὲ ὠνόμασεν αὐτοὺς Φερεκράτης ἐν ̓επιλήσμονι·   τοῖς σοῖσι συνὼν κορακινιδίοις  καὶ μαινιδίοισ. ̓́αμφις δ΄ ἐν ̓ιαλέμῳ   ὅστις κορακῖνον ἐσθίει θαλάττιον  γλαύκου παρόντοσ, οὗτος οὐκ ἔχει φρένασ. οἱ δὲ Νειλῶται κορακῖνοι ὅτι γλυκεῖς καὶ εὔσαρκοι, ἔτι δὲ ἡδεῖσ, οἱ πεπειραμένοι ἴσασιν. ὠνομάσθησαν δὲ διὰ τὸ διηνεκῶς τὰς κόρας κινεῖν καὶ οὐδέποτε παύεσθαι. καλοῦσι δ΄ αὐτοὺς οἱ ̓αλεξανδρεῖς πλάτακας ἀπὸ τοῦ περιέχοντοσ. κυπρῖνοσ, τῶν σαρκοφάγων καὶ οὗτοσ, ὡς ̓αριστοτέλης  ἱστορεῖ, καὶ συναγελαστικῶν. τὴν δὲ γλῶτταν οὐχ ἐπὶ τῷ στόματι, ἀλλ΄ ὑπὸ τὸ στόμα κέκτηται. Δωρίων δ΄ αὐτὸν ἐν τοῖς λιμναίοις καὶ ποταμίοις καταλέγων γράφει οὕτωσ·  λεπιδωτόν, ὃν καλοῦσί τινες κυπρῖνον.  κωβιοί. πολύχυλοι, ὥς φησιν ̔ικέσιοσ, εὐστομίᾳ διαφέροντεσ, εὐέκκριτοι, ὀλιγότροφοι καὶ κακόχυμοι, διαφέρουσι δ΄ εὐστομίᾳ οἱ λευκότεροι τῶν μελάνων, ἡ δὲ τῶν χλωρῶν κωβιῶν σὰρξ χαυνοτέρα ἐστὶν καὶ ἀλιπεστέρα· καὶ χυλὸν ἐλάττονα, καὶ λεπτότερον ἐναφιᾶσι, τροφιμώτεροί δέ εἰσὶ  διὰ τὸ μέγεθοσ. Διοκλῆς φησι τοὺς πετραίους αὐτῶν μαλακοσάρκους εἶναι. Νουμήνιος δ΄ ἐν ̔αλιευτικῷ κώθους αὐτοὺς καλεῖ· ΄   ἢ σκάρον ἢ κῶθον τροφίην καὶ ἀναιδέα λίην. καὶ Σώφρων ἐν τῷ ̓αγροιώτῃ  κωθωνοπλύται φησὶ καὶ τὸν τοῦ θυννοθήρα δὲ υἱὸν ἴσως ἀπὸ τούτου Κωθωνίαν προσηγόρευσεν. Σικελιῶται δ΄ εἰσὶν οἱ τὸν κωβιὸν κώθωνα καλοῦντεσ, ὡς Νίκανδρός φησιν ὁ Κολοφώνιος ἐν ταῖς Γλώτταις καὶ ̓απολλόδωρος ἐν τοῖς περὶ Σώφρονοσ. ̓επίχαρμος  δ΄ ἐν ̔́ηβας γάμῳ κωβιοὺς ὀνομάζει·   τρυγόνες τ΄ ὀπισθόκεντροι καὶ μάλ΄ ἁδροὶ κωβιοί. ̓αντιφάνης δ΄ ἐν Τίμωνι ἐπαινῶν τοὺς κωβιοὺς καὶ ὁπόθεν εἰσὶ κάλλιστοι δηλοῖ διὰ τούτων   ἥκω πολυτελῶς ἀγοράσας εἰς τοὺς γάμουσ,  λιβανωτὸν ὀβολοῦ τοῖς θεοῖς καὶ ταῖς θεαῖς  πάσαισι, τοῖς δ΄ ἥρωσι τὰ ψαίστ΄ ἀπονεμῶ.  ἡμῖν δὲ τοῖς θνητοῖς ἐπριάμην κωβιούσ.  ὡς προσβαλεῖν δ΄ ἐκέλευσα τὸν τοιχωρύχον,   τὸν ἰχθυοπώλην,  προστίθημι, φησί, σοὶ  τὸν δῆμον αὐτῶν εἰσὶ γὰρ Φαληρικοί.  ἄλλοι δ΄ ἐπώλουν, ὡς ἔοικ΄, ̓οτρυνικούσ.  Μένανδρος ̓εφεσίῳ·  τῶν ἰχθυοπωλῶν ἀρτίως τις τεττάρων  δραχμῶν ἐτίμα κωβιούς  σφόδρα.  ποταμίων δὲ κωβιῶν μνημονεύει Δωρίων ἐν τῷ περὶ ἰχθύων.  κόκκυγεσ. ̓επίχαρμοσ·   κἀγλαοὶ κόκκυγεσ, οὓς παρσχίζομες   πάντασ, ὀπτᾶντες δὲ χἀδύναντες αὐτοὺς χναύομεσ.  καὶ Δωρίων δέ φησι δεῖν αὐτοὺς ὀπτᾶν παρασχίσαντας κατὰ ῥάχιν καὶ παρηδύνειν χλόῃ, τυρῷ, σιλφίῳ, ἁλί, ἐλαίῳ· στρέφοντα δὲ ἀλείφειν καὶ ὑποπάσσειν ἁλὶ ὀλίγῳ, ἀφελόντα δὲ ὄξει ῥᾶναι. ἐρυθρὸν δ΄ αὐτὸν καλεῖ ἀπὸ τοῦ συμβεβηκότος Νουμήνιος οὕτως ·   ἄλλοτ΄ ἐρυθρὸν κόκκυγ΄  ἢ ὀλίγας πεμφηρίδασ, ἄλλοτε σαῦρον,  κύων καρχαρίασ, περὶ τούτων φησὶν ̓αρχέστρατος ὁ τῶν ὀψοφάγων ̔ησίοδος ἢ Θέογνισ· ἦν δὲ καὶ ὁ Θέογνις περὶ ἡδυπάθειαν, ὡς αὐτὸς περὶ αὑτοῦ φησιν διὰ τούτων   τῆμος δ΄ ἠέλιος μὲν ἐν αἰθέρι μώνυχας ἵππους ἄρτι παραγγέλλοι μέσσατον ἦμαρ ἔχων,  δείπνου δὴ λήγοιμεν, ὅσου τινὰ θυμὸς ἀνώγοι,  παντοίων ἀγαθῶν γαστρὶ χαριζόμενοι.   χέρνιβα δ΄ αἶψα θύραζε φέροι, στεφανώματα δ΄ εἴσω  εὐειδὴς ῥαδινῇς χερσὶ Λάκαινα κόρη.  οὐδὲ τὸ παιδεραστεῖν ἀπαναίνεται ὁ σοφὸς οὗτος · λέγει γοῦν  εἰ θείησ, ̓ακάδημε, 6 ἐφίμερον ὕμνον ἀείδειν,  ἆθλον δ΄ ἐν μέσσῳ παῖς καλὸν ἄνθος ἔχων   σοί τ΄ εἴη καὶ ἐμοὶ σοφίης πέρι δηρισάντοιν  γνοίης χ΄ ὅσσον ὄνων κρέσσονες ἡμίονοι. ὁ δ΄ οὖν ̓αρχέστρατος ἐν ταῖς καλαῖς ταύταις ὑποθήκαις  παραινεῖ·  ἐν δὲ Τορωναίων ἄστει τοῦ καρχαρία χρὴ  τοῦ κυνὸς ὀψωνεῖν ὑπογάστρια κοῖλα κάτωθεν.  εἶτα κυμίνῳ ταῦτα πάσας ἁλὶ μὴ συχνῷ ὄπτα·  ἄλλο δ΄ ἐκεῖσε, φίλη κεφαλή, μηδὲν προσενέγκῃσ,  εἰ μὴ γλαυκὸν ἔλαιον. ἐπειδὰν δ΄ ὀπτὰ γένηται,   ἤδη τριμμάτιόν τε φέρειν καὶ ἐκεῖνα ἐτ΄ αὐτοῦ.  ὅσσα δ΄ ἂν ἐν λοπάδος κοίλης πλευρώμασιν ἕψῃς μήθ΄ ὕδατος πηγὴν ἱερὴν μήτ΄  οἴνινον ὅξος  συμμίξῃς ἀλλ΄ αὐτὸ μόνον κατάχευον ἔλαιον  αὐχμηρόν τε κύμινον ὁμοῦ, δ΄ εὐώδεα φύλλα.  ἕψε δ΄ ἐπ΄ ἀνθρακιῆς φλόγα τούτοις μὴ προσενεγκὼν~  καὶ κίνει πυκινῶσ, μὴ προσκαυθέντα λάθῃ σε.  ἀλλ΄ οὐ πολλοὶ ἴσασι βροτῶν τόδε θεῖον ἔδεσμα   οὐδ΄ ἔσθειν ἐθέλουσιν, ὅσοι κεπφαττελεβώδη  ψυχὴν κέκτηνται θνητῶν εἰσὶν τ΄ ἀπόπληκτοι  ὡς ἀνθρωποφάγου τοῦ θηρίου ὄντοσ. ἅπας δὲ   ἰχθὺς σάρκα φιλεῖ βροτέην, ἄν που περικύρσῃ.  τούτου τοῦ ἰχθύος μέρος ἐστὶ καὶ ὁ ὑπὸ ̔ρωμαίων καλούμενος θυρσίων, ἥδιστος ὢν καὶ τρυφερώτατοσ. λάβρακεσ. οὗτοι, ὡς ̓αριστοτέλης ἱστορεῖ,  μονήρεις εἰσὶ καὶ σαρκοφάγοι, γλῶσσαν δ΄ ἔχουσιν ὀστώδη καὶ προσπεφυκυῖαν, καρδίαν τρίγωνον ἐν  δὲ πέμπτῳ ζῴων μορίων τίκτειν αὐτοὺς καθάπερ τοὺς κεστρεῖς καὶ χρυσόφρυας μάλιστ΄ οὗ ἂν ποταμοὶ ῥέωσι. τίκτουσι δὲ χειμῶνος καὶ τίκτουσι δίσ, ̔ικέσιος δέ φησιν ὅτι οἱ λάβρακες εὔχυλοί εἰσι καὶ οὐ πολύτροφοι, πρὸς δὲ τὴν ἔκκρισιν ἥσσονεσ, εὐστομίᾳ δὲ πρῶτοι κρίνονται, ὠνομάσθη δ΄ ὁ ἰχθὺς παρὰ τὴν λαβρότητα. λέγεται δὲ ὅτι καὶ συνέσει τῶν ἄλλων ἰχθύων διαφέρει, ἐπινοητικὸς ὢν τοῦ διασῴζειν ἑαυτόν, διὸ καὶ ὁ κωμῳδιοποιὸς ̓αριστοφάνης φησί·   λάβραξ ὁ πάντων ἰχθύων σοφώτατοσ. ̓αλκαῖος δ΄ ὁ μελοποιὸς μετέωρόν φησιν αὐτὸν νήχεσθαι. ὁ δὲ σοφὸς ̓αρχέστρατοσ·   λάμβανε δ΄ ἐκ Γαίσωνος ὅταν Μίλητον ἵκηαι,  κεστρέα τὸν κέφαλον καὶ τὸν θεόπαιδα λάβρακα.  εἰσὶ γὰρἐνθάδ΄ ἄριστοι· ὁ γὰρ τόπος ἐστὶ τοιοῦτοσ.  πιότεροι δ΄ ἕτεροι πολλοὶ Καλυδῶνί τε κλεινῇ ̓αμβρακίᾳ  τ΄ ἐνὶ πλουτοφόρῳ Βόλβῃ τ΄ ἐνὶ λίμνῃ·  ἀλλ΄ οὐκ εὐώδη γαστρὸς κέκτηνται ἀλοιφὴν  οὐδ΄ οὕτω δριμεῖαν. ἐκεῖνοι δ΄ εἰσίν, ἑταῖρε,  τὴν ἀρετὴν θαυμαστοί. ὅλους δ΄ αὐτοὺς ἀλεπίστους  ὀπτήσας μαλακῶς γλίσχρης προσένεγκε δίχ΄ ἅλμησ.  μηδὲ προσέλθῃ σοί περὶ τοὔψον τοῦτο πονοῦντι  μήτε Συρακόσιος μηδεὶς μήτ΄ ̓ιταλιώτησ.   οὐ γὰρ ἐπίστανται χρηστοὺς σκευαζέμεν ἰχθῦσ,   ἀλλὰ διαφθείρουσι κακῶς τυροῦντες ἅπαντα  ὄξει τε ῥαίνοντες ὑγρῷ καὶ σιλφίου ἅλμῃ.  τῶν δὲ πετραίων ἰχθυδίων τῶν τρισκαταράτων  πάντων εἰσὶν ἄριστοι ἐπισταμένως διαθεῖναι  καὶ πολλὰς ἰδέας κομψῶς παρὰ δαιτὶ δύνανται  ὀψαρίων τεύχειν γλίσχρων ἡδυσματολήρων.  καὶ ̓αριστοφάνης δ΄ ἐν ̔ιππεῦσι μνημονεύει ὡς διαφόρων γινομένων τῶν περὶ τὴν Μίλητον λαβράκων,  ὅταν οὕτως λέγῃ   ἀλλ΄ οὐ λάβρακας καταφαγὼν Μιλησίους κλονήσεισ. ἐν δὲ Λημνίαισ,  ου΄ κρανίον λάβρακοσ, οὐχὶ κάραβον πρίασθαι, ὡς διαφόρου ὄντος τοῦ τῶν λαβράκων ἐγκεφάλου καθάπερ καὶ τοῦ τῶν γλαύκων, καὶ Εὔβουλος δ΄ ἐν Τιτθαῖς φησι·  μὴ πολυτελῶσ, ἀλλὰ καθαρείωσ· ὅ τι ἂν ᾖ  ὁσίας ἕνεκα, σηπίδια ἢ τευθίδια  πλεκτάνια μικρά πουλύποδοσ, νῆστίν τινα,  μήτραν, χόρια, πῦον, λάβρακος κρανίον  εὐμέγεθεσ. ὁ δὲ Γαίσων οὗ ̓αρχέστρατος μνημονεύει ἡ  Γαισωνὶς λίμνη ἐστὶ μεταξὺ Πριήνης καὶ Μιλήτου ἡνωμένη τῇ θαλάσσῃ, ὡς Νεάνθης ὁ Κυζικηνὸς ἱστορεῖ ἐν τῇ σ΄ τῶν ̔ελληνικῶν. ̓́εφορος δ΄ ἐν τῇ πέμπτῃ ποταμὸν εἶναί φησι τὸν Γαίσωνα περὶ Πριήνην, ὃν εἰσρεῖν εἰς λίμνην. ̓́αρχιππος ἐν ̓ιχθύσι μνημονεύων τῶν λαβράκων φησὶν   Αἰγύπτιος μιαρώτατος τῶν ἰχθύων κάπηλοσ,  ̔́ερμαιοσ, ὃς βίᾳ δέρων ῥίνας γαλεούς τε πωλεῖ  καὶ τοὺς λάβρακας ἐντερεύων. λατόσ, τοῦτον κατὰ τὴν ̓ιταλίαν κράτιστον  εἶναί φησιν ̓αρχέστρατος λέγων οὕτωσ·   τὸν δὲ λάτον τὸν κλεινὸν ἐν ̓ιταλίῃ πολυδένδρῳ  ὁ Σκυλλαῖος ἔχει πορθμόσ, θαυμαστὸν ἔδεσμα. οἱ δ΄ ἐν τῷ Νείλῳ ποταμῷ γινόμενοι λάτοι τὸ μέγεθος εὑρίσκονται καὶ ὑπὲρ διακοσίας λίτρας ἔχοντεσ, ὁ δὲ ἰχθὺς οὗτος λευκότατος ὢν καὶ ἥδιστός ἐστι πάντα τρόπον σκευαζόμενοσ, παραπλήσιος ὢν τῷ κατὰ τὸν ̓́ιστρον γινομένῳ γλάνιδι. φέρει δ΄ ὁ Νεῖλος καὶ ἄλλα γένη πολλὰ ἰχθύων καὶ πάντα ἥδιστα, μάλιστα δὲ τὰ τῶν κορακίνων.  πολλὰ γὰρ καὶ τούτων γένη. φέρει δὲ καὶ τοὺς μαιώτας καλουμένουσ, ὧν μνημονεύει ̓́αρχιππος ἐν ̓ιχθύσι διὰ τούτων·  τοὺς μαιώτας καὶ σαπέρδας καὶ γλάνιδασ.  εἰσὶ δὲ πολλοὶ περὶ τὸν Πόντον, φέροντες τὴν ὀνομασίαν ἀπὸ τῆς λίμνης τῆς Μαιώτιδοσ. Νειλῷοι δ΄ εἰσὶν ἰχθύεσ, εἲ γ΄ ἔτι μνημονεύειν δύναμαι  πολυέτη τὴν ἀποδημίαν ἔχων, νάρκη μὲν ἡ ἡδίστη, χοῖροσ, σῖμοσ, φάγροσ, ὀξύρυγχοσ, ἀλλάβησ, σίλουροσ, συνοδοντίσ, ἐλέωτρισ, ἔγχελυσ, θρίσσα, ἄβραμισ, τύφλη, λεπιδωτόσ, φῦσα, κεστρεύσ. εἰσὶ δὲ καὶ ἄλλοι οὐκ ὀλίγοι. λειόβατοσ. οὗτος καλεῖται καὶ ῥίνη. ἐστὶ δὲ λευκόσαρκοσ, ὡς ̓επαίνετος ἐν ΄ ̓οψαρτυτικῷ.  Πλάτων Σοφισταῖσ·  κἂν ᾖ γαλεόσ, κἂν λειόβατοσ, κἂν ἔγχελυσ. μύραιναι. Θεόφραστος ἐν τῷ περὶ τῶν ἐν τῷ ξηρῷ διαιτωμένων ἔγχελύν φησιν καὶ μύραιναν πολὺν χρόνον δύνασθαι ἔξω τοῦ ὑγροῦ ζῆν διὰ  τὸ μικρὰ ἔχειν βράγχια καὶ ὀλίγον δέχεσθαι τὸ ὑγρόν. τροφίμους δ΄ αὐτὰς εἶναί φησιν ὁ ̔ικέσιος οὐχ ἧττον τῶν ἐγχέλεων, ἀλλὰ καὶ τῶν γόγγρων. ̓αριστοτέλης δὲ ἐν δευτέρῳ ζῴων μορίων ἐκ μικροῦ φησιν αὐτὴν ταχεῖαν τὴν αὔξησιν λαμβάνειν καὶ εἶναι καρχαρόδουν τίκτειν τε πᾶσαν ὥραν μικρὰ ᾠά. ̓επίχαρμος δ΄ ἐν Μούσαις χωρὶς τοῦ ς μυραίνας αὐτὰς καλεῖ οὑτωσὶ λέγων   οὔτε οἱ γόγγρων τι παχέων οὔτε μυραινᾶν ἀπῆσ. ὁμοίως δὲ καὶ Σώφρων. Πλάτων δ΄ ἢ Κάνθαρος ἐν τῇ Συμμαχίᾳ σὺν τῷ σ·  βατίς τε καὶ σμύραινα  πρόσεστιν.  Δωρίων δ΄ ἐν τῷ περὶ ἰχθύων τὴν ποταμίαν φησὶ μύραιναν ἔχειν μίαν ἄκανθαν μόνην, ὁμοίαν τῷ ὀνίσκῳ τῷ καλουμένῳ γαλλαρίᾳ. ̓ανδρέας δ΄ ἐν τῷ περὶ δακέτων τῶν μυραινῶν φησιν δακούσας ἀναιρεῖν τὰς ἐξ ἔχεωσ, εἶναι δ΄ αὐτὰς ἧττον καὶ περιφερεῖς καὶ ποικίλασ. Νίκανδρος δ΄ ἐν Θηριακοῖσ,  μυραίνης δ΄ ἔκπαγλον, ἐπεὶ μογεροὺς ἁλιῆας  πολλάκις ἐμβρύξασα κατεπρήνιξεν ἐπάκτρων  εἰς ἅλα φυζηθέντασ, ἐχετλίου ἐξαναδῦσα·   εἰ ἔτυμον κείνην γε σὺν οὐλοβόροις ἐχίεσσι   θόρνυσθαι, προλιποῦσαν ἁλὸς νόμον, ἠπείροισιν. ̓ανδρέας δ΄ ἐν τῷ περὶ τῶν ψευδῶς πεπιστευμένων ψεῦδός φησιν εἶναι τὸ μύραιναν ἔχει μίγνυσθαι προερχομένην ἐπὶ τὸ τεναγῶδεσ· οὐδὲ γὰρ ἐπὶ τενάγους ἔχεις νέμεσθαι, φιληδοῦντας ἀμμώδεσιν ἐρημίαισ. Σώστρατος δὲ ἐν τοῖς περὶ ζῴων ἐστὶ δὲ δύο ταῦτα βιβλία συγκατατίθεται τῇ μίξει. μῦροσ. ὁ δὲ μῦροσ, ὥς φησιν ̓αριστοτέλης ἐν πέμπτῳ ζῴων μορίων, διαφέρει τῆς σμυραίνησ. ἡ  μὲν γὰρ ποικίλον καὶ ἀσθενέστερον, ὁ δὲ μῦρος λειόχρως καὶ ἰσχυρὸς καὶ τὸ χρῶμα ὅμοιον ἔχει ἴυγγι ὀδόντας τε ἔσωθεν καὶ ἔξωθεν. Δωρίων δὲ τὸν μῦρόν φησι τὰς διὰ σαρκὸς ἀκάνθας οὐκ ἔχειν, ἀλλ΄ ὅλον εἶναι χρήσιμον καὶ ἁπαλὸν ὑπερβολῇ, εἶναι δὲ αὐτῶν γένη δύο· εἰσὶ γὰρ οἱ μὲν μέλανεσ, οἱ δ΄ ὑποπυρρίζοντεσ, κρείσσονες δ΄ εἰσὶν οἱ μελανίζοντεσ. ̓αρχέστρατος δὲ ὁ ἡδονικὸς φιλόσοφός φησιν   ̓ιταλίας τε μεταξὺ κατὰ στενοκύμονα πορθμὸν  ἡ πλωτὴ μύραινα καλουμένη ἄν ποτε ληφθῇ,  ὠνοῦ τοῦτο γάρ ἐστιν ἐκεῖ θαυμαστὸν ἔδεσμα. Μαινίδεσ. ταύτας φησὶν ̔ικέσιος εὐχυλοτέρας εἶναι τῶν κωβιῶν, λείπεσθαι δὲ εὐστομίᾳ καὶ τῷ πρὸς τὴν ἔκκρισιν τῆς κοιλίας συνεργεῖν. Σπεύσιππος δ΄ ἐν δευτέρῳ ̔ομοίων ὅμοιά φησιν εἶναι   τῇ μαινίδι βόακας καὶ σμαρίδασ, ὧν μνημονεύειν καὶ ΄ ̓επίχαρμον ἐν Γᾷ καὶ Θαλάσσᾳ οὕτωσ·   ὅκχ΄ ὁρῇ βῶκάς τε πολλοὺς καὶ σμαρίδασ. ̓επαίνετος δ΄ ἐν ̓οψαρτυτικῷ φησι·  σμαρίδα, ἣν ἔνιοι καλοῦσι κυνὸς εὐναί. ̓αντιφάνης δ΄ ἐν ̓αγροίκῳ ἢ Βουταλίωνι ̔εκάτης βρώματα καλεῖ τὰς μαινίδας διὰ τὴν βραχύτητα, λέγων οὕτωσ·   τοὺς γὰρ μεγάλους τούτους ἅπαντας νενόμικα  ἀνθρωποφάγους ἰχθῦσ. β. τί φήσ, ὦ φίλτατε,  ἀνθρωποφάγουσ; πῶσ; Γ. οὓς ἂν ἄνθρωπος  φάγοι   δηλονότι· ταῦτα δ΄ ἐστὶν ̔εκάτης βρώματα,  ἅ φησιν οὗτοσ, μαινίδας καὶ τριγλίδασ.  καλοῦνται δέ τινες καὶ λευκομαινίδεσ, ἃς ἔνιοι βόακας ὀνομάζουσι. Πολίοχος Κορινθιαστῇ·  ὅπως σε πείσῃ μηδὲ ]δὲ εἷσ, πρὸς τῶν θεῶν,  τοὺς βόακασ, ἄν ποτ΄ ἔλθῃ, λευκομαινίδας καλεῖν. μελάνουροσ. περὶ τούτου φησὶ Νουμήνιος ἐν ̔αλιευτικῷ ·   σκορπίον ἢ πέρκαισι καθηγητὴν μελάνουρον  ̔ικέσιος δ΄ αὐτὸν σαργῷ φησιν παραπλήσιον εἶναι, καταδεέστερον δὲ τῇ εὐχυλίᾳ καὶ τῇ εὐστομίᾳ, μικρῶς δὲ παραστύφειν καὶ εἶναι τρόφιμον. μνημονεύει δ΄ αὐτοῦ ̓επίχαρμος ἐν ̔́ηβας γάμῳ·  ἦν δὲ σαργῖνοί τε μελάνουροί τε.  ̓αριστοτέλης δ΄ ἐν τῷ περὶ ζῳικῶν γράφει οὕτωσ· ὀρροπυγόστικτοι δὲ τῶν ἰχθύων μελάνουρος καὶ σαργὸς πολύγραμμοί τε καὶ μελανόγραμμοι.  ὅμοιον δὲ εἶναι τῷ μελανούρῳ φησὶ Σπεύσιππος ἐν δευτέρῳ ̔ομοίων τὸν καλούμενον ψύρον· ἐν Νουμήνιος καλεῖ ψόρον οὕτωσ··  ἢ ψόρον ἢ σάλπας ἢ αἰγιαλῆα δράκοντα. μορμύροσ. τροφιμώτατοσ, ὥς φησιν ̔ικέσιοσ. ̓επίχαρμος δ΄ ἐν ̔́ηβας γάμῳ μύρμας αὐτοὺς ὀνομάζει, εἰ μὴ διάφοροι τὴν φύσιν εἰσίν. γράφει δ΄ οὕτως  καὶ χελιδόνες τε μύρμαι θ΄, οἵ τε κολιᾶν μέζονες  ἐντί.  Δωρίων δ΄ ἐν τῷ περὶ ἰχθύας μορμύλους αὐτοὺς  καλεῖ. Λυγκεὺς δ΄ ὁ Σάμιος ἐν τῇ ὀψωνητικῇ τέχνῃ, ἣν προσεφώνησέ τινι τῶν ἑταίρων δυσώνῃ, φησίν  οὐκ ἄχρηστον δὲ πρὸς τοὺς ἀτενίζοντας καὶ μὴ συγκαθιέντας τῇ τιμῇ καὶ τὸ κακῶς λέγειν παρεστηκότα  τοὺς ἰχθύασ, ἐπαγόμενον ̓αρχέστρατον τὸν γράψαντα τὴν ̔ηδυπάθειαν ἢ τῶν ἄλλων τινὰ ποιητῶν καὶ λέγοντα τὸ μέτρον   μόρμυρος αἰγιαλεὺς κακὸς ἰχθὺς οὐδὲ ποτ΄ ἐσθλόσ.  καὶ  τὴν ἀμίαν ὠνοῦ φθινοπώρου, νῦν δ΄ ἐστὶν ἔαρ. καί·   κεστρέα τὸν θαυμαστὸν ὅταν χειμὼν ἀφίκηται,  νῦν δ΄ ἐστὶ θέροσ· καὶ πολλὰ τῶν τοιούτων,  ἀποσοβήσεις γὰρ πολλοὺς τῶν ὠνουμένων καὶ προσεστηκότων τοῦτο δὲ ποιῶν ἀναγκάσεις τὸ σοὶ δοκοῦν λαβεῖν αὐτόν.  νάρκη. Πλάτων ἢ Κάνθαρος ἐν Συμμαχίᾳ·   νάρκη γὰρ ἑφθὴ βρῶμα χάριεν γίγνεται. ὁ δὲ φιλόσοφος Πλάτων ἐν Μένωνί φησι· τῇ θαλαττίᾳ νάρκῃ· καὶ γὰρ αὕτη τὸν πλησιάζοντα ναρκᾶν ποιεῖ. ἡ δὲ κλῆσις αὐτῆς καὶ παρ΄  ̔ομήρῳ·   νάρκησε δὲ χεὶρ ἐπὶ καρπῷ.  Μένανδρος δ΄ ἐν Φανίῳ διὰ τοῦ α ἔφη·  ὑπελήλυθὲν τέ μου  νάρκα τις ὅλον τὸ δέρμα,  μηδενὸς τῶν παλαιῶν οὕτω κεχρημένου. ̔ικέσιος δέ φησιν ἀτροφωτέραν καὶ ἀχυλοτέραν αὐτὴν εἶναι ἔχειν τε χονδρῶδές τι διακεχυμένον, εὐστόμαχον πάνυ. Θεόφραστος δ΄ ἐν τῷ περὶ τῶν φωλευόντων διὰ τὸ ψῦχός φησι τὴν νάρκην κατὰ γῆς δύεσθαι. ἐν δὲ τῷ περὶ τῶν δακέτων καὶ  βλητικῶν διαπέμπεσθαί φησι τὴν νάρκην τὴν ἀφ΄ αὑτῆς δύναμιν καὶ διὰ τῶν ξύλων καὶ διὰ τῶν τριοδόντων, ποιοῦσαν ναρκᾶν τοὺς ἐν χεροῖν ἔχοντασ. εἴρηκε δὲ τὴν αἰτίαν Κλέαρχος ὁ Σολεὺς ἐν τῷ περὶ νάρκησ, ἅπερ μακρότερα ὄντα ἐπιλέλησμαι, ὑμᾶς δ΄ ἐπὶ τὸ σύγγραμμα ἀναπέμπω, ἐστὶ δ΄ ἡ νάρκη, ὥς φησιν ̓αριστοτέλησ, τῶν σελαχωδῶν καὶ τῶν σκυμνοτοκούντων. θηρεύει  δ΄ εἰς τροφὴν ἑαυτῆς τὰ ἰχθύδια προσαπτομένη καὶ  ναρκᾶν καὶ ἀκινητίζειν ποιοῦσα. Δίφιλος δ΄ ὁ Λαοδικεὺς ἐν τῷ περὶ τῶν Νικάνδρου Θηριακῶν μὴ πᾶν τὸ ζῷόν φησι τὴν νάρκην ἐμποιεῖν, μέρος δέ τι αὐτῆσ, διὰ πείρας πολλῆς φάσκων ἐληλυθέναι, ὁ δ΄ ̓αρχέστρατός φησι·  καὶ νάρκην ἑφθὴν ἐν ἐλαίῳ ἠδὲ καὶ οἴνῳ  καὶ χλόῃ εὐώδει καὶ βαιῷ ξύσματι τυροῦ, ̓́αλεξις ἐν Γαλατείᾳ·   νάρκην μὲν οὖν, ὥς φασιν, ὠνθυλευμένην  ὀπτᾶν ὅλην. ἐν δὲ Δημητρίῳ·   ἔπειτα νάρκην ἔλαβον, ἐνθυμούμενος   ὅτι δεῖ γυναικὸς ἐπιφερούσης δακτύλους ἁπαλοὺς ὑπ΄ ἀκάνθης μηδὲ ἓν τούτους παθεῖν ξιφίασ, τοῦτον ̓αριστοτέλης φησὶν ἔχειν τοῦ ῥύγχους τὸ μὲν ὑποκάτω μικρόν, τὸ δὲ καθύπερθεν ὀστῶδες μέγα, ἴσον τῷ ὅλῳ αὐτοῦ μεγέθει· τοῦτο δὲ καλεῖσθαι ξίφοσ· ὀδόντας δ΄ οὐκ ἔχειν τὸν ἰχθύν. ̓αρχέστρατος δέ φησιν  ἀλλὰ λαβὲ ξιφίου τέμαχος Βυζάντιον ἐλθὼν  οὐραίου γ΄ αὐτὸν τὸν σφόνδυλον. ἐστὶ δὲ κεδνὸς   κἀν πορθμῷ πρὸς ἄκραισι Πελωριάδος προβολαῖσι. τίς  οὕτως τακτικὸς ἀκριβὴς ἢ τίς οὕτως κριτὴς ὄψων ὡς ὁ ἐκ Γέλασ, μᾶλλον δὲ Καταγέλας οὗτος ποιητήσ; ὃς ἀκριβῶς οὕτως διὰ λιχνείαν καὶ τὸν  πορθμὸν διέπλευσε καὶ τῶν μερῶν ἑκάστου τῶν ἰχθύων τὰς ποιότητας καὶ τοὺς χυμοὺς διὰ τὴν λιχνείαν ἐξήτασεν, ὥς τινα πραγματείαν βιωφελῆ καταβαλλόμενοσ.   ὀρφῶσ. καλεῖται δὲ καὶ ὀρφόσ, ὡς Πάμφιλοσ. ̓αριστοτέλης δ΄ ἐν πέμπτῳ ζῴων μορίων ταχεῖαν λέγων γίνεσθαι τοῖς ἰχθύσι τὴν αὔξησιν, καὶ ὀρφώσ, φησίν ἐκ μικροῦ γίνεται μέγας ταχέωσ, ἐστὶ δὲ καὶ σαρκοφάγος καὶ καρχαρόδουσ, ἔτι δὲ καὶ μονήρησ, ἴδιον δ΄ ἐν αὐτῷ ἐστι τὸ τοὺς θορικοὺς πόρους μὴ εὑρίσκεσθαι καὶ τὸ δύνασθαι πολὺν χρόνον ζῆν μετὰ τὴν ἀνατομήν. ἐστὶ δὲ καὶ τῶν φωλευόντων ἐν ταῖς χειμεριωτάταις  ἡμέραις χαίρει τε πρόσγειος μᾶλλον ὢν ἢ πελάγιοσ. ζῇ δ΄ οὐ πλέον δύο ἐτῶν. μνημονεύων δ΄ αὐτοῦ Νουμήνιός φησι·  τοῖσί κεν εὐμαρέως θαλάμης ἄπο μακρὸν ἀείροις  σκορπίον ἢ ὀρφὸν περιτρηχέα· τῶν γάρ ἐπ΄ ἄκρης   καὶ πάλιν   γλαύκους ἢ ὀρφῶν ἔναλον γένος ἠὲ μελάγχρουν  κόσσυφον.  Δωρίων δὲ τὸν νέον φησὶν ὀρφὸν ὑπ΄ ἐνίων καλεῖσθαι ὀρφακίνην. ̓́αρχιππος δ΄ ἐν ̓ιχθύσιν  ἱερεὺς γὰρ ἦλθ΄ αὐτοῖσιν ὀρφώς του θεῶν.  Κρατῖνος δ΄ ̓οδυσσεῦσι·   τέμαχος ὀρφὼ χλιαρόν.  Πλάτων Κλεοφῶντι·    σὲ γάρ, γραῦ, συγκατῴκισεν σαπρὰν  ὀρφῷσι σελαχίοις τε καὶ φάγροις βοράν. ̓αριστοφάνης Σφηξὶν  ἢν μὲν ὠνῆταί τις ὀρφώσ, μεμβράδας δὲ μὴ ΄θέλῃ.  τὴν μέντοι ἑνικὴν εὐθεῖαν ὀξυτόνως προφέρονται ̓αττικοί. ̓́αρχιππος ̓ιχθύσιν, ὡς πρόκειται, τὴν δὲ γενικὴν Κρατῖνος ̓οδυσσεῦσι·  τέμαχος ὀρφὼ χλιαρόν.  ̓́ορκυνοσ. Δωρίων ἐν τῷ περὶ ἰχθύων τοὺς ὀρκύνους ἐκ τῆς περὶ ̔ ̔ηρακλέους στήλας θαλάσσης  περαιουμένους εἰς τὴν καθ΄ ἡμᾶς ἔρχεσθαι θάλασσαν διὸ καὶ πλείστους ἁλίσκεσθαι ἐν τῷ ̓ιβηρικῷ καὶ Τυρρηνικῷ πελάγει· κἀντεῦθεν κατὰ τὴν ἄλλην θάλασσαν διασκίδνασθαι. ̔ικέσιος δὲ τοὺς μὲν ἐν Γαδείροις ἁλισκομένους πιμελεστέρους εἶναι, μετὰ δὲ τούτους τοὺς ἐν Σικελίᾳ. τοὺς δὲ πόρρω ̔ ̔ηρακλείων στηλῶν ἀλιπεῖς διὰ τὸ πλείονα τόπον ἐκνενῆχθαι. ἐν Γαδείροις μὲν οὖν τὰ κλειδία καθ΄ αὑτὰ ταριχεύεται, ὡς καὶ τῶν ἀντακαίων αἱ  γνάθοι καὶ οὐρανίσκοι καὶ οἱ λεγόμενοι μελανδρύαι ἐξ αὐτῶν ταριχεύονται. ̔ικέσιος δέ φησι τὰ ὑπογάστρια αὐτῶν λιπαρὰ ὑπάρχοντα τῇ εὐστομίᾳ πολὺ διαλλάσσειν τῶν ἄλλων μερῶν, τὰ δὲ κλειδία εὐστομώτερα εἶναι τούτων. ὄνοσ· καὶ ὀνίσκοσ. ὄνοσ, φησὶν ̓αριστοτέλης ἐν τῷ περὶ ζωικῶν, ἔχει στόμα ἀνερρωγὸς ὁμοίως  τοῖς γαλεοῖσ· καὶ οὐ συναγελαστικόσ. καὶ μόνος οὗτος ἰχθύων τὴν καρδίαν ἐν τῇ κοιλίᾳ ἔχει καὶ ἐν τῷ ἐγκεφάλῳ λίθους ἐμφερεῖς μύλαισ. φωλεύει τε μόνος ἐν ταῖς ὑπὸ κύνα θερμοτάταις ἡμέραισ,  τῶν ἄλλων ταῖς χειμεριωτάταις φωλευόντων. μνημονεύει δ΄ αὐτῶν ̓επίχαρμος ἐν ̔́ηβας γάμῳ·  μεγαλοχάσμονάς τε χάννας κἠκτραπελογάστορας ὄνουσ. διαφέρει δ΄ ὄνος ὀνίσκου, ὥς φησι Δωρίων ἐν τῷ περὶ ἰχθύων γράφων οὕτως ·  ὄνοσ, ὃν καλοῦσί τινες γάδον· γαλλερίασ, ὃν καλοῦσί τινες ὀνίσκον τε καὶ μάξεινον. Εὐθύδημος δ΄ ἐν τῷ περὶ ταρίχων οἱ μὲν βάκχον, φησί, καλοῦσιν, οἱ δὲ γελαρίην, οἱ δὲ ὀνίσκον. ̓αρχέστρατος δέ φησι·   τὸν δ΄ ὄνον ̓ανθηδών, ὁ τὸν καλλαρίαν καλέουσιν,  ἐκτρέφει εὐμεγέθη, σομφὴν δ΄ ἄρ΄ ἔχει τινὰ σάρκα  κἄλλως οὐχ ἡδεῖαν ἔμοιγ΄, ἄλλοι δὲ λίην νιν  αἰνοῦσιν· χαίρει γὰρ ὁ μὲν τούτοισ, ὁ δ΄ ἐκείνοισ. πουλύπουσ. πουλύποδοσ. οὕτως φασὶν οἱ ̓αττικοί ὡς καὶ ̔́ομηροσ·  ὡς δ΄ ὅτε πουλύποδος θαλάμης ἐξελκομένοιο  ἀνάλογον παρὰ τὸ ποὺς γάρ γέγονεν. τὴν δὲ αἰτιατικὴν πουλύπουν φασίν, ὡς ̓αλκίνουν καὶ Οἰδίπουν. καὶ τρίπουν δὲ λέβητα Αἰσχύλον εἰρηκέναι  ἐν ̓αθάμαντι ἀπὸ ἁπλοῦ τοῦ ποὺς ὡς  νοῦσ. τὸ δὲ πώλυπον λέγειν Αἰολικὸν· ̓αττικοὶ γὰρ πουλύπουν λέγουσιν. ̓αριστοφάνης Δαιδάλῳ·  καὶ ταῦτ΄ ἔχοντα πουλύπους καὶ σηπίασ. καὶ πάλιν   τὸν πουλύπουν μοι ἔθηκε.  καὶ πάλιν   πληγαὶ λέγονται πουλύπου πιλουμένου. ̓αλκαῖος ̓αδελφαῖς μοιχευομέναισ·   ἠλίθιον εἶναι νοῦν τε πουλύποδος ἔχειν. ̓αμειψίας Κατεσθίοντι·   δεῖ μέν, ὡς ἔοικε, πολλῶν πουλύπων.  Πλάτων Παιδίῳ,  ὥσπερ τοὺς πουλύποδας πρώτιστα σέ. ̓αλκαῖοσ·   ἔδω δ΄ ἐμαυτὸν ὡς πουλύπουσ. οἱ δὲ πουλύποδα προφέρονται ἀνάλογον τῷ ποὺς ποδὸς ποδὶ πόδα. Εὔπολις Δήμοισ·   ἀνὴρ πολίτης πουλύπους ἐς τοὺς τρόπουσ. Διοκλῆς δ΄ ἐν α# ̔υγιεινῶν τὰ δὲ μαλάκια, φησί, πρὸς ἡδονὴν καὶ πρὸς τὰ ἀφροδίσια· μάλιστα δὲ οἱ πουλύποδεσ.  ἱστορεῖ δ΄ ̓αριστοτέλης τὸν  πολύποδα ἔχειν πόδας ὀκτώ, ὧν τοὺς μὲν ἄνω δύο καὶ κάτω ἐλαχίστουσ, τοὺς δ΄ ἐν μέσῳ μεγίστους ἔχειν δὲ καὶ κοτυληδόνας δύο, αἷς τὴν  τροφὴν προσάγεσθαι· τοὺς δ΄ ὀφθαλμοὺς ἐπάνω τῶν ἄνω δύο ποδῶν τὸ δὲ στόμα καὶ τοὺς ὀδόντας ἐν μέσοις τοῖς ποσί. ἀναπτυχθεὶς δὲ ἐγκέφαλον ἔχει διμερῆ, ἔχει δὲ καὶ τὸν λεγόμενον θόλον, οὐ μέλανα καθάπερ σηπία ἀλλ΄ ὑπέρυθρον, ἐν τῷ λεγομένῳ μήκωνι. ὁ δὲ μήκων κεῖται ἐπάνω τῆς κοιλίας οἱονεὶ κύστισ. σπλάγχνον δ΄ οὐκ ἔχει ἀναλογοῦν. τροφῇ δὲ χρῆται ἔστιν ὅτε καὶ τοῖς τῶν κογχυλίων σαρκιδίοισ, τὰ ὄστρακα ἐκτὸς τῶν  θαλαμῶν ῥίπτων ὅθεν διαγινώσκουσιν οἱ θηρεύοντεσ. ὀχεύει δὲ συμπλεκόμενος καὶ πολὺν χρόνον πλησιάζει διὰ τὸ ἄναιμος εἶναι. τίκτει δὲ διὰ τοῦ λεγομένου φυσητῆροσ, ὅς ἐστι πόρος τῷ σώματι, καὶ τίκτει ᾠὰ βοτρυδόν.  λέγουσι δὲ καὶ ὡς ἂν ἀπορήσῃ τροφῆς αὑτὸν κατεσθίει. ὧν εἷς ἐστι καὶ ὁ κωμῳδιοποιὸς Φερεκράτησ. οὗτος γὰρ ἐν τοῖς ἐπιγραφομένοις ̓αγρίοις φησίν   ἐνθρύσκοισι καὶ βρακάνοις  καὶ στραβήλοις ζῆν ὁπόταν δ΄  ἤδη πεινῶσιν σφόδρα    ὡσπερεὶ τοὺς πουλύποδας   νύκτωρ περιτρώγειν αὑτῶν τοὺς δακτύλουσ;  καὶ Δίφιλος ἐν ̓εμπόρῳ·   πουλύπους  ἔχων ἁπάσας ὁλομελεῖς τὰς πλεκτάνασ.  β. οὐ περιβεβρωκὼς αὑτόν ἐστι, φίλτατε. τοῦτο δ΄ ἐστὶ ψεῦδοσ. ὑπὸ γὰρ τῶν γόγγρων  διωκόμενος τοὺς πόδας ἀδικεῖται., λέγεται δ΄ ὡσ, ἄν τις ταῖς θαλάμαις αὐτοῦ ἅλας ὑποσπείρῃ, εὐθέως ἐξέρχεται. ἱστορεῖται δὲ καὶ ὅτι φεύγων διὰ τὸν φόβον μεταβάλλει τὰς χρόας καὶ ἐξομοιοῦται τοῖς  τόποις ἐν οἷς κρύπτεται, ὡς καὶ ὁ Μεγαρεὺς Θέογνίς φησιν ἐν ταῖς ἐλεγείαισ·  πουλύπου ὀργὴν ἴσχε πολυπλόκου, ὃς ποτὶ πέτρῃ  τῇ προσομιλήσῃ τοῖος ἰδεῖν ἐφάνη. ὁμοίως ἱστορεῖ καὶ Κλέαρχος ἐν δευτέρῳ περὶ παροιμιῶν παρατιθέμενος τάδε τὰ ἔπη, οὐ δηλῶν ὅτου ἐστί·  πουλύποδός μοι, τέκνον, ἔχων νόον, ̓αμφίλοχ΄ ἥρωσ,   τοῖσιν ἐφαρμόζου τῶν κεν κατὰ δῆμον ἵκηαι.  περὶ δὲ Τροιζῆνα τὸ παλαιόν, φησὶν ὁ αὐτὸς Κλέαρχοσ, οὔτε τὸν ἱερὸν καλούμενον πουλύπουν οὔτε τὸν κωπηλάτην πουλύπουν νόμιμον ἦν θηρεύειν, ἀλλ΄ ἀπεῖπον τούτων τε καὶ τῆς θαλαττίας χελώνης μὴ ἅπτεσθαι. ὁ δὲ πουλύπους ἐστὶ συντηκτικὸς καὶ λίαν ἀνόητος · πρὸς γὰρ τὴν χεῖρα τῶν διωκόντων βαδίζει καὶ διωκόμενος ἔστιν ὅτε οὐχ ὑποχωρεῖ, συντήκονται δ΄ αὐτῶν αἱ θήλειαι μετὰ τὸν τόκον καὶ παρίενται διὸ καὶ ῥᾳδίως ἁλίσκονται. ἑωράθησαν δέ ποτε καὶ ἐπὶ τὸ ξηρὸν ἐξιόντεσ, μάλιστα  δὲ πρὸς τὰ τραχέα τῶν χωρίων φεύγουσι γὰρ τὰ λεῖα. καὶ χαίρουσι δὲ τῶν φυτῶν ταῖς ἐλαίαις καὶ πολλάκις εὑρίσκονται ταῖς πλεκτάναις περιειληφότες τὸ στέλεχοσ. ἐφωράθησαν δὲ καὶ συκέαις προσπεφυκυίαις τῇ θαλάσσῃ προσπλεκόμενοι καὶ  τῶν σύκων ἐσθίοντεσ, ὥς φησι Κλέαρχος ἐν τῷ περὶ τῶν τῷ ὑγρῷ.̓  ἐστὶ δὲ δεῖγμα τοῦ ἥδεσθαι αὐτοὺς τῇ ἐλαίᾳ καὶ τοῦτο· ἐάν τις  κλάδον τοῦ φυτοῦ τούτου καθῇ εἰς τὴν θάλασσαν καθ΄ ἥν εἰσι πουλύποδες καὶ μικρὸν ἐπίσχῃ, ἀπονητὶ ἀνέλκει τῷ κλάδῳ περιπλεκομένους ὅσους ἐθέλει. ἔχουσι δὲ τὰ μὲν ἄλλα μέρη ἰσχυρότατα, τὸν δὲ τράχηλον ἀσθενῆ.  λέγεται δ΄ αὐτῶν τὸν ἄρρενα ἕλκειν αἰδοιῶδές τι ἐν μιᾷ τῶν πλεκτανῶν ἐν ᾗ αἱ δύο μεγάλαι κοτυληδόνες εἰσίν. εἶναι δὲ τοῦτο νευρῶδες μέχρι εἰς μέσην τὴν πλεκτάνην ἅπαν προσπεφυκόσ. ἐν δὲ πέμπτῳ μορίων φησὶν ̓αριστοτέλησ·  πουλύπους ὀχεύει τοῦ χειμῶνος καὶ τίκτει τῷ ἔαρι. φωλεύει  δὲ περὶ δύο μῆνασ, ἐστὶ δὲ πολύγονον τὸ ζῷον. διαφέρει δὲ ὁ ἄρρην τῆς θηλείας τῷ τε τὴν κεφαλὴν ἔχειν προμηκεστέραν καὶ τὸ καλούμενον ὑπὸ τῶν ἁλιέων αἰδοῖον ἔχειν ἐν τῇ πλεκτάνῃ, ἐπῳάζει δὲ ὅταν τέκῃ· διὸ καὶ χείριστοί εἰσι κατὰ τὸν χρόνον τοῦτον, ἀποτίκτει δ΄ ὁ μὲν πουλύπους ἢ εἰς θαλάμας ἢ εἰς κεράμιον ἤ τι ἄλλο τοιοῦτο κοῖλον, καὶ μεθ΄ ἡμέρας πεντήκοντα ἐκ τῶν ᾠῶν πουλυπόδια ἐξέρπει ὥσπερ τὰ φαλάγγια πολλά, ὁ δὲ θῆλυς πουλύπους ὁτὲ μὲν ἐπὶ τοῖς ᾠοῖσ, ὁτὲ  δ΄ ἐπὶ τῷ στόματι προκάθηται τῆς θαλάμησ, τὴν πλεκτάνην ἐπέχων.  Θεόφραστος δ΄ ἐν τῷ περὶ τῶν μεταβαλλόντων τὰς χρόας τὸν πολύποδά φησι τοῖς πετρώδεσι μάλιστα μόνοις συνεξομοιοῦσθαι, τοῦτο ποιοῦντα φόβῳ καὶ φυλακῆς χάριν, ἐν δὲ τῷ περὶ τῶν ἐν τῷ ξηρῷ διατριβόντων ζῴων οὐ δέχεσθαί φησι τοὺς πολύποδας τὴν θάλατταν. ἐν  δὲ τῷ περὶ τῶν κατὰ τόπους διαφορῶν ὁ Θεόφραστος πολύποδας οὐ γίνεσθαί φησιν περὶ ̔ελλήσποντον. ψυχρὰ γὰρ ἡ θάλασσα αὕτη καὶ ἧττον ἁλμυρά, ταῦτα δ΄ ἀμφότερα πολέμια πολύποδι ὁ δὲ ναυτίλος καλούμενοσ, φησὶν ̓αριστοτέλησ, πολύπους μὲν οὔκ ἐστιν, ἐμφερὴς δὲ κατὰ τὰς πλεκτάνασ. ἔχει δὲ τὸ νῶτον ὀστρακόδερμον.  ἀναδύνει δὲ ἐκ τοῦ βυθοῦ ἐφ΄ ἑαυτὸν ἔχων τὸ ὄστρακον, ἵνα μὴ τὴν θάλατταν ἕλκῃ· ἐπαναστραφεὶς δ΄ ἐπιπλεῖ ἄνω ποιήσας δύο τῶν πλεκτανῶν, αἳ μεταξὺ αὑτῶν λεπτὸν ὑμένα ἔχουσιν διαπεφυκότα, ὡς καὶ τῶν ὀρνίθων οἱ πόδες ὁρῶνται μεταξὺ τῶν δακτύλων δερμάτινον ὑμένα ἔχοντες · ἄλλας δὲ δύο πλεκτάνας καθίησιν εἰς τὴν θάλασσαν ἀντὶ πηδαλίων, ὅταν δέ τι προσιὸν ἴδῃ, δείσας συστέλλει τοὺς πόδας καὶ πληρώσας αὑτὸν τῆς  θαλάσσης κατὰ βυθοῦ ὡς τάχος χωρεῖ. ἐν δὲ τῷ περὶ ζωικῶν καὶ ἰχθύων  πολύπουσ, φησί, τις ὁ μὲν τρεψίχρωσ, ὁ δὲ ναυτίλοσ.  εἰς τὸν ναυτίλον τοῦτον φέρεταί τι Καλλιμάχου τοῦ Κυρηναίου ἐπίγραμμα οὕτως ἔχον   κόγχος ἐγώ, Ζεφυρῖτι, πάλαι τέρασ. ἀλλὰ σὺ νῦν με,  Κύπρι, Σεληναίης ἄνθεμα πρῶτον ἔχεισ,  ναυτίλον ὃς πελάγεσσιν ἐπέπλεον, εἰ μὲν ἀῆται,  τείνας οἰκείων λαῖφος ἀπὸ προτόνων,  εἰ δὲ Γαληναίη, λιπαρὴ θεόσ, οὖλος ἐρέσσων   ποσσί νιν, ὥστ΄ ἔργῳ τοὔνομα συμφέρεται,  ἔστ΄ ἔπεσον παρὰ θῖνας ̓ιουλίδασ, ὄφρα γένωμαι   σοὶ τὸ περίσκεπτον παίγνιον, ̓αρσινόη,  μηδέ μοι ἐν θαλάμῃσιν ἔθ΄, ὡς πάρος εἰμὶ γὰρ  ἄπνουσ,  τίκτηται νοτερῆς ὤεον ἁλκυόνησ.  Κλεινίου ἀλλὰ θυγατρὶ δίδου χάριν οἶδε γὰρ ἐσθλὰ  ῥέζειν καὶ Σμύρνης ἐστὶν ἀπ΄ Αἰολίδοσ.  ἔγραψε δὲ καὶ Ποσείδιππος εἰς τὴν ἐν τῷ Ζεφυρίῳ τιμωμένην ταύτην ̓αφροδίτην τόδε τὸ ἐπίγραμμα·  τοῦτο καὶ ἐν πόντῳ καὶ ἐπὶ χθονὶ τῆς Φιλαδέλφου  Κύπριδος ἱλάσκεσθ΄ ἱερὸν ̓αρσινόησ,  ἣν ἀνακοιρανέουσαν ἐπὶ Ζεφυρίτιδος ἀκτῆς  πρῶτος ὁ ναύαρχος θήκατο Καλλικράτησ.  ἡ δὲ καὶ εὐπλοΐην δώσει καὶ χείματι μέσσῳ  τὸ πλατὺ λισσομένοις ἐκλιπανεῖ πέλαγοσ,  τοῦ πολύποδος μνημονεύει καὶ ὁ τραγικὸς ̓́ιων  ἐν Φοίνικι λέγων   καὶ τὸν πετραῖον πλεκτάναις ἀναίμοσι  στυγῶ μεταλλακτῆρα πουλύπουν χροόσ.  εἴδη δ΄ ἐστὶ πολυπόδων ἑλεδώνη, πολυποδίνη, βολβιτίνη, ὀσμύλοσ, ὡς ̓αριστοτέλης ἱστορεῖ καὶ Σπεύσιπποσ. ἐν δὲ τῷ περὶ ζωικῶν ̓αριστοτέλης μαλάκιά φησιν εἶναι πουλύποδασ, ὀσμύλην, ἑλεδώνην, σηπίαν, τευθίδα· ̓επίχαρμος δ΄ ἐν ̔́ηβας γάμῳ·  πώλυποί τε σηπίαι τε καὶ ποταναὶ τευθίδες  χἀ δυσώδης βολβιτὶς γραῖαί τ΄ ἐριθακώδεεσ. ̓αρχέστρατος δέ φησι·   πούλυποι ἔν τε Θάσῳ καὶ Καρίᾳ εἰσὶν ἄριστοι·   καὶ Κέρκυρα τρέφει μεγάλους πολλοὺς τε τὸ  πλῆθοσ.  Δωριεῖς δ΄ αὐτὸν διὰ τοῦ ω καλοῦσι πώλυπον, ὡς ̓επίχαρμοσ. καὶ Σιμωνίδης δ΄ ἔφη·  πώλυπον διζήμενοσ. ̓αττικοὶ δὲ πουλύπουν ἐστὶ δὲ τῶν σελαχωδῶν τὰ χονδρώδη δ΄ οὕτω λέγεται·   πουλύποδεσ, γαλεοί τε κύνεσ.  μαλάκια δὲ καλεῖται τὰ τευθιδώδη. σελάχια δὲ τὰ τῶν ῥινῶν φῦλα.   πάγουροι. τούτων μέμνηται Τιμοκλῆς ἢ  Ξέναρχος ἐν Πορφύρᾳ οὕτωσ· Ι  εἶθ΄ ἁλιεὺς ὢν ἄκρος σοφίαν  ἐπὶ μὲν παγούροις τοῖς ὁ θεοῖς ἐχθροῖσι καὶ  ἰχθυδίοις εὕρηκα παντοδαπὰς τέχνασ,  γέροντα βούγλωττον δὲ  μὴ ταχέως πάνυ  συναρπάσομαι; καλὸν γ΄ ἂν εἴη. πηλαμὺσ, Φρύνιχος ἐν Μούσαις μνημονεύει.̓αριστοτέλης δ΄ ἐν πέμπτῳ ζῴων μορίων αἱ πηλαμύδεσ, φησί, καὶ οἱ θύννοι τίκτουσιν ἐν τῷ Πόντῳ, ἄλλοθι δὲ οὔ.  μνημονεύει αὐτῶν καὶ Σοφοκλῆς ἐν Ποιμέσιν   ἔνθ΄ ἡ πάροικος πηλαμὺς χειμάζεται,  πάραυλος ̔ελλησποντίσ.ὡραία ὡραία θέρους  τῷ Βοσπορίτῃ· τῷδε γὰρ θαμίζεται.  πέρκαι. τούτων μέμνηται Διοκλῆς καὶ Σπεύσιππος ἐν δευτέρῳ ̔ομοίων, παραπλησίας εἶναι λέγων πέρκην, χάνναν, φυκίδα. ̓επίχαρμος δέ φησι·   κομαρίδας τε καὶ κύνασ, κέστρας τε πέρκας τ΄ αἰόλασ.  Νουμήνιος δ΄ ἐν ̔αλιευτικῷ·   ἄλλοτε δ΄ αὖ πέρκασ, ὁτὲ δὲ στροφάδας παρά πέτρην   φυκίδας ἀλφηστήν τε καὶ ἐν χροιῇσιν ἐρυθρὸν  σκορπίον. πέρκη. καὶ ταύτης ̓επίχαρμος ἐν ̔́ηβας γάμῳ  μέμνηται καὶ Σπεύσιππος ἐν β΄ τῶν ̔ομοίων καὶ Νουμήνιοσ, ὧν τὰ μαρτύρια πρόκειται. ̓αριστοτέλης ἐν τῷ περὶ ζωικῶν ἀκανθοστεφῆ φησιν εἶναι καὶ ποικιλόχροα φυκίδα. τῶν δὲ γραμμοποικίλων πλαγίαις τε ταῖς ῥάβδοις κεχρημένων πέρκη. καὶ παροιμία δὲ ἐστιν ἕπεται πέρκη μελανούρῳ ῥαφίδεσ. καὶ τούτων μέμνηται ̓επίχαρμος λέγων   κὠξύρυγχοι ῥαφίδες ἵππουροί τε.  Δωρίων δ΄ ἐν τῷ περὶ ἰχθύων βελόνην, φησίν, ἣν καλοῦσιν ῥαφίδα. ̓αριστοτέλης δ΄ ἐν πέμπτῳ ζῴων μορίων βελόνην αὐτὴν καλεῖ, ἐν δὲ τῷ περὶ ζωικῶν ἢ ἰχθύων ῥαφίδα αὐτὴν ὀνομάσας ἀνόδουν φησὶν αὐτὴν εἶναι, καὶ Σπεύσιππος αὐτὴν βελόνην καλεῖ . ῥίνῃ. Δωρίων ἐν τῷ περὶ ἰχθύων ἐν Σμύρνῃ  φησὶν τὰς ῥίνας διαφόρους γίνεσθαι, καὶ πάντα δὲ τὰ σελαχώδη τὸν Σμυρναικὸν κόλπον ἔχειν διαφέροντα. ̓αρχέστρατος δέ φησιν  καὶ σελάχη μέντοι κλεινή Μίλητος ἄριστα   ἐκτρέφει· ἀλλὰ τί χρὴ ῥίνης λόγον ἢ πλατυνώτου  λειοβάτου ποιεῖσθαι; ὁμῶς κροκόδειλον ἂν ὀπτὸν  δαισαίμην ἀπ΄ ἰπνοῦ, τερπνὸν παίδεσσιν ̓ιώνων. σκάροσ. τοῦτον ̓αριστοτέλης φησὶν καρχαρόδοντα εἶναι καὶ μονήρη καὶ σαρκοφάγον ἔχειν τε στόμα μικρὸν καὶ γλῶτταν οὐ λίαν προσπεφυκυῖαν,  καρδίαν τρίγωνον, ἧπαρ λευκόν, τρίλοβον, ἔχειν τε χολὴν καὶ σπλῆνα μέλανα, τῶν δὲ βραγχίων τὸ μὲν διπλοῦν, τὸ δὲ ἁπλοῦν. μόνος δὲ καὶ τῶν ἄλλων ἰχθύων μηρυκάζει, χαίρει δὲ τῇ τῶν φυκίων τροφῇ· διὸ καὶ τούτοις θηρεύεται, ἀκμάζει δὲ θέρουσ. ̓επίχαρμος δ΄ ἐν ̔́ηβας γάμῳ φησὶν  ἁλιέων, ὁ σπάρους  καὶ σκάρουσ, τῶν οὐδὲ τὸ σκᾶρ θεμιτὸν ἐκβαλεῖν  θεοῖσ.  Σέλευκος δ΄ ὁ Ταρσεὺς ἐν τῷ ̔αλιευτικῷ μόνον φησὶ τῶν ἰχθύων τὸν σκάρον οὐ καθεύδειν ὅθεν οὐδὲ νύκτωρ ποτὲ ἁλῶναι. τοῦτο δ΄ ἴσως διὰ φόβον αὐτῷ συμβαίνει. ̓αρχέστρατος δ΄ ἐν τῇ Γαστρονομίᾳ··   σκάρον ἐξ ̓εφέσου ζήτει, χειμῶνι δὲ τρίγλας   ἔσθι΄ ἐνὶ ψαφαρῇ ληφθέντας Τειχιοέσσῃ  Μιλήτου κώμῃ Καρῶν πέλας ἀγκυλοκώλων κἀν. ἄλλῳ δὲ μέρει φησὶν   καὶ σκάρον ἐν παράλῳ Καλχηδόνι τὸν μέγαν ὄπτα,  πλύνας εὖ· χρηστὸν δὲ καὶ ἐν Βυζαντίῳ ὄψει  καὶ μέγεθος κυκλίᾳ ἴσον ἀσπίδι νῶτα φοροῦντα.  τοῦτον ὅλον θεράπευε τρόπον τοιόνδε· λαβών νιν,  ἡνίκ΄ ἂν εὖ τυρῷ καὶ ἐλαίῳ πάντα πυκασθῇ,  κρίβανον ἐς θερμὸν κρέμασον κἄπειτα κατόπτα.  πάσσειν δ΄ ἁλσὶ κυμινοτρίβοις καὶ γλαυκῷ ἐλαίῳ ἐκ χειρὸς κατακρουνίζων θεοδέγμονα πηγήν.  Νίκανδρος δ΄ ὁ Θυατειρηνὸς δύο γένη φησὶν εἶναι σκάρων καὶ καλεῖσθαι τὸν μὲν ὀνίαν, τὸν δὲ αἴολον. σπάροσ. τοῦτον ̔ικέσιος εὐχυλότερον μὲν εἶναι μαινίδος καὶ ἄλλων δὲ πλειόνων τροφιμώτερον. ̓επίχαρμος δ΄ ἐν ̔́ηβας γάμῳ   αὐτὸς ὁ Ποτιδὰν ἄγων γαύλοισιν ἐν Φοινικικοῖς  εἷκε καλλίστους ἄδην, λᾳταγὸς ἁλιέων, σπάρους  καὶ σκάρουσ, τῶν οὐδὲ τὸ σκᾶρ θεμιτὸν ἐκβαλεῖν θεοῖσ.  Νουμήνιος δ΄ ἐν ̔αλιευτικῷ ·  ἢ σπάρον ἢ ὕκας ἀγεληίδασ.  μνημονεύει δ΄ αὐτοῦ καὶ Δωρίων ἐν τῷ περὶ ἰχθύων. σκορπίοσ. Διοκλῆς ἐν πρώτῳ τῶν πρὸς Πλείσταρχον ̔υγιεινῶν τῶν μὲν νεαρῶν φησιν ἰχθύων ξηροτέρους εἶναι τὰς σάρκας σκορπίουσ, κόκκυγασ, ψήττασ, σαργούσ, τραχούρουσ, τὰς δὲ τρίγλας ἧττον τούτων ξηροσάρκουσ. οἱ γὰρ πετραῖοι μαλακοσαρκότεροὶ εἰσιν. ̔ικέσιος δέ φησι· τῶν σκορπίων ὁ μέν ἐστι πελάγιοσ, ὁ δὲ τεναγώδησ. καὶ ὁ μὲν πελάγιος πυρρόσ, ὁ δ΄ ἕτερος μελανίζων.  διαφέρει δὲ τῇ γεύσει καὶ τῷ τροφίμῳ ὁ πελάγιοσ. εἰσὶ δὲ οἱ σκορπίοι σμηκτικοί, εὐέκκριτοι, πολύχυλοι, πολύτροφοι, χονδρώδεις γάρ εἰσι.  τίκτει δ΄ ὁ σκορπίος δίσ, ὥς φησιν ̓αριστοτέλης ἐν πέμπτῳ ζῴων μορίων. Νουμήνιος δ΄ ἐν ̔αλιευτικῷ·   φυκίδας ἀλφηστήν τε καὶ ἐν χροιῇσιν ἐρυθρὸν  σκορπίον ἢ πέρκαισι καθηγητὴν μελάνουρον.  ὅτι δὲ καὶ πληκτικός ἐστιν ̓αριστοτέλης ἱστορεῖ ἐν τῷ περὶ ἰχθύων ἢ ζωικῶν. ̓επίχαρμος δ΄ ἐν Μούσαις ποικίλον εἶναί φησι τὸν σκορπίον   σκορπίοι τε ποικίλοι γλαῦκοί τε, σαῦροι πίονεσ.  μονήρης δ΄ ἐστὶ καὶ φυκοφάγοσ. ἐν δὲ πέμπτῳ ζῴων μορίων ὁ ̓αριστοτέλης σκορπίους καὶ σκορπίδας ἐν διαφόροις τόποις ὀνομάζει, ἄδηλον δὲ εἰ τοὺς αὐτοὺς λέγει· ὅτι καὶ σκόρπαιναν καὶ σκορπίους πολλάκις ἡμεῖς ἐφάγομεν καὶ διάφοροι καὶ οἱ χυμοὶ καὶ αἱ χρόαι εἰσὶν οὐδεὶς ἀγνοεῖ. ὁ  δ΄ ὀψαρτυτὴς ̓αρχέστρατος ἐν τοῖς χρυσοῖς ἔπεσι λέγει·   ἐν δὲ Θάσῳ τὸν σκορπίον ὠνοῦ, ἐὰν ᾖ μὴ μείζων πυγόνοσ· μεγάλου δ΄ ἀπὸ χεῖρας ἴαλλε. σκόμβροσ. ΄ ̓αριστοφάνης Γηρυτάδῃ. ἱκέσιός φησι τοὺς σκόμβρους ἐλαχίστους μὲν εἶναι κατὰ τὸ μέγεθοσ, τροφιμωτέρους δὲ τῶν κολιῶν καὶ εὐχυλοτέρουσ, οὐ μὴν εὐεκκριτωτέρουσ. μνημονεύει αὐτῶν οὕτως καὶ ̓επίχαρμος ἐν ̔́ηβας γάμῳ·  καὶ χελιδόνες τε μύρμαι θ΄, οἵ τε κολιᾶν μείζονες  ἐντὶ καὶ σκόμβρων, ἀτὰρ τᾶν θυννίδων γα μείονεσ. σάργοι.  οὗτοι, ὥς φησιν ̔ικέσιοσ, στύφουσι  μᾶλλον καὶ τῶν μελανούρων εἰσὶ τροφιμώτεροι.  Νουμήνιος δ΄ ἐν ̔αλιευτικῷ πανοῦργον εἶναί φησι περὶ τὰς θήρας τὸν σαργόν   κόσσυφον ἢ κίχλας ἁλιειδέασ, ἄλλοτε δ΄ ἄλλῃ  σαργὸν ἐπικέλσοντα, ὁ λινοπληγέστατον ἰχθύν. ̓αριστοτέλης δὲ ἐν πέμπτῳ μορίων τίκτειν αὐτόν φησιν δίσ, ἔαροσ, εἶτα μετοπώρου. ̓επίχαρμος δὲ ἐν ̔́ηβας γάμῳ ·  αἰ δὲ λῇσ, σαργοί τε χαλκίδες τε καὶ τοὶ πόντιοι.. ·  ὡς διαφόρους δὲ τοὺς σαργίνους ἐν τοῖσδε καταλέγει·  ἦν δὲ σαργῖνοί τε μελάνουροί τε καὶ τὸ φίνταται  ταινίαι λεπταὶ μέν, ἁδῆαι δέ.  ὁμοίως δὲ καὶ Δωρίων ἐν τῷ περὶ ἰχθύων φησὶ σαργίνους διὰ τοῦτ΄ αὐτοὺς καλῶν καὶ χαλκίδασ. ὁ δὲ σοφὸς ̓αρχέστρατός φησιν  ἡνίκα δ΄ ἂν δύνοντος ἐν οὐρανῷ ΄ ̓ωρίωνος  μήτηρ οἰνοφόρου βότρυος χαίτην ἀποβάλλῃ,  τῆμος ἔχειν ὀπτὸν σαργὸν τυρῷ κατάπαστον,  εὐμεγέθη, θερμόν, δριμεῖ δεδαιγμένον ὄξει·  σκληρὸς γὰρ φύσει ἐστίν. ἅπαντα δέ μοι θεράπευε   τὸν στερεὸν τοιῷδε τρόπῳ μεμνημένος ἰχθύν.  τὸν δ΄ ἀγαθὸν μαλακόν τε φύσει καὶ πίονα σάρκα ἁλσὶ μόνον λεπτοῖσι πάσας καὶ ἐλαίῳ ἀλείψασ·  τὴν ἀρετὴν γάρ ἔχει τῆς τέρψιος αὐτὸς ἐν αὑτῷ.  Σάλπη. ̓επίχαρμος ̔́ηβας γάμῳ·  ἀόνες φάγροι τε λάβρακές τε καὶ τὸ πίονες  σκατοφάγοι σάλπαι βδελυχραί, ἁδέαι δ΄ ἐν τῷ θέρει. ̓αριστοτέλης δ΄ ἐν πέμπτῳ μορίων ἅπαξ τίκτειν φησὶν αὐτὴν τοῦ μετοπώρου. ἐστὶ δὲ πολύγραμμος καὶ ἐρυθρόγραμμοσ, ἔτι δὲ καρχαρόδους καὶ μονήρησ, λέγεσθαι δὲ καὶ ὑπὸ τῶν ἁλιέων φησὶν ὡς καὶ κολοκύντῃ θηρεύεται χαίρουσα τῷ βρώματι. ̓αρχέστρατος δέ φησιν   σάλπην δὲ κακὸν μὲν ἔγωγε  ἰχθὺν εἰς ἀεὶ κρίνω βρωτὴ δὲ μάλιστα  ἐστὶ θεριζομένου σίτου, λαβὲ δ΄ ἐν Μυτιλήνῃ  αὐτήν.  Παγκράτης δ΄ ἐν ἔργοις θαλασσίοισ·   σάλπαι τ΄ ἰσομήκεες ἰχθῦσ,  ἅς τε βόας πορκῆες ἁλίζωοι καλέουσιν,  οὕνεκα γαστέρι φῦκος ἀεὶ ἀλέουσιν ὀδοῦσιν.  ἐστὶ δὲ ποικίλος ὁ ἰχθύσ, ὅθεν καὶ τὸν Λοκρὸν ἢ Κολοφώνιον Μνασέαν συνταξάμενον τὰ ἐπιγραφόμενα παίγνια διὰ τὸ ποικίλον τῆς συναγωγῆς Σάλπην οἱ συνήθεις προσηγόρευον. Νυμφόδωρος  δὲ ὁ Συρακόσιος ἐν τῷ τῆς ̓ασίας Περίπλῳ Λεσβίαν φησὶ γενέσθαι Σάλπην τὴν τὰ παίγνια συνθεῖσαν. ἄλκιμος δ΄ ἐν τοῖς Σικελικοῖς ἐν Μεσσήνῃ φησὶ τῇ κατὰ τὴν νῆσον Βότρυν γενέσθαι εὑρετὴν τῶν παραπλησίων παιγνίων τοῖς προσαγορευομένοις Σάλπησ. ̓́αρχιππος δὲ ἐν ̓ιχθύσιν ἀρσενικῶς εἴρηκεν ὁ σάλπης ·   ἐκήρυξεν βόαξ,  σάλπης δ΄ ἐσάλπιγξ΄ ἕπτ΄ ὀβολοὺς μισθὸν φέρων.  γίνεται δ΄ ὅμοιος ἰχθὺς ἐν τῇ ̓ερυθρᾷ θαλάσσῃ ὁ καλούμενος στρωματεύσ, ῥάβδους ἔχων δι΄ ὅλου τοῦ σώματος τεταμένας χρυσιζούσασ, ὡς ἱστορεῖ Φίλων ἐν τῷ Μεταλλικῷ, συνόδοντες καὶ Συναγρίσ. καὶ τούτων ̓επίχαρμος μέμνηται·   συναγρίδας μαζούς τε συνόδοντάς τ΄ ἐρυθροποικίλουσ.  Νουμήνιος ̔αλιευτικῷ διὰ τοῦ υ λέγων φησὶν  ἢ λευκὴν συνόδοντα βόηκάς τε τρικκούς τε.  καὶ πάλιν  τοῖσί κε θηρήσαιο φαγεῖν λελιημένος ἰχθὺν  ἠὲ μέγαν συνόδοντα ἢ ἀρνευτὴν ἵππουρον. σινόδοντα δὲ αὐτὸν λέγει διὰ τοῦ ι Δωρίων, ἔτι δὲ  ̓αρχέστρατος ἐν τούτοισ·  αὐτὰρ τὸν σινόδοντα μόνον ζήτει παχὺν εἶναι·  ἐκ πορθμοῦ δὲ λαβεῖν πειρῶ καὶ τοῦτον, ἑταῖρε.  ταὐτὰ δὲ ταῦτα κυρῶ φράζων καὶ πρὸς σέ, Κλέαινε. ̓αντιφάνης δ΄ ἐν ̓αρχεστράτῃ  · τὶς δ΄ ἐγχέλειον ἂν φάγοι  ἢ κρανίον σινόδοντοσ; σαῦροσ. τούτου μνημονεύει ̓́αλεξις ἐν Λεύκῃ· μάγειρος δ΄ ἐστὶν ὁ λέγων   ἐπίστασαι τὸν σαῦρον ὡς δεῖ σκευάσαι;   β. ἀλλ΄ ἂν διδάσκῃσ. α. ἐξελὼν τὰ βράγχια,  πλύνασ, περικόψας τὰς ἀκάνθας τὰς κύκλῳ  παράσχισον χρηστῶς διαπτύξας θ΄ ὅλον  τῷ σιλφίῳ μάστιξον εὖ τε καὶ καλῶς  τυρῷ τε σάξον ἁλσὶ τ΄ ἠδ΄ ὀριγάνῳ. ̓́εφιππος δ΄ ἐν Κύδωνι πολλῶν καὶ ἄλλων ἰχθύων κατάλογον ποιούμενος καὶ τοῦ σαύρου μνημονεύει διὰ τούτων   θύννου τεμάχη, γλάνιδοσ, γαλεοῦ,  ῥίνησ, γόγγρου, κεφάλου, πέρκησ,   σαῦροσ, φυκίσ, βρίγκοσ, τρίγλη,  κόκκυξ, φάγροσ, μύλλοσ, λεβίασ,   σπάροσ, αἰολίασ, θρᾷττα, χελιδών,  καρίσ, τευθίσ, ψῆττα, δρακαινίσ,  πουλυπόδειον, σηπία, ὀρφώσ,  κωβιόσ, ἀφύαι, βελόναι, κεστρεῖσ.  Μνησίμαχος δ΄ ἐν Σϙ2̔ιπποτρόφῳ   τῶν καρχαριῶν  νάρκη, βάτραχοσ, πέρκη, σαῦροσ,  τριχίασ, φυκίσ, βρίγκοσ, τρίγλη,  κόκκυξ. σκεπινόσ. τούτου μνημονεύων Δωρίων ἐν τῷ  περὶ ἰχθύων καλεῖσθαί φησιν αὐτὸν ἀτταγεινόν.   σκίαινα. ̓επίχαρμος ̔́ηβας γάμῳ·  αἰολίαι πλῶτές τε κυνόγλωσσοὶ τ΄, ἐνῆν δὲ σκιαθίδεσ. Νουμήνιος δὲ σκιαδέα αὐτὸν καλεῖ ἐν τούτοισ·  τοῖσί κε θηρήσαιο λαβεῖν λελιημένος ἰχθὺν  ἠὲ μέγαν συνόδοντα ἢ ἀρνευτὴν ἵππουρον  ἠὲ φάγρον λοφίην, ὁτὲ δ΄ ἀγρόμενον σκιαδῆα. συαγρίδεσ. τούτων μνημονεύει ̓επίχαρμος ἐν  ̔́ηβας γάμῳ καὶ ἐν Γᾷ καὶ Θαλάσσᾳ. Σφύραιναι. ταύτας φησὶν ̔ικέσιος τροφιμωτέρας εἶναι τῶν γόγγρων, ἀπειθεῖς δὲ τὴν γεῦσιν καὶ ἀστόμουσ, εὐχυλίᾳ δὲ μέσουσ.  ὁ δὲ Δωρίων  σφύραιναν, φησίν, ἣν καλοῦσι κέστραν. ̓επίχαρμος δ΄ ἐν Μούσαις κέστραν ὀνομάσας οὐκ ἔτι σφυραίνας ὀνομάζει ὡς ταὐτὸν οὔσας   χαλκίδας τε καὶ κύνας κέστρας τε πέρκας τ΄ αἰόλασ. καὶ Σώφρων ἐν ἀνδρείοις  κέστραι βότιν κάπτουσαι.  Σπεύσιππος δὲ ἐν δευτέρῳ ̔ομοίων ὡς παραπλήσια ἐκτίθεται κέστραν, βελόνην, σαυρίδα.  καὶ οἱ ̓αττικοὶ δὲ ὡς ἐπὶ τὸ πολὺ τὴν σφύραιναν καλοῦσι κέστραν, σπανίως δὲ τῷ τῆς σφυραίνης ὀνόματι ἐχρήσαντο. Στράττις γοῦν ἐν Μακεδόσιν ἐρομένου τινὸς ̓αττικοῦ ὡς ἀγνοοῦντος τὸ ὄνομα καὶ λέγοντος ·  ἡ σφύραινα δ΄ ἐστὶ τίσ;  φησὶν ὁ ἕτεροσ·   κέστραν μὲν ὔμμες ὡττικοὶ κικλήσκετε. ̓αντιφάνης ἐν Εὐθυδίκῳ·   πάνυ συχνὴ  σφύραινα. β. κέστραν ἀττικιστὶ δεῖ λέγειν.  Νικοφῶν δ΄ ἐν Πανδώρᾳ·   κέστραι τε καὶ λάβρακεσ.  ̓επίχαρμος ̔́ηβας γάμῳ·   κέστρας τε πέρκας τ΄ αἰόλασ.  σηπία. ̓αριστοφάνης Δαναίσι· καὶ ταῦτ΄ ἔχοντα σηπίας καὶ πουλύπουσ. ὡς αἰτίας ἡ παραλήγουσα παροξύνεται, ὡς Φιλήμων ἱστορεῖ , ὁμοίως καὶ ταῦτα· τηλία, ταινία, οἰκία, τὴν σηπίαν δὲ ̓αριστοτέλης πόδας ἔχειν ὀκτώ, ὧν τοὺς ὑποκάτω δύο μεγίστουσ, προβοσκίδας δύο καὶ μεταξὺ αὐτῶν τοὺς ὀφθαλμοὺς καὶ τὸ στόμα, ἔχει δὲ καὶ ὀδόντας δύο τὸν μὲν  ἄνω, τὸν δὲ κάτω καὶ τὸ λεγόμενον ὄστρακον ἐν  τῷ νώτῳ. ἐν δὲ τῇ μύτιδι ὁ θολός ἐστιν αὕτη δὲ κεῖται παρ΄ αὐτὸ τὸ στόμα κύστεως τρόπον ἐπέχουσα. ἐστὶ δ΄ ἡ κοιλία πλακώδης καὶ λεία, ὁμοία τοῖς τῶν βοῶν ἠνύστροισ. τρέφονται δ΄ αἱ μικραὶ σηπίαι τοῖς λεπτοῖς ἰχθυδίοισ, ἀποτείνουσαι τὰς προβοσκίδας ὥσπερ ὁρμιὰς καὶ ταύταις θηρεύουσαι. λέγεται δ΄ ὡς ὅταν ὁ χειμὼν γένηται τῶν πετριδίων ὥσπερ ἀγκύραις ταῖς προβοσκίσι λαμβανόμεναι ὁρμοῦσι. διωκομένη τε ἡ  σηπία τὸν θολὸν ἀφίησι καὶ ἐν αὐτῷ κρύπτεται ἐμφήνασα φεύγειν εἰς τοὔμπροσθεν. λέγεται δὲ ὡς καὶ θηρευθείσης τῆς θηλείας τριόδοντι οἱ ἄρρενες ἐπαρήγουσιν ἀνθέλκοντες αὐτὴν ἂν δ΄ οἱ ἄρρενες ἁλῶσιν, αἱ θήλειαι φεύγουσιν. οὐ διετίζει δ΄ ἡ σηπία, καθάπερ οὐδ΄ ὁ πολύπουσ. ἐν δὲ πέμπτῳ ζῴων μορίων αἱ σηπίαι, φησί, καὶ αἱ τευθίδες νέουσιν ἅμα καὶ συμπεπλεγμέναι, τὰ στόματα καὶ τὰς πλεκτάνας ἐφαρμόττουσαι καταντικρὺ ἀλλήλαισ· ἐφαρμόττουσιν δὲ καὶ τὸν μυκτῆρα εἰς τὸν μυκτῆρα. τῶν τε μαλακίων τίκτουσιν  πρῶται τοῦ ἔαρος αἱ σηπίαι καὶ τίκτουσι πᾶσαν ὥραν καὶ κυίσκονται πεντεκαίδεκα ἡμέραισ.  ὅταν δέ τέκωσι τὰ ᾠά, ὁ ἄρρην παρακολουθῶν καταφυσᾷ καὶ στιφρᾷ. βαδίζουσι δὲ κατὰ ζυγά. καί ἐστιν ὁ ἄρρην τῆς θηλείας ποικιλώτερός τε καὶ μελάντερος τὸν νῶτον. ̓επίχαρμος δ΄ ἐν ̔́ηβας γάμῳ φησί·   πώλυποι τε σηπίαι τε καὶ ποταναὶ τευθίδεσ.  τοῦτο δὲ σημειωτέον πρὸς Σπεύσιππον λέγοντα  εἶναι ὅμοια σηπίαν  τευθίδα. ̔ιππώνακτος δ΄ ἐν τοῖς ἰάμβοις εἰπόντος  σηπίης ὑπόσφαγμα οἱ ἐξηγησάμενοι ἀπέδωκαν τὸ τῆς σηπίας μέλαν. ἐστὶ δὲ τὸ ὑπόσφαγμα, ὡς ̓ερασίστρατός φησιν ἐν ̓οψαρτυτικῷ, ὑπότριμμα. γράφει δὲ οὕτωσ· ὑπόσφαγμα δ΄ εἶναι κρέασιν ὀπτοῖς ἐκ τοῦ αἵματος τεταραγμένου μέλιτι, τυρῷ, ἁλί, κυμίνῳ, σιλφίῳ, ὄξει ἑφθὸν.  καὶ Γλαῦκος δ΄ ὁ Λοκρὸς ἐν ̓οψαρτυτικῷ οὕτως γράφει· ὑπόσφαγμα δ΄ αἷμα ἑφθὸν καὶ σίλφιον καὶ ἕψημα ἢ μέλι καὶ ὄξος καὶ γάλα καὶ τυρὸς καὶ φύλλα εὐώδη τετμημένα  ὁ δὲ πολυμαθέστατος ̓αρχέστρατός φησιν  σηπίαι ̓αβδήροις τε Μαρωνείᾳ τ΄ ἐνὶ μέσσῃ.̓αριστοφάνης Θεσμοφοριαζούσαισ·   ἰχθὺς ἐώνηταί τις ἢ σηπίδιον;  καὶ ἐν Δαναίσιν   ὀσμύλια καὶ μαινίδια καὶ σηπίδια.  Θεόπομπος ̓αφροδίτῃ·   ἀλλ΄ ἔντραγε  τὴν σηπίαν τηνδὶ λαβοῦσα καὶ τοδὶ  τὸ πουλυπόδειον.  περὶ δὲ ἑψήσεως σηπιδίων ̓́αλεξις ἐν Πονήρᾳ παράγει μάγειρον τάδε λέγοντα·   σηπίας τόσας  δραχμῆς μιᾶς τρίς τῶν δὲ τὰς μὲν πλεκτάνας   καὶ τὰ πτερύγια συντεμὼν ἑφθὰς ποῶ.  τὸ δ΄ ἄλλο σῶμα κατατεμὼν πολλοὺς κύβους  σμήσας τε λεπτοῖς ἁλσὶ δειπνούντων ἅμα  ἐπὶ τὸ τάγηνον σίζον ἐπεισιὼν φέρω. τρίγλῃ, κίχλη διὰ τοῦ η. τὰ γὰρ εἰς λα λήγοντα θηλυκὰ ἕτερον αἰτεῖ λάβδα, Σκύλλα, Τελέσιλλα·  ὅσα δ΄ ἐπιπλοκὴν ἔχει τοῦ γ εἰς γ λήγει, τρώγλη, αἴγλη, ζεύγλη. τὴν δὲ τρίγλην φησὶν ̓αριστοτέλης τρὶς τίκτειν τοῦ ἔτους ἐν πέμπτῳ μορίων, τεκμαίρεσθαι λέγων τοὺς ἁλιεῖς τοῦτο ἐκ τοῦ γόνου τρὶς φαινομένου περί τινας τόπουσ, μήποτ΄ οὖν ἐντεῦθέν ἐστι καὶ τὸ τῆς ὀνομασίασ, ὡς ἀμίαι ὅτι οὐ κατὰ μίαν φέρονται, ἀλλ΄ ἀγεληδόν, σκάρος δὲ ἀπὸ τοῦ σκαίρειν καὶ καρίσ, ἀφύαι δ΄ ὡς ἂν ἀφυεῖς οὖσαι, τουτέστιν δυσφυεῖσ· θύω, θύννος ὁ ὁρμητικόσ, διὰ τὸ κατὰ τὴν τοῦ κυνὸς ἐπιτολὴν  ὑπὸ τοῦ ἐπὶ τῆς κεφαλῆς οἴστρου ἐξελαύνεσθαι. ἐστὶ δὲ καρχαρόδουσ, συναγελαστική, παντόστικτοσ, ἔτι δὲ σαρκοφάγοσ, τὸ δὲ τρίτον τεκοῦσα ἄγονός ἐστι· γίνεται γάρ τινα σκωλήκια αὐτῇ ἐν τῇ ὑστέρᾳ ἃ τὸν γόνον τὸν γινόμενον κατεσθίει. ἀπὸ δὲ τοῦ συμβεβηκότος ̓επίχαρμος ὀνομάζει αὐτὰς κυφὰς ἐν ̔́ηβας γάμῳ διὰ τούτων   ἆγε δὴ τρίγλας τε κυφὰς κἀχαρίστους βαιόνασ.  Σώφρων δ΄ ἐν τοῖς ἀνδρείοις τριγόλας τινὰς ἐν τούτοις ὀνομάζει·  τριγόλᾳ ὀμφαλοτόμῳ  καὶ  τριγόλαν τὸν εὐδιαῖον. ἐν δὲ τῷ ἐπιγραφομένῳ Παιδικὰ ποιφυξεῖς φησί·  τρίγλας μὲν γένηον, τριγόλα δ΄ ὀπισθίδια. κἀν τοῖς γυναικείοις δὲ ἔφη·  τρίγλαν γενεᾶτιν.  Διοκλῆς δ΄ ἐν τοῖς πρὸς Πλείσταρχον σκληρόσαρκον εἶναί φησι τὴν τρίγλαν. Σπεύσιππος δ΄ ἐμφερῆ φησιν εἶναι κόκκυγα, χελιδόνα, τρίγλαν. ὅθεν Τρύφων  φησὶν ἐν τοῖς περὶ ζῴων τὸν τριγόλαν τινὰς οἴεσθαι κόκκυγα εἶναι διά τε τὸ ἐμφερὲς καὶ τὴν τῶν ὀπισθίων ξηρότητα, ἣν σεσημείωται ὁ Σώφρων λέγων  τρίγλας μὲν γένηον, ὁ τριγόλα δ΄ ὀπισθίδια.  Πλάτων δ΄ ἐν Φάωνί φησι·   τρίγλη δ΄ οὐκ ἐθέλει νεύρων ἐπιήρανος εἶναι·  παρθένου ̓αρτέμιδος γὰρ ἔφυ καὶ στύματα μισεῖ, τῇ δὲ ̔εκάτῃ ἀποδίδοται ἡ τρίγλη διὰ τὴν τῆς ὀνομασίας κοινότητα· τριοδῖτις γὰρ καὶ τρίγληνοσ, καὶ ταῖς τριακάσι δ΄ αὐτῇ τὰ δεῖπνα φέρουσι. κατὰ τὸ παραπλήσιον δ΄ οἰκειοῦσιν ̓απόλλωνι  μὲν κίθαρον, ̔ερμῇ δὲ βόακα, Διονύσῳ δὲ κιττὸν  καὶ ΄ ̓αφροδίτῃ φαλαρίδα, ὡς ̓αριστοφάνης ἐν ̓́ορνισι, κατὰ συνέμφασιν τοῦ φαλλοῦ. καὶ τὴν νῆτταν δὲ καλουμένην Ποσειδῶνί τινες οἰκειοῦσι. καὶ τὸν θαλάττιον γόνον, ὃν ἡμεῖς μὲν ἀφύην, ἄλλοι δὲ ἀφρῖτιν ὀνομάζουσιν, οἱ δὲ ἀφρὸν προσφιλέστατον δ΄ εἶναι καὶ τοῦτον ̓αφροδίτῃ διὰ τὸ καὶ αὐτὴν ἐξ ἀφροῦ γεννηθῆναι. ̓απολλόδωρος δ΄ ἐν τοῖς περὶ θεῶν τῇ ̔εκάτῃ φησὶ θύεσθαι τρίγλην διὰ τὴν τοῦ ὀνόματος οἰκειότητα· τρίμορφος γὰρ  ἡ θεόσ, Μελάνθιος δ΄ ἐν τῷ περὶ τῶν ἐν ̓ελευσῖνι μυστηρίων καὶ τρίγλην καὶ μαινίδα, ὅτι καὶ θαλάττιος ἡ ̔εκάτη. ̔ηγήσανδρος δὲ ὁ Δελφὸς τρίγλην παραφέρεσθαι ἐν τοῖς ̓αρτεμισίοις διὰ τὸ δοκεῖν τοὺς θαλασσίους λαγὼς θανασίμους ὄντας θηρεύειν ἐπιμελῶς καὶ καταναλίσκειν. διόπερ ὡς ἐπ΄ ὠφελείᾳ τῶν ἀνθρώπων τοῦτο ποιοῦσα τῇ κυνηγετικῇ θεῷ ἡ κυνηγέτις ἀνάκειται. γενεᾶτιν δὲ ἔφη τὴν τρίγλην Σώφρων, ἐπεὶ αἱ τὸ  γένειον ἔχουσαι ἡδίονές εἰσι μᾶλλον τῶν ἄλλων. ̓αθήνησι δὲ καὶ τόπος τις Τρίγλα καλεῖται, καὶ αὐτόθι ἐστὶν ἀνάθημα τῇ ̔εκάτῃ Τριγλανθίνῃ. διὸ καὶ Χαρικλείδης ἐν ̔αλύσει φησί   δέσποιν΄ ̔εκάτη τριοδῖτι,  τρίμορφε, τριπρόσωπε,  τρίγλαις κηλευμένα.  ἐὰν δ΄ ἐναποπνιγῇ τρίγλη ζῶσα ἐν οἴνῳ καὶ τοῦτο ἀνήρ πίῃ, ἀφροδισιάζειν οὐ δυνήσεται, ὡς Τερψικλῆς ἱστορεῖ ἐν τῷ περὶ ἀφροδισίων, κἂν γυνὴ  δὲ πίῃ τοῦ αὐτοῦ οἴνου, οὐ κυίσκεται. ὁμοίως δὲ οὐδὲ ὄρνισ, ὁ δὲ πολυίστωρ ̓αρχέστρατος ἐπαινέσας τὰς κατὰ Τειχιοῦντα τῆς Μιλησίας τρίγλας ἑξῆς φησι·   κἀν Θάσῳ ὀψώνει τρίγλην κου΄ χείρονα λήψῃ  ταύτησ· ἐν δὲ Τέῳ χείρω, κεδνὴ δὲ καὶ αὐτή·  ἐν δ΄ ̓ερυθραῖς ἀγαθὴ θηρεύεται αἰγιαλῖτισ.  Κρατῖνος δ΄ ἐν Τροφωνίῳ φησὶν   οὐδ΄ Αἰξωνίδ΄ ἐρυθρόχρων ἐσθίειν ἔτι τρίγλην  οὐδὲ τρυγόνος οὐδὲ δεινοῦ φυὴν μελανούρου.  Ναυσικράτης δ΄ ὁ κωμῳδιοποιὸς ἐπαινεῖ τὰς Αἰξωνικὰς τρίγλας ἐν Ναυκλήροις λέγων οὕτωσ·  μετ΄ αὐτῶν δ΄ εἰσὶν ἐκπρεπεῖς φύσιν  αἱ ξανθοχρῶτεσ, αἷς κλύδων Αἰξωνικὸς  πασῶν ἀρίστας ἐντόπους παιδεύεται·   αἷς καὶ θεὰν τιμῶσι φωσφόρον κόρην,  δείπνων ὅταν πέμπωσι δῶρα ναυτίλοι.  β. τρίγλας λέγεισ.  Ταινίαι. καὶ τούτων ̓επίχαρμος μέμνηται·  καὶ ταὶ φίνταται  ταινίαι λεπταὶ μέν, ἁδῆαι δὲ κὠλίγου πυρόσ.  Μίθαικος δ΄ ἐν ̓οψαρτυτικῷ  ταινίαν, φησίν, ἐκκοιλίξασ, τὰν κεφαλὰν ἀποταμών, ἀποπλύνας καὶ ταμὼν τεμάχεα κατάχει τυρὸν καὶ ἔλαιον.  πλεῖσται δὲ γίνονται καὶ κάλλισται κατὰ τὸν πρὸς τῇ ̓αλεξανδρείᾳ Κάνωπον καὶ ἐν Σελευκείᾳ τῇ πρὸς ̓αντιοχείᾳ, ὅταν δ΄ Εὔπολις ἐν Προσπαλτίοις λέγῃ·   μήτηρ τις αὐτῷ Θρᾷττα ταινιόπωλισ,  τὴν ἐπὶ τῶν ὑφασμάτων λέγει καὶ τῶν ζωνῶν αἷς αἱ γυναῖκες περιδέονται. τράχουροι. τούτων ὡς ξηροτέρων μέμνηται Διοκλῆσ. Νουμήνιος δ΄ ἐν ̔αλιευτικῷ φησιν  ἀλκύονας κίγκλους τε καὶ ἀπλοΐῃ τράχουρον.  ταυλωπίασ. περὶ τούτου ̓αρχέστρατος ἱστορεῖ·   καὶ νεαροῦ μεγάλου τ΄ αὐλωπία ἐν θέρει ὠνοῦ  κρανί΄ ὅταν Φαέθων πυμάτην ἁψῖδα διφρεύῃ·  καὶ παράθες θερμὸν ταχέως καὶ τρίμμα μετ΄ αὐτοῦ.  ὄπτα δ΄ ἀμφ΄ ὀβελίσκον ἑλὼν ὑπογάστριον αὐτοῦ. Τευθὶσ. ̓αριστοτέλης εἶναί φησι καὶ ταύτην τῶν συναγελαζομένων ἔχειν τε τὰ πλεῖστα τῆς σηπίασ, τὸν τῶν ποδῶν ἀριθμόν, τὰς προβοσκίδασ.  τῶν δὲ ταύτης ποδῶν οἱ μὲν κάτω μικροὶ εἰσιν, οἱ δ΄ ἄνω μείζουσ· καὶ τῶν προβοσκίδων ἡ δεξιὰ παχυτέρα, καὶ τὸ ὅλον σωμάτιον τρυφερὸν καὶ ὑπομηκέστερον. ἔχει δὲ καὶ θολὸν ἐν τῇ μύτιδι οὐ μέλανα ἀλλ΄ ὠχρὸν καὶ τὸ ὄστρακον μικρὸν λίαν καὶ χονδρῶδεσ. τεῦθοσ. ὁ δὲ τεῦθος μόνῳ τούτῳ διαφέρει, τῷ μεγέθει· γίνεται δὲ καὶ τριῶν σπιθαμῶν, τὸ δὲ χρῶμά ἐστιν ὑπέρυθρος καὶ τῶν ὀδόντων τὸν μὲν   κάτω ἐλάττονα ἔχει, τὸν δὲ ἄνω μείζονα, ἄμφω δὲ μέλανας καὶ ὁμοίους ῥύγχει ἱέρακοσ. ἀναπτυχθεὶς δὲ κοιλίαν ἔχει ὁμοίαν ταῖς ὑείαισ. ἐν δὲ ε΄ μορίων βραχύβιά φησιν εἶναι τὸν τεῦθον καὶ τὴν σηπίαν, ̓αρχέστρατος δ΄ ὁ πᾶσαν γῆν καὶ θάλασσαν διὰ γαστριμαργίαν περιελθών φησι·   τευθίδες ἐν Δίῳ τῷ Πιερικῷ παρὰ χεῦμα  Βαφύρα· καὶ ἐν ̓αμβρακίᾳ παμπληθέας ὄψει. ̓́αλεξις δὲ ἐν ̓ερετρικῷ τάδε ποιεῖ λέγοντα μάγειρον   τευθίδεσ, σπίναι, βατίσ, χῆμοσ, ἀφύαι,   κρεᾴδι΄, ἐντερίδια· ἀλλὰ τὰς μὲν τευθίδασ,  τὰ πτερύγι΄ αὐτῶν συντεμών, στεατίου  μικρὸν παραμίξασ, περιπάσας ἡδύσμασι  λεπτοῖσι χλωροῖς ὠνθύλευσα.  καὶ πέμμα δέ τι τευθίδα ὀνομάζειν ̓ιατροκλέα ἐν ̓αρτοποιικῷ φησι Πάμφιλοσ.  ὗεσ. ̓επίχαρμος ἐν ̔́ηβας γάμῳ· ἦν δ΄ ὑαινίδες τε βούγλωσσοί τε καὶ κίθαρος ἐνῆσ.  λέγει δέ τινας καὶ ὕας διὰ τούτων   χαλκίδες θ΄ ὕες τε ἱέρακές τε χὠ πίων κύων,  εἰ μὴ ἄρα οὗτοι οἱ αὐτοί εἰσι τῷ κάπρῳ. Νουμήνιος δ΄ ἐν τῷ ̔αλιευτικῷ ἄντικρυς ὕαινάν τινα καταριθμεῖται ἐν τούτοισ·  κανθαρίδα προφανεῖσαν ὕαινάν τε τρίγλην τε.  καὶ Διονύσιος δ΄ ἐν ̓οψαρτυτικῷ τῆς ὑαίνης μνημονεύει. ̓αρχέστρατος δ΄ ὁ ὀψοδαίδαλοσ·  ἐν δ΄ Αἴνῳ καὶ τῷ Πόντῳ τὴν ὗν ἀγόραζε,  ἣν καλέουσί τινες θνητῶν ψαμμῖτιν ὀρυκτήν.  τούτου τὴν κεφαλὴν ἕψειν μηδὲν προσενεγκὼν  ἥδυσμ΄, ἀλλ΄ ἐς ὕδωρ μόνον ἐνθεὶς καὶ θαμὰ κινῶν  ὕσσωπον παράθες τρίψασ, κἂν ἄλλο τι χρῄζῃσ,   δριμὺ διεὶς ὄξοσ· κᾆτ΄ ἔμβαπτ΄ εὖ καὶ ἐπείγου  οὕτως ὡς πνίγεσθαι ὑπὸ σπουδῆς καταπίνων.  τὴν λοφιὰν δ΄ ὀπτᾶν αὐτῆς καὶ τἄλλα τὰ πλεῖστα.  μήποτ΄ οὖν καὶ ὁ Νουμήνιος ἐν τῷ ̔αλιευτικῷ τὴν ὗν ψαμαθῖδα καλεῖ ἐπὰν λέγῃ·   ἄλλοτε καρχαρίην, ὁτὲ δὲ ῥόθιον ψαμαθῖδα. υκαι. καὶ τὸν ὕκην Καλλίμαχος ἐν ἐπιγράμμασιν ἱερὸν ἰχθὺν καλεῖ διὰ τούτων θεὸς  δὲ οἱ ἱερὸς ὕκησ. Νουμήνιος δ΄ ἐν ̔αλιευτικῷ ·   ἢ σπάρον ἢ ὕκας ἀγεληίδας ἢ ἐπὶ φάγρον  πέτρῃ ἀλωόμενον. Τίμαιος δ΄ ἐν τῇ ιγ΄ τῶν ἱστοριῶν περὶ τοῦ Σικελικοῦ πολιχνίου λέγω δὲ τῶν ̔υκάρων διαλεγόμενος προσαγορευθῆναί φησι τὸ πολίχνιον διὰ τὸ τοὺς πρώτους τῶν ἀνθρώπων ἐλθόντας ἐπὶ τὸν τόπον ἰχθῦς εὑρεῖν τοὺς καλουμένους ὕκας  καὶ τούτους ἐγκύους · δι΄ οὓς οἰωνισαμένους ̔́υκαρον ὀνομάσαι τὸ χωρίον. Ζηνόδοτος δέ φησι Κυρηναίους τὸν ὕκην ἐρυθρῖνον καλεῖν. ̔́ερμιππος  δὲ ὁ Σμυρναῖος ἐν τοῖς περὶ ̔ιππώνακτος ὕκην ἀκούει τὴν ἰουλίδα· εἶναι δ΄ αὐτὴν δυσθήρατον, διὸ καὶ Φιλίταν φάναι·   οὐδ΄ ὕκης ἰχθὺς ἔσχατος ἐξέφυγε. φάγρος . Σπεύσιππος ἐν δευτέρῳ ̔ομοίων παραπλήσιά φησιν εἶναι φάγρον, ἐρυθρῖνον, ἥπατον. ἐμνημόνευσε δ΄ αὐτοῦ καὶ Νουμήνιος ἐν τοῖς προκειμένοισ. ̓αριστοτέλης δὲ σαρκοφάγον φησὶν αὐτῶν εἶναι καὶ μονήρη καρδίαν τε ἔχειν τρίγωνον ἀκμάζειν τε ἔαροσ. ̓επίχαρμος δ΄ ἐν ̔́ηβας γάμῳ φησὶν   ἀόνες φάγροι τε καὶ λάβρακεσ.  μνημονεύει δ΄ αὐτῶν καὶ Μεταγένης ἐν Θουριοπέρσαισ. ̓αμειψίας δ΄ ἐν Κόννῳ·   ὀρφῷσι σελαχίοις τε καὶ φάγροις βοράν. ̔ικέσιος δέ φησι·  φάγροι καὶ χρόμις καὶ ἀνθίας καὶ ἀκαρνᾶνες καὶ ὀρφοὶ καὶ συνόδοντες καὶ συναγρίδες τῷ μὲν γένει παραπλήσιοι ὑπάρχουσιν γλυκεῖς τε γὰρ καὶ παραστύφοντες καὶ τρόφιμοι· κατὰ λόγον δὲ καὶ δυσέκκριτοι. τροφιμώτεροι δ΄ αὐτῶν οἱ σαρκώδεις καὶ γεωδέστεροι ἐλάττονά τε πιμελὴν ἔχοντεσ. ̓αρχέστρατος δέ φησι Σειρίου ἀντέλλοντος  δεῖν τὸν φάγρον ἐσθίειν   Δήλῳ τ΄ Εἰρετρίᾳ τε κατ΄ εὐλιμένους ἁλὸς οἴκουσ.   τὴν κεφαλὴν δ΄ αὐτοῦ μόνον ὠνοῦ καὶ μετ΄ ἐκείνης  οὐραῖον τὰ δὲ λοιπὰ δόμον, φίλε, μηδ΄ ἐσενέγκῃσ. μνημονεύει τοῦ φάγρου καὶ Στράττις ἐν Λημνομέδᾳ·   πολλοὺς ἥδη μεγάλους τε φάγρους ἐγκάψασ. καὶ ἐν Φιλοκτήτῃ·  κᾆτ΄ εἰς ἀγορὰν ἐλθόντες ἁδροὺς  ὀψωνοῦσιν μεγάλους τε φάγρους  καὶ Κωπᾴδων ἁπαλῶν τεμάχη  στρογγυλοπλεύρων. ἐστὶ δὲ καὶ γένος λίθου φάγροσ. ἡ γὰρ ἀκόνη κατὰ  Κρῆτας φάγροσ, ὥς φησι Σιμίασ.  χάνναι. ̓επίχαρμος ἐν ̔́ηβας γάμῳ· μεγαλοχάσμονάς τε χάννας κἠκτραπελογάστορας  ὄνουσ.  Νουμήνιος ἐν ̔αλιευτικῷ·   χάννους τ΄ ἐγχέλυάς τε καὶ ἐννυχίην πύτινον.  μνημονεύει δ΄ αὐτοῦ καὶ Δωρίων ἐν τῷ περὶ ἰχθύων. ̓αριστοτέλης δὲ ἐν τῷ περὶ ζωικῶν ποικιλερυθρομέλαιναν αὐτὴν ὀνομάζει καὶ ποικιλόγραμμον διὰ τὸ μελαίναις γραμμαῖς πεποικίλθαι.  Χρόμισ. καὶ τούτου μνημονεύει ̓επίχαρμος λέγων  καὶ σκιφίας χρόμις θ΄, ὃς ἐν τῷ ἦρι κὰτ τὸν  ̓ανάνιον ἰχθύων πάντων ἄριστοσ.  Νουμήνιος δ΄ ἐν ̔αλιευτικῷ ·   ὕκην ἢ κάλλιχθυν, ὁτὲ χρόμιν, ἄλλοτε δ΄ ὀρφόν. καὶ ̓αρχέστρατοσ·   τὸν χρόμιν ἐν Πέλλῃ λήψῃ μέγαν ἐστὶ δὲ πίων  ἂν θέρος ᾖ καὶ ἐν ̓αμβρακίᾳ.  χρύσοφρυσ. ̓́αρχιππος ἐν ̓ιχθύσιν·   ἱεροὺς ̓αφροδίτης χρυσόφρυς Κυθηρίασ.  τοὺς δ΄ ἰχθῦς τούτους φησὶν ̔ικέσιος καὶ τῇ γλυκύτητι καὶ τῇ ἄλλῃ εὐστομίᾳ πάντων εἶναι ἀρίστουσ, εἰσὶ δὲ καὶ τροφιμώτατοι. τίκτουσι δέ, ὥς φησιν ̓αριστοτέλησ, ὁμοίως τοῖς κεστρεῦσιν οὗ ἂν ποταμοὶ ῥέωσιν. μνημονεύει δ΄ αὐτῶν καὶ ̓επίχαρμος ἐν Μούσαις καὶ Δωρίων ἐν τῷ περὶ ἰχθύων. Εὔπολις δ΄ ἐν Κόλαξί φησιν `  δραχμῶν ἑκατὸν ἰχθῦς ἐώνημαι μόνον  ὀκτὼ λάβρακασ, χρυσόφρυς δὲ δώδεκα. ὁ δὲ σοφὸς ̓αρχέστρατος ἐν ταῖς ὑποθήκαις λέγει·   χρύσοφρυν ἐξ ̓εφέσου τὸν πίονα μὴ παράλειπε,   ὃν κεῖνοι καλέουσιν ἰωνίσκον λαβὲ δ΄ αὐτὸν  θρέμμα Σελινοῦντος σεμνοῦ, πλῦνον δέ νιν ὀρθῶσ,  εἶθ΄ ὅλον ὀπτήσας παράθεσ, κἂν ᾖ δεκάπηχυσ. χαλκίδες καὶ τὰ ὅμοια, θρίσσαι, τριχίδεσ, ἐρίτιμοι. ἱκέσιός φησιν αἱ λεγόμεναι χαλκίδες καὶ οἱ τράγοι καὶ αἱ ῥαφίδες καὶ αἱ θρίσσαι  ἀχυρώδεις καὶ ἀλιπεῖς καὶ ἄχυλοι. ̓επίχαρμος δ΄ ἐν ̔́ηβας γάμῳ·   χαλκίδες θ΄ ὕες τε ἱέρακές τε χὠ πίων κύων.  Δωρίων δὲ χαλκιδικὰς αὐτὰς ὀνομάζει. Νουμήνιος δέ φησι·  σὺ δ΄ ἂν καὶ χαλκίδ΄ ἐκείνῃ  αὕτως ἀμπείραις ὀλίγην καὶ μαινίδα.  διαφέρει δὲ τῆς χαλκίδος ὁ χαλκεύσ, οὗ μνημονεύει ̔ηρακλείδης ἐν ̓οψαρτυτικῷ καὶ Εὐθύδημος ἐν τῷ περὶ ταρίχων λέγων αὐτοὺς γίνεσθαι ἐν τῇ Κυζικηνῶν χώρᾳ περιφερεῖς τε εἶναι καὶ κυκλοειδεῖσ. θρισσῶν δὲ μέμνηται ̓αριστοτέλης ἐν τῷ περὶ ζῴων καὶ ἰχθύων ἐν τούτοις ·  μόνιμα  θρίσσα, ἐγκρασίχολοσ, μεμβράσ, κορακῖνοσ, ἐρυθρῖνοσ, τριχίσ. τριχίδων δὲ Εὔπολις ἐν Κόλαξιν   ἐκεῖνος ἦν φειδωλόσ, ὃς ἐπὶ τοῦ βίου  πρὸ τοῦ πολέμου μὲν τριχίδας ὠψώνησ1΄ ἅπαξ, ὅτε τἀν Σάμῳ δ΄ ἦν, ἡμιωβελίου κρέα. ̓αριστοφάνης ̔ιππεῦσι·  αἱ τριχίδες εἰ γενοίαθ΄ ἑκατὸν τοὐβολοῦ.  Δωρίων δ΄ ἐν τῷ περὶ ἰχθύων καὶ τῆς ποταμίας μέμνηται θρίσσης καὶ τὴν τριχίδα τριχίαν ὀνομάζει. Νικοχάρης Λημνίαισ·   τριχίας δὲ καὶ τὰς πρημνάδας τὰς θυννίδας  ἐπὶ δεῖπνον ἡκούσας ὑπερπληθεῖς    πρημνάδας δὲ τὰς θυννίδας ἔλεγον. Πλάτων Εὐρώπῃ ·  ἁλιευόμενός ποτ΄ αὐτὸν εἷλον ἀνδράχνῃ  μετὰ πρημνάδων κἄπειτ΄ ἀφῆχ΄ ὅτι ἦν βόαξ. ὁμοίως δὲ καὶ ̓αριστοτέλης ἐν πέμπτῳ ζῴων μορίων ἐν δὲ τῷ ἐπιγραφομένῳ περὶ ζωικῶν τριχίδα. τῶν δὲ λεγομένων ἐσθ΄ ὅτι ἥδεται ὀρχήσει καὶ ᾠδῇ καὶ ἀκούσασα ἀναπηδᾷ ἐκ τῆς θαλάσσησ, τῶν δ΄ ἐριτίμων μέμνηται Δωρίων ἐν τῷ περὶ ἰχθύων λέγων κατὰ τὸ αὐτὸ ποιεῖν ταῖς χαλκίσιν, ἡδεῖς δ΄ εἶναι τὰς ἐν ὑποτρίμματι. ̓επαίνετος δέ φησι  γαλῆν, σμαρίδα, ἢν ἔνιοι καλοῦσι κυνὸς  εὐναί, χαλκίδασ, ἃς καλοῦσι καὶ σαρδίνουσ, ἐριτίμουσ, ἱέρακα, χελιδόνα. ̓αριστοτέλης δ΄ ἐν πέμπτῳ ζῴων ἱστορίας σαρδίνους αὐτὰς καλεῖ. Καλλίμαχος δ΄ ἐν ἐθνικαῖς ὀνομασίαις γράφει οὕτωσ·  ἐγκρασίχολοσ, ἐρίτιμος Χαλκηδόνιοι. τριχίδια, χαλκίσ, ἴκταρ, ἀθερίνη ̓αθηναῖοι.  ἐν ἄλλῳ δὲ μέρει καταλέγων ἰχθύων ὀνομασίας φησὶν  ὄζαινα, ὀσμύλιον Θούριοι, ἴωπεσ, ἐρίτιμοι ̓αθηναῖοι.  τῶν δὲ ἰώπων μνημονεύει Νίκανδρος ἐν β΄ Οἰταικῶν·   ὡς δ΄ ὁπότ΄ ἀμφ΄ ἀγέλῃσι νεηγενέεσσιν ἰώπων  ἢ φάγροι ἢ σκῶπες ἀρείονες ἠὲ καὶ ὀρφόσ.  ̓αριστοφάνης δ΄ ἐν ̔ολκάσιν  ὦ κακοδαίμων ὅστις ἐν ἅλμῃ πρῶτον τριχίδων ἀπεβάφθη.  τοὺς γὰρ εἰς τὸ ἀπανθρακίζειν ἐπιτηδείους ἰχθῦς εἰς ἅλμην ἀπέβαπτον ἣν καὶ Θασίαν ἐκάλουν ἅλμην. ὡς καὶ ἐν Σφηξὶν ὁ αὐτός φησιν ποιητής Ι  καὶ γὰρ πρότερον δὶς ἀνθρακίδων ἅλμην πιών. Θρᾶιτται. ἐπεὶ δ΄ ἐνταῦθα τοῦ λόγου ἐσμὲν προδιειλέγμεθά τε περὶ θρισσῶν, φέρε εἴπωμεν τίνες εἰσὶν αἱ παρὰ ̓αρχίππῳ ἐν ̓ιχθύσι τῷ δράματι θρᾷτται. κατά τὰς συγγραφὰς γὰρ τῶν ἰχθύων καὶ ̓αθηναίων ταυτὶ πεποίηκεν ἀποδοῦναι δ΄ ὅσα ἔχομεν ἀλλήλων, ἡμᾶς μὲν τὰς Θρᾴττας καὶ ̓αθερίνην τὴν αὐλητρίδα καὶ Σηπίαν τὴν Θύρσου καὶ τοὺς Τριγλίας καὶ Εὐκλείδην τὸν ἄρξαντα καὶ ̓αναγυρουντόθεν τοὺς Κορακίωνας καὶ Κωβιοῦ τοῦ Σαλαμινίου τὸν τόκον καὶ Βάτραχον τὸν πάρεδρον τὸν ἐξ ΄ ̓ωρεοῦ. ἐν τούτοις ἄν τις ζητήσειε ποίας θρᾴττας παρὰ τοῖς ἰχθύσιν εἶναι συμβέβηκεν, τοῖς ἀποδοῦναι τοῖς ἀνθρώποις συντίθενται· ἐπεὶ οὖν ἰδίᾳ μοι συγγέγραπταί τι περὶ τούτου, αὐτὰ τὸ καιριώτατα  νῦν λέξω. ἰχθύδιον οὖν ἐστιν ἀληθῶς ἡ θρᾷττα θαλάττιον. καὶ μνημονεύει αὐτοῦ Μνησίμαχος ἐν ̔ιπποτρόφῳ ποιητὴς δ΄ ἐστὶν οὗτος τῆς μέσης κωμῳδίασ· λέγει δ΄ οὕτωσ·   μύλλοσ, λεβίασ, σπάροσ, αἰολίασ,  θρᾷττα χελιδών, καρίσ, τευθίσ.  Δωρόθεος δ΄ ὁ ̓ασκαλωνίτης ἐν τῷ ὀγδόῳ πρὸς τοῖς ἑκατὸν τῆς λέξεων συναγωγῆς θέτταν γράφει, ἤτοι ἡμαρτημένῳ περιτυχὼν τῷ δράματι ἢ διὰ τὸ ἄηθες τοῦ ὀνόματος αὐτὸς διορθώσας ἐξήνεγκεν. ὅλως δ΄ οὐδ΄ ἔστι τὸ τῆς θέττης ὄνομα παρὰ οὐδενὶ τῶν ̓αττικῶν, ὅτι δὲ θρᾷτταν  ἔλεγον τὸ θαλάττιον ἰχθύδιον καὶ ̓αναξανδρίδης παρίστησιν ἐν Λυκούργῳ λέγων οὕτωσ·   καὶ συμπαίζει καριδαρίοις  μετὰ περκιδίων καὶ θρᾳττιδίων.  καὶ ̓αντιφάνης ἐν Τυρρηνῷ·   δήμου δ΄ ̔αλαιεύς ἐστιν. β. ἓν γὰρ τοῦτό μοι κατάλοιπόν ἐστιν, καὶ κακῶς ἀκούσομαι. α. τί δῆτα τοῦτο; β. θρᾷτταν ἢ ψῆττὰν τιν΄ ἢ  μύραιναν ἢ κακὸν τί μοι δώσει μέγα  θαλάττιον. ψῆτται. ταύτας Διοκλῆς ἐν τοῖς ξηροτέροις   καταριθμεῖται. Σπεύσιππος δ΄ ἐν β΄ ̔ομοίων παραπλήσιά φησιν εἶναι ψῆτταν, βούγλωσσον, ταινίαν. ̓αριστοτέλης δ΄ ἐν ε΄ ζῴων μορίων γράφει· ὁμοίως δὲ καὶ τῶν ἰχθύων οἱ πλεῖστοι ἅπαξ τίκτουσιν, οἷον οἱ χυτοὶ οἱ τῷ δικτύῳ περιεχόμενοι, χρόμισ, ψῆττα, θύννοσ, πηλαμύσ, κεστρεύσ,  χαλκίδες καὶ τὰ τοιαῦτα. ἐν δὲ τῷ περὶ ζωικῶν   σελάχη, φησί, βοῦσ, τρυγών, νάρκη, βατίσ, βάτραχοσ, βούγλωττοσ, ψῆττα, μῦσ.  Δωρίων δὲ ἐν τῷ περὶ ἰχθύων γράφει·  τῶν δὲ πλατέων βούγλωττον, ψῆτταν, ἔσχαρον, ὃν καλοῦσι καὶ κόριν.  βουγλώσσους δ΄ ὀνομάζει καὶ ̓επίχαρμος ἐν ̔́ηβας γάμῳ   ὑαινίδες τε βούγλωσσοί τε καὶ κίθαροσ.  Λυγκεὺς δ΄ ὁ Σάμιος ἐν ἐπιστολαῖς τὰς καλλίστας γίνεσθαί φησι ψήττας περὶ ̓ελευσῖνα τῆς ̓αττικῆσ. ̓αρχέστρατος δέ φησιν   εἶτα λαβεῖν ψῆτταν μεγάλην καὶ τὴν ὑπότρηχυν   βούγλωσσον, ταύτην δὲ θέρευσ, περὶ Χαλκίδα κεδνήν.  ̔ρωμαῖοι δὲ καλοῦσι τὴν ψῆτταν ῥόμβον, καί ἐστι τὸ ὄνομα ̔ελληνικόν. Ναυσικράτης ἐν Ναυκλήροισ· προειπὼν δὲ περὶ γλαύκου τοῦ ἰχθύος ἐπιφέρει·  αἱ ξανθοχρῶτεσ, ἃς κλύδων Αἰξωνικὸς  πασῶν ἀρίστας ἐντόπους παιδεύεται·  αἷς καὶ θεὰν τιμῶσι φωσφόρον κόρην,  δείπνων ὅταν πέμπωσι δῶρα ναυτίλοι. β. τρίγλαν λέγεις γαλακτοχρῶτα Σικελὸς ὃν  πήγνυσοχλος ῥόμβοσ. πεπληρωκότες τὴν περὶ ἰχθύων γενομένην τοῖς  δειπνοσοφισταῖς ἀδολεσχίαν, ὦ Τιμόκρατεσ, αὐτοῦ τὸν λόγον καταπαύσαντεσ, εἰ μή τι καὶ ἄλλων σοι δεῖ βρωμάτων, παραθήσομέν σοι καὶ ἃ Εὔβουλος εἴρηκεν ἐν Λάκωσιν ἢ Λήδᾳ·   πρὸς τούτοισιν δὲ παρέσται σοι  θύννου τέμαχοσ, κρέα δελφακίων  χορδαὶ τ΄ ἐρίφων ἧπάρ τε κάπρου  κριοῦ τ΄ ὄρχεις χόλικές τε βοὸς  κρανία τ΄ ἀρνῶν νῆστις τ΄ ἐρίφου  γαστήρ τε λαγώ, φύσκη, χορδή,  πνεύμων ἀλλᾶς τε.  ἐμφορηθεὶς οὖν καὶ τούτων ἔασον ἡμᾶς καὶ τοῦ σωματίου ἐπιμέλειαν ποιήσασθαι, ἵνα δυνηθῇς τὰ μετὰ ταῦτα εὐλόγως σιτεῖσθαι. 