    Πραξάγορἆω λαμπρὸν ὄμμα τοῦ τροχηλάτου λύχνου κάλλιστ΄ ἐν εὐστόχοισιν ἐζητημένον· γονάς τε γὰρ σὰς καὶ τύχας δηλώσομεν· τροχῷ γὰρ ἐλαθεὶς κεραμικῆς ῥύμης ὕπο μυκτῆρσι λαμπρὰς ἡλίου τιμὰς ἔχεισ· ὅρμα φλογὸς σημεῖα τὰ ξυγκείμενα. σοὶ γὰρ μόνῳ δηλοῦμεν εἰκότωσ, ἐπεὶ κἀν τοῖσι δωματίοισιν ̓αφροδίτης τρόπων πειρωμέναισι πλησίον παραστατεῖσ, λορδουμένων τε σωμάτων ἐπιστάτην ὀφθαλμὸν οὐδεὶς τὸν σὸν ἐξείργει δόμων. μόνος δὲ μηρῶν εἰς ἀπορρήτους μυχοὺς λάμπεις ἀφεύων τὴν ἐπανθοῦσαν τρίχα· στοάς τε καρποῦ Βακχίου τε νάματος πλήρεις ὑποιγνύσαισι συμπαραστατεῖσ· καὶ ταῦτα συνδρῶν οὐ λαλεῖς τοῖς πλησίον. ἀνθ΄ ὧν συνείσει καὶ τὰ νῦν βουλεύματα ὅσα Σκίροις ἔδοξε ταῖς ἐμαῖς φίλαισ. ἀλλ΄ οὐδεμία πάρεστιν ἃς ἥκειν ἐχρῆν. καίτοι πρὸς ὄρθρον γ΄ ἐστίν· ἡ δ΄ ἐκκλησία αὐτίκα μάλ΄ ἔσται· καταλαβεῖν δ΄ ἡμᾶς ἕδρασ, ἃς Φυρόμαχός ποτ΄ εἶπεν, εἰ μέμνησθ΄ ἔτι, δεῖ τὰς ἑτέρας πως κἀγκαθεζομένας λαθεῖν. τί δῆτ΄ ἂν εἴη; πότερον οὐκ ἐρραμμένους ἔχουσι τοὺς πώγωνασ, οὓς εἴρητ΄ ἔχειν; ἢ θαἰμάτια τἀνδρεῖα κλεψάσαις λαθεῖν ἦν χαλεπὸν αὐταῖσ; ἀλλ΄ ὁρῶ τονδὶ λύχνον προσιόντα. φέρε νυν ἐπαναχωρήσω πάλιν, μὴ καί τις ὢν ἀνὴρ ὁ προσιὼν τυγχάνῃ.  Γυνὴ Α ὥρα βαδίζειν, ὡς ὁ κῆρυξ ἀρτίως ἡμῶν προσιουσῶν δεύτερον κεκόκκυκεν.  Πραξάγορα ἐγὼ δέ γ΄ ὑμᾶς προσδοκῶσ΄ ἠγρηγόρη τὴν νύκτα πᾶσαν. ἀλλὰ φέρε τὴν γείτονα τήνδ΄ ἐκκαλέσωμαι θρυγονῶσα τὴν θύραν. δεῖ γὰρ τὸν ἄνδρ΄ αὐτῆς λαθεῖν.  Γυνὴ Β ἤκουσά τοι ὑποδουμένη τὸ κνῦμά σου τῶν δακτύλων, ἅτ΄ οὐ καταδαρθοῦσ΄. ὁ γὰρ ἀνὴρ ὦ φιλτάτη, Σαλαμίνιος γάρ ἐστιν ᾧ ξύνειμ΄ ἐγώ, τὴν νύχθ΄ ὅλην ἤλαυνέ μ΄ ἐν τοῖς στρώμασιν, ὥστ΄ ἄρτι τουτὶ θοἰμάτιον αὐτοῦ ΄λαβον.   Γυνὴ Α καὶ μὴν ὁρῶ καὶ Κλειναρέτην καὶ Σωστράτην προσιοῦσαν ἤδη τήνδε καὶ Φιλαινέτην.  Πραξάγορα οὔκουν ἐπείξεσθ΄; ὡς Γλύκη κατώμοσεν τὴν ὑστάτην ἥκουσαν οἴνου τρεῖς χοᾶς ἡμῶν ἀποτείσειν κἀρεβίνθων χοίνικα.  Γυνὴ Α τὴν Σμικυθίωνος δ΄ οὐχ ὁρᾷς Μελιστίχην σπεύδουσαν ἐν ταῖς ἐμβάσιν;  Πραξάγορα καίτοι δοκεῖ κατὰ σχολὴν παρὰ τἀνδρὸς ἐξελθεῖν μόνη.  Γυνὴ Α τὴν τοῦ καπήλου δ΄ οὐχ ὁρᾷς Γευσιστράτην ἔχουσαν ἐν τῇ δεξιᾷ τὴν λαμπάδα;  Γυνὴ Β καὶ τὴν Φιλοδωρήτου τε καὶ Χαιρητάδου ὁρῶ προσιούσας χἀτέρας πολλὰς πάνυ γυναῖκασ, ὅ τι πέρ ἐστ΄ ὄφελος ἐν τῇ πόλει.  Γυνὴ Γ καὶ πάνυ ταλαιπώρως ἔγωγ΄ ὦ φιλτάτη ἐκδρᾶσα παρέδυν. ὁ γὰρ ἀνὴρ τὴν νύχθ΄ ὅλην ἔβηττε τριχίδων ἑσπέρας ἐμπλήμενοσ.  Πραξάγορα κάθησθε τοίνυν, ὡς <ἂν> ἀνέρωμαι τάδε ὑμᾶσ, ἐπειδὴ συλλελεγμένας ὁρῶ, ὅσα Σκίροις ἔδοξεν εἰ δεδράκατε.  Γυνὴ Α ἔγωγε. πρῶτον μέν γ΄ ἔχω τὰς μασχάλας λόχμης δασυτέρασ, καθάπερ ἦν ξυγκείμενον· ἔπειθ΄ ὁπόθ΄ ἁνὴρ εἰς ἀγορὰν οἴχοιτό μου, ἀλειψαμένη τὸ σῶμ΄ ὅλον δι΄ ἡμέρας ἐχραινόμην ἑστῶσα πρὸς τὸν ἥλιον.  Γυνὴ Β κἄγωγε· τὸ ξυρὸν δέ γ΄ ἐκ τῆς οἰκίας ἔρριψα πρῶτον, ἵνα δασυνθείην ὅλη καὶ μηδὲν εἴην ἔτι γυναικὶ προσφερήσ.  Πραξάγορα ἔχετε δὲ τοὺς πώγωνασ, οὓς εἴρητ΄ ἔχειν πάσαισιν ἡμῖν, ὁπότε συλλεγοίμεθα;  Γυνὴ Α νὴ τὴν ̔εκάτην καλόν γ΄ ἔγωγε τουτονί.  Γυνὴ Β κἄγωγ΄ ̔επικράτους οὐκ ὀλίγῳ καλλίονα.  Πραξάγορα ὑμεῖς δὲ τί φατε;  Γυνὴ Α φασί· κατανεύουσι γάρ.  Πραξάγορα καὶ μὴν τά γ΄ ἄλλ΄ ὑμῖν ὁρῶ πεπραγμένα. Λακωνικὰς γὰρ ἔχετε καὶ βακτηρίας καὶ θαἰμάτια τἀνδρεῖα, καθάπερ εἴπομεν.  Γυνὴ Α ἔγωγέ τοι τὸ σκύταλον ἐξηνεγκάμην τὸ τοῦ Λαμίου τουτὶ καθεύδοντος λάθρᾳ.  Γυνὴ Β τοῦτ΄ ἔστ΄ ἐκείνων τῶν σκυτάλων ὧν πέρδεται.  Πραξάγορα νὴ τὸν Δία τὸν σωτῆρ΄ ἐπιτήδειός γ΄ ἂν ἦν τὴν τοῦ πανόπτου διφθέραν ἐνημμένος εἴπερ τις ἄλλος βουκολεῖν τὸ δήμιον. ἀλλ΄ ἄγεθ΄ ὅπως καὶ τἀπὶ τούτοις δράσομεν, ἕως ἔτ΄ ἐστὶν ἄστρα κατὰ τὸν οὐρανόν· ἡκκλησία δ΄, εἰς ἣν παρεσκευάσμεθα ἡμεῖς βαδίζειν, ἐξ ἕω γενήσεται.   Γυνὴ Α νὴ τὸν Δί΄ ὥστε δεῖ σε καταλαβεῖν ἕδρας ὑπὸ τῷ λίθῳ τῶν πρυτάνεων καταντικρύ.  Γυνὴ Β ταυτί γέ τοι νὴ τὸν Δί΄ ἐφερόμην, ἵνα πληρουμένης ξαίνοιμι τῆς ἐκκλησίασ.  Πραξάγορα πληρουμένης τάλαινα;  Γυνὴ Β νὴ τὴν ̓́αρτεμιν ἔγωγε. τί γὰρ ἂν χεῖρον ἀκροῴμην ἄρα ξαίνουσα; γυμνὰ δ΄ ἐστί μου τὰ παιδία.  Πραξάγορα ἰδού γέ σε ξαίνουσαν, ἣν τοῦ σώματος οὐδὲν παραφῆναι τοῖς καθημένοις ἔδει. οὐκοῦν καλά γ΄ ἂν πάθοιμεν, εἰ πλήρης τύχοι ὁ δῆμος ὢν κἄπειθ΄ ὑπερβαίνουσά τις ἀναβαλλομένη δείξειε τὸν Φορμίσιον. ἢν δ΄ ἐγκαθεζώμεσθα πρότεραι, λήσομεν ξυστειλάμεναι θαἰμάτια· τὸν πώγωνά τε ὅταν καθῶμεν ὃν περιδησόμεσθ΄ ἐκεῖ, τίς οὐκ ἂν ἡμᾶς ἄνδρας ἡγήσαιθ΄ ὁρῶν;  Γυνὴ Α ̓αγύρριος γοῦν τὸν Προνόμου πώγων΄ ἔχων λέληθε· καίτοι πρότερον ἦν οὗτος γυνή· νυνὶ δ΄, ὁρᾷσ, πράττει τὰ μέγιστ΄ ἐν τῇ πόλει.  Πραξάγορα τούτου γε τοίνυν τὴν ἐπιοῦσαν ἡμέραν τόλμημα τολμῶμεν τοσοῦτον οὕνεκα, ἤν πως παραλαβεῖν τῆς πόλεως τὰ πράγματα δυνώμεθ΄, ὥστ΄ ἀγαθόν τι πρᾶξαι τὴν πόλιν· νῦν μὲν γὰρ οὔτε θέομεν οὔτ΄ ἐλαύνομεν.  Γυνὴ Α καὶ πῶς γυναικῶν θηλύφρων ξυνουσία δημηγορήσει;  Πραξάγορα πολὺ μὲν οὖν ἄριστά που. λέγουσι γὰρ καὶ τῶν νεανίσκων ὅσοι πλεῖστα σποδοῦνται, δεινοτάτους εἶναι λέγειν· ἡμῖν δ΄ ὑπάρχει τοῦτο κατὰ τύχην τινά.  Γυνὴ Α οὐκ οἶδα· δεινὸν δ΄ ἐστὶν ἡ μὴ ΄μπειρία.  Πραξάγορα οὐκοῦν ἐπίτηδες ξυνελέγημεν ἐνθάδε, ὅπως προμελετήσωμεν ἁκεῖ δεῖ λέγειν. οὐκ ἂν φθάνοις τὸ γένειον ἂν περιδουμένη ἄλλαι θ΄ ὅσαι λαλεῖν μεμελετήκασί που.  Γυνὴ Α τίς δ΄ ὦ μέλ΄ ἡμῶν οὐ λαλεῖν ἐπίσταται;  Πραξάγορα ἴθι δὴ σὺ περιδοῦ καὶ ταχέως ἀνὴρ γενοῦ· ἐγὼ δὲ θεῖσα τοὺς στεφάνους περιδήσομαι καὐτὴ μεθ΄ ὑμῶν, ἤν τί μοι δόξῃ λέγειν.  Γυνὴ Α δεῦρ΄ ὦ γλυκυτάτη Πραξαγόρα, σκέψαι τάλαν ὡς καὶ καταγέλαστον τὸ πρᾶγμα φαίνεται.  Πραξάγορα πῶς καταγέλαστον;  Γυνὴ Α ὥσπερ εἴ τις σηπίαις πώγωνα περιδήσειεν ἐσταθευμέναισ.   Πραξάγορα ὁ περιστίαρχοσ, περιφέρειν χρὴ τὴν γαλῆν. πάριτ΄ ἐς τὸ πρόσθεν. ̓αρίφραδες παῦσαι λαλῶν. κάθιζε παριών. τίς ἀγορεύειν βούλεται;  Γυνὴ Α ἐγώ.  Πραξάγορα περίθου δὴ τὸν στέφανον τύχἀγαθῇ.  Γυνὴ Α ἰδού.  Πραξάγορα λέγοις ἄν.  Γυνὴ Α εἶτα πρὶν πιεῖν λέγω;  Πραξάγορα ἰδοὺ πιεῖν.  Γυνὴ Α τί γὰρ ὦ μέλ΄ ἐστεφανωσάμην;  Πραξάγορα ἄπιθ΄ ἐκποδών· τοιαῦτ΄ ἂν ἡμᾶς ἠργάσω κἀκεῖ.  Γυνὴ Α τί δ΄; οὐ πίνουσι κἀν τἠκκλησίᾳ;  Πραξάγορα ἰδού γε σοὶ πίνουσι.  Γυνὴ Α νὴ τὴν ̓́αρτεμιν καὶ ταῦτα γ΄ εὔζωρον. τὰ γοῦν βουλεύματα αὐτῶν ὅσ΄ ἂν πράξωσιν ἐνθυμουμένοις ὥσπερ μεθυόντων ἐστὶ παραπεπληγμένα. καὶ νὴ Δία σπένδουσί γ΄· ἢ τίνος χάριν τοσαῦτ΄ ἂν ηὔχοντ΄, εἴπερ οἶνος μὴ παρῆν; καὶ λοιδοροῦνταί γ΄ ὥσπερ ἐμπεπωκότεσ, καὶ τὸν παροινοῦντ΄ ἐκφέρουσ΄ οἱ τοξόται,  Πραξάγορα σὺ μὲν βάδιζε καὶ κάθησ΄· οὐδὲν γὰρ εἶ.  Γυνὴ Α νὴ τὸν Δί΄ ἦ μοι μὴ γενειᾶν κρεῖττον ἦν· δίψῃ γάρ, ὡς ἔοικ΄, ἀφαυανθήσομαι.  Πραξάγορα ἔσθ΄ ἥτις ἑτέρα βούλεται λέγειν;  Γυνὴ Β ἐγώ.  Πραξάγορα ἴθι δὴ στεφανοῦ· καὶ γὰρ τὸ χρῆμ΄ ἐργάζεται. ἄγε νυν ὅπως ἀνδριστὶ καὶ καλῶς ἐρεῖς διερεισαμένη τὸ σχῆμα τῇ βακτηρίᾳ.  Γυνὴ Β ἐβουλόμην μὲν ἂν ἕτερον τῶν ἠθάδων λέγειν τὰ βέλτισθ΄, ἵν΄ ἐκαθήμην ἥσυχοσ· νῦν δ΄ οὐκ ἐάσω κατά γε τὴν ἐμὴν μίαν ἐν τοῖς καπηλείοισι λάκκους ἐμποιεῖν ὕδατοσ. ἐμοὶ μὲν οὐ δοκεῖ μὰ τὼ θεώ.  Πραξάγορα μὰ τὼ θεώ; τάλαινα ποῦ τὸν νοῦν ἔχεισ;  Γυνὴ Β τί δ΄ ἔστιν; οὐ γὰρ δὴ πιεῖν γ΄ ᾔτησά σε.  Πραξάγορα μὰ Δί΄ ἀλλ΄ ἀνὴρ ὢν τὼ θεὼ κατώμοσασ, καίτοι τά γ΄ ἄλλ΄ εἰποῦσα δεξιώτατα.  Γυνὴ Β ὢ νὴ τὸν ̓απόλλω.  Πραξάγορα παῦε τοίνυν, ὡς ἐγὼ ἐκκλησιάσουσ΄ οὐκ ἂν προβαίην τὸν πόδα τὸν ἕτερον, εἰ μὴ ταῦτ΄ ἀκριβωθήσεται.  Γυνὴ Β φέρε τὸν στέφανον· ἐγὼ γὰρ αὖ λέξω πάλιν. οἶμαι γὰρ ἤδη μεμελετηκέναι καλῶσ. ἐμοὶ γὰρ ὦ γυναῖκες αἱ καθήμεναι  Πραξάγορα γυναῖκας αὖ δύστηνε τοὺς ἄνδρας λέγεισ;  Γυνὴ Β δι΄ ̓επίγονόν γ΄ ἐκεῖνον· ἐπιβλέψασα γὰρ ἐκεῖσε πρὸς γυναῖκας ᾠόμην λέγειν.   Πραξάγορα ἄπερρε καὶ σὺ καὶ κάθησ΄ ἐντευθενί· αὐτὴ γὰρ ὑμῶν γ΄ ἕνεκά μοι λέξειν δοκῶ τονδὶ λαβοῦσα. τοῖς θεοῖς μὲν εὔχομαι τυχεῖν κατορθώσασα τὰ βεβουλευμένα. ἐμοὶ δ΄ ἴσον μὲν τῆσδε τῆς χώρας μέτα ὅσονπερ ὑμῖν· ἄχθομαι δὲ καὶ φέρω τὰ τῆς πόλεως ἅπαντα βαρέως πράγματα. ὁρῶ γὰρ αὐτὴν προστάταισι χρωμένην ἀεὶ πονηροῖσ· κἄν τις ἡμέραν μίαν χρηστὸς γένηται, δέκα πονηρὸς γίγνεται. ἐπέτρεψας ἑτέρῳ· πλείον΄ ἔτι δράσει κακά. χαλεπὸν μὲν οὖν ἄνδρας δυσαρέστους νουθετεῖν, οἳ τοὺς φιλεῖν μὲν βουλομένους δεδοίκατε, τοὺς δ΄ οὐκ ἐθέλοντας ἀντιβολεῖθ΄ ἑκάστοτε. ἐκκλησίαισιν ἦν ὅτ΄ οὐκ ἐχρώμεθα οὐδὲν τὸ παράπαν· ἀλλὰ τόν γ΄ ̓αγύρριον πονηρὸν ἡγούμεσθα· νῦν δὲ χρωμένων ὁ μὲν λαβὼν ἀργύριον ὑπερεπῄνεσεν, ὁ δ΄ οὐ λαβὼν εἶναι θανάτου φήσ΄ ἀξίους τοὺς μισθοφορεῖν ζητοῦντας ἐν τἠκκλησίᾳ.  Γυνὴ Α νὴ τὴν ̓αφροδίτην εὖ γε ταυταγὶ λέγεισ.  Πραξάγορα τάλαιν΄ ̓αφροδίτην ὤμοσασ; χαρίεντά γ΄ ἂν ἔδρασασ, εἰ τοῦτ΄ εἶπας ἐν τἠκκλησίᾳ.  Γυνὴ Α ἀλλ΄ οὐκ ἂν εἶπον.  Πραξάγορα μηδ΄ ἐθίζου νῦν λέγειν. τὸ συμμαχικὸν αὖ τοῦθ΄, ὅτ΄ ἐσκοπούμεθα, εἰ μὴ γένοιτ΄, ἀπολεῖν ἔφασκον τὴν πόλιν· ὅτε δὴ δ΄ ἐγένετ΄, ἤχθοντο, τῶν δὲ ῥητόρων ὁ τοῦτ΄ ἀναπείσας εὐθὺς ἀποδρὰς ᾤχετο. ναῦς δεῖ καθέλκειν· τῷ πένητι μὲν δοκεῖ, τοῖς πλουσίοις δὲ καὶ γεωργοῖς οὐ δοκεῖ. Κορινθίοις ἄχθεσθε, κἀκεῖνοί γέ σοι· νῦν εἰσὶ χρηστοί, καὶ σύ νυν χρηστὸς γενοῦ. ̓αργεῖος ἀμαθήσ, ἀλλ΄ ̔ιερώνυμος σοφόσ· σωτηρία παρέκυψεν, ἀλλ΄ ὡρᾴζεται Θρασύβουλος αὐτὸς οὐχὶ παρακαλούμενοσ.  Γυνὴ Α ὡς ξυνετὸς ἁνήρ.  Πραξάγορα νῦν καλῶς ἐπῄνεσασ. ὑμεῖς γάρ ἐστ΄ ὦ δῆμε τούτων αἴτιοι. τὰ δημόσια γὰρ μισθοφοροῦντες χρήματα ἰδίᾳ σκοπεῖσθ΄ ἕκαστος ὅ τι τις κερδανεῖ, τὸ δὲ κοινὸν ὥσπερ Αἴσιμος κυλίνδεται. ἢν οὖν ἐμοὶ πίθησθε, σωθήσεσθ΄ ἔτι. ταῖς γὰρ γυναιξὶ φημὶ χρῆναι τὴν πόλιν ἡμᾶς παραδοῦναι. καὶ γὰρ ἐν ταῖς οἰκίαις ταύταις ἐπιτρόποις καὶ ταμίαισι χρώμεθα.  Γυνὴ Α εὖ γ΄ εὖ γε νὴ Δί΄ εὖ γε.  Γυνὴ Β λέγε λέγ΄ ὦγαθέ.  Πραξάγορα ὡς δ΄ εἰσὶν ἡμῶν τοὺς τρόπους βελτίονες ἐγὼ διδάξω. πρῶτα μὲν γὰρ τἄρια βάπτουσι θερμῷ κατὰ τὸν ἀρχαῖον νόμον ἁπαξάπασαι, κοὐχὶ μεταπειρωμένας ἴδοις ἂν αὐτάσ. ἡ δ΄ ̓αθηναίων πόλισ, εἰ τοῦτο χρηστῶς εἶχεν, οὐκ ἂν ἐσῴζετο, εἰ μή τι καινὸν ἄλλο περιηργάζετο. καθήμεναι φρύγουσιν ὥσπερ καὶ πρὸ τοῦ· ἐπὶ τῆς κεφαλῆς φέρουσιν ὥσπερ καὶ πρὸ τοῦ· τὰ Θεσμοφόρι΄ ἄγουσιν ὥσπερ καὶ πρὸ τοῦ· πέττουσι τοὺς πλακοῦντας ὥσπερ καὶ πρὸ τοῦ· τοὺς ἄνδρας ἐπιτρίβουσιν ὥσπερ καὶ πρὸ τοῦ· μοιχοὺς ἔχουσιν ἔνδον ὥσπερ καὶ πρὸ τοῦ· αὑταῖς παροψωνοῦσιν ὥσπερ καὶ πρὸ τοῦ· οἶνον φιλοῦσ΄ εὔζωρον ὥσπερ καὶ πρὸ τοῦ· βινούμεναι χαίρουσιν ὥσπερ καὶ πρὸ τοῦ. ταύταισιν οὖν ὦνδρες παραδόντες τὴν πόλιν μὴ περιλαλῶμεν, μηδὲ πυνθανώμεθα τί ποτ΄ ἄρα δρᾶν μέλλουσιν, ἀλλ΄ ἁπλῷ τρόπῳ ἐῶμεν ἄρχειν, σκεψάμενοι ταυτὶ μόνα, ὡς τοὺς στρατιώτας πρῶτον οὖσαι μητέρες σῴζειν ἐπιθυμήσουσιν· εἶτα σιτία τίς τῆς τεκούσης μᾶλλον ἐπιπέμψειεν ἄν; χρήματα πορίζειν εὐπορώτατον γυνή, ἄρχουσά τ΄ οὐκ ἂν ἐξαπατηθείη ποτέ· αὐταὶ γάρ εἰσιν ἐξαπατᾶν εἰθισμέναι. τὰ δ΄ ἄλλ΄ ἐάσω· ταῦτ΄ ἐὰν πίθησθέ μοι, εὐδαιμονοῦντες τὸν βίον διάξετε.   Γυνὴ Α εὖ γ΄ ὦ γλυκυτάτη Πραξαγόρα καὶ δεξιῶσ. πόθεν ὦ τάλαινα ταῦτ΄ ἔμαθες οὕτω καλῶσ;  Πραξάγορα ἐν ταῖς φυγαῖς μετὰ τἀνδρὸς ᾤκησ΄ ἐν πυκνί· ἔπειτ΄ ἀκούουσ΄ ἐξέμαθον τῶν ῥητόρων.  Γυνὴ Α οὐκ ἐτὸς ἄρ΄ ὦ μέλ΄ ἦσθα δεινὴ καὶ σοφή· καί σε στρατηγεῖν αἱ γυναῖκες αὐτόθεν αἱρούμεθ΄, ἢν ταῦθ΄ ἁπινοεῖς κατεργάσῃ. ἀτὰρ ἢν Κέφαλός σοι λοιδορῆται προσφθαρείσ, πῶς ἀντερεῖς πρὸς αὐτὸν ἐν τἠκκλησίᾳ;  Πραξάγορα φήσω παραφρονεῖν αὐτόν.  Γυνὴ Α ἀλλὰ τοῦτό γε ἴσασι πάντεσ.  Πραξάγορα ἀλλὰ καὶ μελαγχολᾶν.  Γυνὴ Α καὶ τοῦτ΄ ἴσασιν.  Πραξάγορα ἀλλὰ καὶ τὰ τρύβλια κακῶς κεραμεύειν, τὴν δὲ πόλιν εὖ καὶ καλῶσ.  Γυνὴ Α τί δ΄ ἢν Νεοκλείδης ὁ γλάμων σε λοιδορῇ;  Πραξάγορα τούτῳ μὲν εἶπον ἐς κυνὸς πυγὴν ὁρᾶν.  Γυνὴ Α τί δ΄ ἢν ὑποκρούωσίν σε;  Πραξάγορα προσκινήσομαι ἅτ΄ οὐκ ἄπειρος οὖσα πολλῶν κρουμάτων.  Γυνὴ Α ἐκεῖνο μόνον ἄσκεπτον, ἤν σ΄ οἱ τοξόται ἕλκωσιν, ὅ τι δράσεις ποτ΄.  Πραξάγορα ἐξαγκωνιῶ ὡδί· μέση γὰρ οὐδέποτε ληφθήσομαι.  Γυνὴ Β ἡμεῖς δέ γ΄, ἢν αἴρωσ΄, ἐᾶν κελεύσομεν.  Γυνὴ Α ταυτὶ μὲν ἡμῖν ἐντεθύμηται καλῶς ἐκεῖνο δ΄ οὐ πεφροντίκαμεν, ὅτῳ τρόπῳ τὰς χεῖρας αἴρειν μνημονεύσομεν τότε. εἰθισμέναι γάρ ἐσμεν αἴρειν τὼ σκέλει.  Πραξάγορα χαλεπὸν τὸ πρᾶγμ΄· ὅμως δὲ χειροτονητέον ἐξωμισάσαις τὸν ἕτερον βραχίονα. ἄγε νυν ἀναστέλλεσθ΄ ἄνω τὰ χιτώνια· ὑποδεῖσθε δ΄ ὡς τάχιστα τὰς Λακωνικάσ, ὥσπερ τὸν ἄνδρ΄ ἐθεᾶσθ΄, ὅτ΄ εἰς ἐκκλησίαν μέλλοι βαδίζειν ἢ θύραζ΄ ἑκάστοτε. ἔπειτ΄ ἐπειδὰν ταῦτα πάντ΄ ἔχῃ καλῶσ, περιδεῖσθε τοὺς πώγωνασ. ἡνίκ΄ ἂν δέ γε τούτους ἀκριβώσητε περιηρμοσμέναι, καὶ θαἰμάτια τἀνδρεῖά γ΄ ἅπερ ἐκλέψατε ἐπαναβάλεσθε, κᾆτα ταῖς βακτηρίαις ἐπερειδόμεναι βαδίζετ΄ ᾄδουσαι μέλος πρεσβυτικόν τι, τὸν τρόπον μιμούμεναι τὸν τῶν ἀγροίκων.  Γυνὴ Β εὖ λέγεισ· ἡμεῖς δέ γε προί̈ωμεν αὐτῶν. καὶ γὰρ ἑτέρας οἴομαι ἐκ τῶν ἀγρῶν ἐς τὴν πύκν΄ ἥξειν ἄντικρυς γυναῖκασ.  Πραξάγορα ἀλλὰ σπεύσαθ΄ ὡς εἴωθ΄ ἐκεῖ τοῖς μὴ παροῦσιν ὀρθρίοις ἐς τὴν πύκνα ὑπαποτρέχειν ἔχουσι μηδὲ πάτταλον.   Χορὸς ὥρα προβαίνειν ὦνδρες ἡμῖν ἐστι· τοῦτο γὰρ χρὴ μεμνημένας ἀεὶ λέγειν, ὡς μήποτ΄ ἐξολίσθῃ ἡμᾶσ. ὁ κίνδυνος γὰρ οὐχὶ μικρόσ, ἢν ἁλῶμεν ἐνδυόμεναι κατὰ σκότον τόλμημα τηλικοῦτον.   Χορός χωρῶμεν εἰς ἐκκλησίαν ὦνδρεσ· ἠπείλησε γὰρ ὁ θεσμοθέτησ, ὃς ἂν μὴ πρῲ πάνυ τοῦ κνέφους ἥκῃ κεκονιμένοσ, στέργων σκοροδάλμῃ βλέπων ὑπότριμμα, μὴ δώσειν τὸ τριώβολον. ἀλλ΄ ὦ Χαριτιμίδη καὶ Σμίκυθε καὶ Δράκης ἕπου κατεπείγων, σαυτῷ προσέχων ὅπως μηδὲν παραχορδιεῖς ὧν δεῖ σ΄ ἀποδεῖξαι· ὅπως δὲ τὸ σύμβολον λαβόντες ἔπειτα πλησίοι καθεδούμεθ΄, ὡς ἂν χειροτονῶμεν ἅπανθ΄ ὁπόσ΄ ἂν δέῃ τὰς ἡμετέρας φίλασ. καίτοι τί λέγω; φίλους γὰρ χρῆν μ΄ ὀνομάζειν.   Χορός ὅρα δ΄ ὅπως ὠθήσομεν τούσδε τοὺς ἐξ ἄστεως ἥκοντασ, ὅσοι πρὸ τοῦ μέν, ἡνίκ΄ ἔδει λαβεῖν ἐλθόντ΄ ὀβολὸν μόνον, καθῆντο λαλοῦντες ἐν τοῖς στεφανώμασιν, νυνὶ δ΄ ἐνοχλοῦσ΄ ἄγαν. ἀλλ΄ οὐχί, Μυρωνίδης ὅτ΄ ἦρχεν ὁ γεννάδασ, οὐδεὶς ἂν ἐτόλμα τὰ τῆς πόλεως διοικεῖν ἀργύριον φέρων· ἀλλ΄ ἧκεν ἕκαστος ἐν ἀσκιδίῳ φέρων πιεῖν ἅμα τ΄ ἄρτον αὑτῷ καὶ δύο κρομμύω καὶ τρεῖς ἂν ἐλάασ. νυνὶ δὲ τριώβολον ζητοῦσι λαβεῖν, ὅταν πράττωσί τι κοινὸν ὥσ- περ πηλοφοροῦντεσ.    Βλέπυρος τί τὸ πρᾶγμα; ποῖ ποθ΄ ἡ γυνὴ φρούδη ΄στί μοι; ἐπεὶ πρὸς ἕω νῦν γ΄ ἔστιν, ἡ δ΄ οὐ φαίνεται. ἐγὼ δὲ κατάκειμαι πάλαι χεζητιῶν, τὰς ἐμβάδας ζητῶν λαβεῖν ἐν τῷ σκότῳ καὶ θοἰμάτιον· ὅτε δὴ δ΄ ἐκεῖνο ψηλαφῶν οὐκ ἐδυνάμην εὑρεῖν, ὁ δ΄ ἤδη τὴν θύραν ἐπεῖχε κρούων ὁ κοπρεαῖοσ, λαμβάνω τουτὶ τὸ τῆς γυναικὸς ἡμιδιπλοίδιον, καὶ τὰς ἐκείνης Περσικὰς ὑφέλκομαι. ἀλλ΄ ἐν καθαρῷ ποῦ, ποῦ τις ἂν χέσας τύχοι; ἢ πανταχοῦ τοι νυκτός ἐστιν ἐν καλῷ; οὐ γάρ με νῦν χέζοντά γ΄ οὐδεὶς ὄψεται. οἴμοι κακοδαίμων, ὅτι γέρων ὢν ἠγόμην γυναῖχ΄· ὅσας εἴμ΄ ἄξιος πληγὰς λαβεῖν. οὐ γάρ ποθ΄ ὑγιὲς οὐδὲν ἐξελήλυθεν δράσουσ΄. ὅμως δ΄ οὖν ἐστιν ἀποπατητέον.  ̓ανήρ τίς ἔστιν; οὐ δήπου Βλέπυρος ὁ γειτνιῶν;  Βλέπυρος νὴ τὸν Δί΄ αὐτὸς δῆτ΄ ἐκεῖνοσ.  ̓ανήρ εἰπέ μοι, τί τοῦτό σοι τὸ πυρρόν ἐστιν; οὔτι που Κινησίας σου κατατετίληκέν ποθεν;  Βλέπυρος οὔκ, ἀλλὰ τῆς γυναικὸς ἐξελήλυθα τὸ κροκωτίδιον ἀμπισχόμενος οὑνδύεται.  ̓ανήρ τὸ δ΄ ἱμάτιόν σου ποῦ ΄στιν;  Βλέπυρος οὐκ ἔχω φράσαι. ζητῶν γὰρ αὔτ΄ οὐχ ηὗρον ἐν τοῖς στρώμασιν.  ̓ανήρ εἶτ΄ οὐδὲ τὴν γυναῖκ΄ ἐκέλευσάς σοι φράσαι;  Βλέπυρος μὰ τὸν Δί΄ οὐ γὰρ ἔνδον οὖσα τυγχάνει, ἀλλ΄ ἐκτετρύπηκεν λαθοῦσά μ΄ ἔνδοθεν· ὃ καὶ δέδοικα μή τι δρᾷ νεώτερον.  ̓ανήρ νὴ τὸν Ποσειδῶ ταὐτὰ τοίνυν ἄντικρυς ἐμοὶ πέπονθασ. καὶ γὰρ ᾗ ξύνειμ΄ ἐγὼ φρούδη ΄στ΄ ἔχουσα θοἰμάτιον οὑγὼ ΄φόρουν. κοὐ τοῦτο λυπεῖ μ΄, ἀλλὰ καὶ τὰς ἐμβάδασ. οὔκουν λαβεῖν γ΄ αὐτὰς ἐδυνάμην οὐδαμοῦ.  Βλέπυρος μὰ τὸν Διόνυσον οὐδ΄ ἐγὼ γὰρ τὰς ἐμὰς Λακωνικάσ, ἀλλ΄ ὡς ἔτυχον χεζητιῶν, ἐς τὼ κοθόρνω τὼ πόδ΄ ἐνθεὶς ἵεμαι, ἵνα μὴ ΄γχέσαιμ΄ ἐς τὴν σισύραν· φανὴ γὰρ ἦν.  ̓ανήρ τί δῆτ΄ ἂν εἴη; μῶν ἐπ΄ ἄριστον γυνὴ κέκληκεν αὐτὴν τῶν φίλων;  Βλέπυρος γνώμην γ΄ ἐμήν.  ̓ανήρ οὔκουν πονηρά γ΄ ἐστὶν ὅ τι κἄμ΄ εἰδέναι. ἀλλὰ σὺ μὲν ἱμονιάν τιν΄ ἀποπατεῖσ, ἐμοὶ δ΄ ὥρα βαδίζειν ἐστὶν εἰς ἐκκλησίαν, ἤνπερ λάβω θοἰμάτιον, ὅπερ ἦν μοι μόνον.   Βλέπυρος κἄγωγ΄, ἐπειδὰν ἀποπατήσω· νῦν δέ μου ἀχράς τις ἐγκλῄσασ΄ ἔχει τὰ σιτία.  ̓ανήρ μῶν ἣν Θρασύβουλος εἶπε τοῖς Λακωνικοῖσ;  Βλέπυρος νὴ τὸν Διόνυσον ἐνέχεται γοῦν μοι σφόδρα. ἀτὰρ τί δράσω; καὶ γὰρ οὐδὲ τοῦτό με μόνον τὸ λυποῦν ἐστιν, ἀλλ΄ ὅταν φάγω, ὅποι βαδιεῖταί μοι τὸ λοιπὸν ἡ κόπροσ. νῦν μὲν γὰρ οὗτος βεβαλάνωκε τὴν θύραν, ὅστις ποτ΄ ἔσθ΄ ἅνθρωπος ἁχραδούσιοσ. τίς ἂν οὖν ἰατρόν μοι μετέλθοι καὶ τίνα; τίς τῶν κατὰ πρωκτὸν δεινός ἐστι τὴν τέχνην; ἀλλ΄ οἶδ΄, ̓αμύνων. ἀλλ΄ ἴσως ἀρνήσεται. ̓αντισθένη τις καλεσάτω πάσῃ τέχνῃ. οὗτος γὰρ ἁνὴρ ἕνεκά γε στεναγμάτων οἶδεν τί πρωκτὸς βούλεται χεζητιῶν. ὦ πότνι΄ Εἰλείθυια μή με περιίδῃς διαρραγέντα μηδὲ βεβαλανωμένον, ἵνα μὴ γένωμαι σκωραμὶς κωμῳδική.  Χρέμης οὗτος τί ποιεῖσ; οὔτι που χέζεισ;  Βλέπυρος ἐγώ; οὐ δῆτ΄ ἔτι γε μὰ τὸν Δί΄, ἀλλ΄ ἀνίσταμαι.  Χρέμης τὸ τῆς γυναικὸς δ΄ ἀμπέχει χιτώνιον;  Βλέπυρος ἐν τῷ σκότῳ γὰρ τοῦτ΄ ἔτυχον ἔνδον λαβών. ἀτὰρ πόθεν ἥκεις ἐτεόν;  Χρέμης ἐξ ἐκκλησίασ.  Βλέπυρος ἤδη λέλυται γάρ;  Χρέμης νὴ Δί΄ ὄρθριον μὲν οὖν. καὶ δῆτα πολὺν ἡ μίλτος ὦ Ζεῦ φίλτατε γέλων παρέσχεν, ἣν προσέρραινον κύκλῳ.  Βλέπυρος τὸ τριώβολον δῆτ΄ ἔλαβεσ;  Χρέμης εἰ γὰρ ὤφελον. ἀλλ΄ ὕστερος νῦν ἦλθον, ὥστ΄ αἰσχύνομαι μὰ τὸν Δί΄ οὐδέν΄ ἄλλον ἢ τὸν θύλακον.  Βλέπυρος τὸ δ΄ αἴτιον τί;  Χρέμης πλεῖστος ἀνθρώπων ὄχλοσ, ὅσος οὐδεπώποτ΄ ἦλθ΄ ἁθρόος ἐς τὴν πύκνα. καὶ δῆτα πάντες σκυτοτόμοις ᾐκάζομεν ὁρῶντες αὐτούσ. οὐ γὰρ ἀλλ΄ ὑπερφυῶς ὡς λευκοπληθὴς ἦν ἰδεῖν ἡκκλησία· ὥστ΄ οὐκ ἔλαβον οὔτ΄ αὐτὸς οὔτ΄ ἄλλοι συχνοί.   Βλέπυρος οὐδ΄ ἄρ΄ ἂν ἐγὼ λάβοιμι νῦν ἐλθών;  Χρέμης πόθεν; οὐδ΄ εἰ μὰ Δία τότ΄ ἦλθες ὅτε τὸ δεύτερον ἁλεκτρυὼν ἐφθέγγετ΄.  Βλέπυρος οἴμοι δείλαιοσ. ̓αντίλοχ΄ ἀποίμωξόν με τοῦ τριωβόλου τὸν ζῶντα μᾶλλον. τἀμὰ γὰρ διοίχεται. ἀτὰρ τί τὸ πρᾶγμ΄ ἦν, ὅτι τοσοῦτον χρῆμ΄ ὄχλου οὕτως ἐν ὥρᾳ ξυνελέγη;  Χρέμης τί δ΄ ἄλλο γ΄ ἢ ἔδοξε τοῖς πρυτάνεσι περὶ σωτηρίας γνώμας καθεῖναι τῆς πόλεωσ; κᾆτ΄ εὐθέως πρῶτος Νεοκλείδης ὁ γλάμων παρείρπυσεν. κἄπειθ΄ ὁ δῆμος ἀναβοᾷ πόσον δοκεῖσ, οὐ δεινὰ τολμᾶν τουτονὶ δημηγορεῖν, καὶ ταῦτα περὶ σωτηρίας προκειμένου, ὃς αὐτὸς αὑτῷ βλεφαρίδ΄ οὐκ ἐσώσατο; ὁ δ΄ ἀναβοήσας καὶ περιβλέψας ἔφη, τί δαί με χρῆν δρᾶν;  Βλέπυρος σκόροδ΄ ὁμοῦ τρίψαντ΄ ὀπῷ τιθύμαλλον ἐμβαλόντα τοῦ Λακωνικοῦ σαυτοῦ παραλείφειν τὰ βλέφαρα τῆς ἑσπέρασ, ἔγωγ΄ ἂν εἶπον, εἰ παρὼν ἐτύγχανον.  Χρέμης μετὰ τοῦτον Εὐαίων ὁ δεξιώτατος παρῆλθε γυμνόσ, ὡς ἐδόκει τοῖς πλείοσιν· αὐτός γε μέντοὔφασκεν ἱμάτιον ἔχειν· κἄπειτ΄ ἔλεξε δημοτικωτάτους λόγουσ· ὁρᾶτε μέν με δεόμενον σωτηρίας τετραστατήρου καὐτόν· ἀλλ΄ ὅμως ἐρῶ ὡς τὴν πόλιν καὶ τοὺς πολίτας σώσετε. ἢν γὰρ παρέχωσι τοῖς δεομένοις οἱ κναφῆς χλαίνασ, ἐπειδὰν πρῶτον ἥλιος τραπῇ, πλευρῖτις ἡμῶν οὐδέν΄ ἂν λάβοι ποτέ. ὅσοις δὲ κλίνη μή ΄στι μηδὲ στρώματα, ἰέναι καθευδήσοντας ἀπονενιμμένους ἐς τῶν σκυλοδεψῶν· ἢν δ΄ ἀποκλῄῃ θύρᾳ χειμῶνος ὄντοσ, τρεῖς σισύρας ὀφειλέτω.  Βλέπυρος νὴ τὸν Διόνυσον χρηστά γ΄· εἰ δ΄ ἐκεῖνά γε προσέθηκεν, οὐδεὶς ἀντεχειροτόνησεν ἄν, τοὺς ἀλφιταμοιβοὺς τοῖς ἀπόροις τρεῖς χοίνικας δεῖπνον παρέχειν ἅπασιν ἢ κλάειν μακρά, ἵνα τοῦτ΄ ἀπέλαυσαν Ναυσικύδους τἀγαθόν.  Χρέμης μετὰ τοῦτο τοίνυν εὐπρεπὴς νεανίας λευκός τις ἀνεπήδησ΄ ὅμοιος Νικίᾳ δημηγορήσων, κἀπεχείρησεν λέγειν ὡς χρὴ παραδοῦναι ταῖς γυναιξὶ τὴν πόλιν. εἶτ΄ ἐθορύβησαν κἀνέκραγον ὡς εὖ λέγοι, τὸ σκυτοτομικὸν πλῆθοσ, οἱ δ΄ ἐκ τῶν ἀγρῶν ἀνεβορβόρυξαν.  Βλέπυρος νοῦν γὰρ εἶχον νὴ Δία.  Χρέμης ἀλλ΄ ἦσαν ἥττουσ· ὁ δὲ κατεῖχε τῇ βοῇ, τὰς μὲν γυναῖκας πόλλ΄ ἀγαθὰ λέγων, σὲ δὲ πολλὰ κακά.  Βλέπυρος καὶ τί εἶπε;  Χρέμης πρῶτον μέν σ΄ ἔφη εἶναι πανοῦργον.  Βλέπυρος καὶ σέ;  Χρέμης μή πω τοῦτ΄ ἔρῃ. κἄπειτα κλέπτην.  Βλέπυρος ἐμὲ μόνον;  Χρέμης καὶ νὴ Δία καὶ συκοφάντην.  Βλέπυρος ἐμὲ μόνον;  Χρέμης καὶ νὴ Δία τωνδὶ τὸ πλῆθοσ.  Βλέπυρος τίς δὲ τοῦτ΄ ἄλλως λέγει;  Χορὸς γυναῖκα δ΄ εἶναι πρᾶγμ΄ ἔφη νουβυστικὸν καὶ χρηματοποιόν· κοὔτε τἀπόρρητ΄ ἔφη ἐκ Θεσμοφόροιν ἑκάστοτ΄ αὐτὰς ἐκφέρειν, σὲ δὲ κἀμὲ βουλεύοντε τοῦτο δρᾶν ἀεί.  Βλέπυρος καὶ νὴ τὸν ̔ερμῆν τοῦτό γ΄ οὐκ ἐψεύσατο.  Χρέμης ἔπειτα συμβάλλειν πρὸς ἀλλήλας ἔφη ἱμάτια χρυσί΄ ἀργύριον ἐκπώματα μόνας μόναισ, οὐ μαρτύρων ἐναντίον, καὶ ταῦτ΄ ἀποφέρειν πάντα κοὐκ ἀποστερεῖν, ἡμῶν δὲ τοὺς πολλοὺς ἔφασκε τοῦτο δρᾶν.  Βλέπυρος νὴ τὸν Ποσειδῶ μαρτύρων γ΄ ἐναντίον.  Χρέμης οὐ συκοφαντεῖν, οὐ διώκειν, οὐδὲ τὸν δῆμον καταλύειν, ἀλλὰ πολλὰ κἀγαθά, ἕτερά τε πλεῖστα τὰς γυναῖκας ηὐλόγει.  Βλέπυρος τί δῆτ΄ ἔδοξεν;  Χρέμης ἐπιτρέπειν γε τὴν πόλιν ταύταισ. ἐδόκει γὰρ τοῦτο μόνον ἐν τῇ πόλει οὔπω γεγενῆσθαι.  Βλέπυρος καὶ δέδοκται;  Χρέμης φήμ΄ ἐγώ.  Βλέπυρος ἅπαντά τ΄ αὐταῖς ἐστι προστεταγμένα ἃ τοῖσιν ἀστοῖς ἔμελεν;  Χρέμης οὕτω ταῦτ΄ ἔχει.  Βλέπυρος οὐδ΄ ἐς δικαστήριον ἄρ΄ εἶμ΄ ἀλλ΄ ἡ γυνή;  Χρέμης οὐδ΄ ἔτι σὺ θρέψεις οὓς ἔχεις ἀλλ΄ ἡ γυνή.  Βλέπυρος οὐδὲ στένειν τὸν ὄρθρον ἔτι πρᾶγμ΄ ἆρά μοι;  Χρέμης μὰ Δί΄ ἀλλὰ ταῖς γυναιξὶ ταῦτ΄ ἤδη μέλει· σὺ δ΄ ἀστενακτὶ περδόμενος οἴκοι μενεῖσ.  Βλέπυρος ἐκεῖνο δεινὸν τοῖσιν ἡλίκοισι νῷν, μὴ παραλαβοῦσαι τῆς πόλεως τὰς ἡνίας ἔπειτ΄ ἀναγκάζωσι πρὸς βίαν  Χρέμης τί δρᾶν;  Βλέπυρος κινεῖν ἑαυτάσ.  Χρέμης ἢν δὲ μὴ δυνώμεθα;  Βλέπυρος ἄριστον οὐ δώσουσι.  Χρέμης σὺ δέ γε νὴ Δία δρᾶ ταῦθ΄, ἵν΄ ἀριστᾷς τε καὶ κινῇς ἅμα.  Βλέπυρος τὸ πρὸς βίαν δεινότατον.  Χρέμης ἀλλ΄ εἰ τῇ πόλει τοῦτο ξυνοίσει, ταῦτα χρὴ πάντ΄ ἄνδρα δρᾶν.  Βλέπυρος λόγος γέ τοί τις ἔστι τῶν γεραιτέρων, ἀνόηθ΄ ὅσ΄ ἂν καὶ μῶρα βουλευσώμεθα, ἅπαντ΄ ἐπὶ τὸ βέλτιον ἡμῖν ξυμφέρειν.  Χρέμης καὶ ξυμφέροι γ΄ ὦ πότνια Παλλὰς καὶ θεοί. ἀλλ΄ εἶμι· σὺ δ΄ ὑγίαινε.  Βλέπυρος καὶ σύ γ΄ ὦ Χρέμησ.    Χορὸσἔμβα χώρει. ἆρ΄ ἔστι τῶν ἀνδρῶν τις ἡμῖν ὅστις ἐπακολουθεῖ; στρέφου σκόπει, φύλαττε σαυτὴν ἀσφαλῶσ, πολλοὶ γὰρ οἱ πανοῦργοι, μή πού τις ἐκ τοὔπισθεν ὢν τὸ σχῆμα καταφυλάξῃ.   Χορὸς ἀλλ΄ ὡς μάλιστα τοῖν ποδοῖν ἐπικτυπῶν βάδιζε· ἡμῖν δ΄ ἂν αἰσχύνην φέροι πάσαισι παρὰ τοῖς ἀνδράσιν τὸ πρᾶγμα τοῦτ΄ ἐλεγχθέν. πρὸς ταῦτα συστέλλου σεαυτὴν καὶ περισκοπουμένη <τἀνθένδε καὶ> τἀκεῖσε καὶ τἀκ δεξιᾶσ, μὴ ξυμφορὰ γενήσεται τὸ πρᾶγμα. ἀλλ΄ ἐγκονῶμεν· τοῦ τόπου γὰρ ἐγγύς ἐσμεν ἤδη, ὅθενπερ εἰς ἐκκλησίαν ὡρμώμεθ΄ ἡνίκ΄ ᾖμεν· τὴν δ΄ οἰκίαν ἔξεσθ΄ ὁρᾶν, ὅθενπερ ἡ στρατηγὸς ἔσθ΄ ἡ τὸ πρᾶγμ΄ εὑροῦσ΄ ὃ νῦν ἔδοξε τοῖς πολίταισ.   Χορὸς ὥστ΄ εἰκὸς ἡμᾶς μὴ βραδύνειν ἔστ΄ ἐπαναμενούσας πώγωνας ἐξηρτημένασ, μὴ καὶ τις ὄψεθ΄ ἡμᾶς χἠμῶν ἴσως κατείπῃ. ἀλλ΄ εἶα δεῦρ΄ ἐπὶ σκιᾶς ἐλθοῦσα πρὸς τὸ τειχίον παραβλέπουσα θατέρῳ πάλιν μετασκεύαζε σαυτὴν αὖθις ἥπερ ἦσθα, καὶ μὴ βράδυν΄· ὡς τήνδε καὶ δὴ τὴν στρατηγὸν ἡμῶν χωροῦσαν ἐξ ἐκκλησίας ὁρῶμεν. ἀλλ΄ ἐπείγου ἅπασα καὶ μίσει σάκον πρὸς τοῖν γνάθοιν ἔχουσα· χαὖται γὰρ ἥκουσιν πάλαι τὸ σχῆμα τοῦτ΄ ἔχουσαι.    Πραξάγορα ταυτὶ μὲν ἡμῖν ὦ γυναῖκες εὐτυχῶς τὰ πράγματ΄ ἐκβέβηκεν ἁβουλεύσαμεν. ἀλλ΄ ὡς τάχιστα πρίν τιν΄ ἀνθρώπων ἰδεῖν, ῥιπτεῖτε χλαίνασ, ἐμβὰς ἐκποδὼν ἴτω, χάλα συναπτοὺς ἡνίας Λακωνικάσ, βακτηρίας ἄφεσθε. καὶ μέντοι σὺ μὲν ταύτας κατευτρέπιζ΄, ἐγὼ δὲ βούλομαι εἴσω παρερπύσασα πρὶν τὸν ἄνδρα με ἰδεῖν, καταθέσθαι θοἰμάτιον αὐτοῦ πάλιν ὅθενπερ ἔλαβον τἄλλα θ΄ ἁξηνεγκάμην.   Χορὸς κεῖται <καὶ> δὴ πάνθ΄ ἅπερ εἶπασ, σὸν δ΄ ἔργον τἄλλα διδάσκειν, ὅ τί σοι δρῶσαι ξύμφορον ἡμεῖς δόξομεν ὀρθῶς ὑπακούειν. οὐδεμιᾷ γὰρ δεινοτέρᾳ σου ξυμμείξασ΄ οἶδα γυναικί.  Πραξάγορα περιμείνατέ νυν, ἵνα τῆς ἀρχῆς ἣν ἄρτι κεχιεροτόνημαι, ξυμβούλοισιν πάσαις ὑμῖν χρήσωμαι. καὶ γὰρ ἐκεῖ μοι ἐν τῷ θορύβῳ καὶ τοῖς δεινοῖς ἀνδρειόταται γεγένησθε.   Βλέπυρος αὕτη πόθεν ἥκεις Πραξαγόρα;  Πραξάγορα τί δ΄ ὦ μέλε σοὶ τοῦθ΄;  Βλέπυρος ὅ τί μοι τοῦτ΄ ἔστιν; ὡς εὐηθικῶσ.  Πραξάγορα οὔτοι παρὰ τοῦ μοιχοῦ γε φήσεισ.  Βλέπυρος οὐκ ἴσως ἑνός γε.  Πραξάγορα καὶ μὴν βασανίσαι τουτί γέ σοι ἔξεστι.  Βλέπυρος πῶσ;  Πραξάγορα εἰ τῆς κεφαλῆς ὄζω μύρου.  Βλέπυρος τί δ΄; οὐχὶ βινεῖται γυνὴ κἄνευ μύρου;  Πραξάγορα οὐ δῆτα τάλαν ἔγωγε.  Βλέπυρος πῶς οὖν ὄρθριον ᾤχου σιωπῇ θοἰμάτιον λαβοῦσά μου;  Πραξάγορα γυνή μέ τις νύκτωρ ἑταίρα καὶ φίλη μετεπέμψατ΄ ὠδίνουσα.  Βλέπυρος κᾆτ΄ οὐκ ἦν ἐμοὶ φράσασαν ἰέναι;  Πραξάγορα τῆς λεχοῦς δ΄ οὐ φροντίσαι οὕτως ἐχούσης ὦνερ;  Βλέπυρος εἰποῦσάν γέ μοι. ἀλλ΄ ἔστιν ἐνταῦθά τι κακόν.  Πραξάγορα μὰ τὼ θεὼ ἀλλ΄ ὥσπερ εἶχον ᾠχόμην· ἐδεῖτο δὲ ἥπερ μεθῆκέ μ΄ ἐξιέναι πάσῃ τέχνῃ.  Βλέπυρος εἶτ΄ οὐ τὸ σαυτῆς ἱμάτιον ἐχρῆν σ΄ ἔχειν; ἀλλ΄ ἔμ΄ ἀποδύσασ΄ ἐπιβαλοῦσα τοὔγκυκλον ᾤχου καταλιποῦσ΄ ὡσπερεὶ προκείμενον, μόνον οὐ στεφανώσασ΄ οὐδ΄ ἐπιθεῖσα λήκυθον.  Πραξάγορα ψῦχος γὰρ ἦν, ἐγὼ δὲ λεπτὴ κἀσθενήσ· ἔπειθ΄ ἵν΄ ἀλεαίνοιμι, τοῦτ΄ ἠμπεσχόμην· σὲ δ΄ ἐν ἀλέᾳ κατακείμενον καὶ στρώμασιν κατέλιπον ὦνερ.  Βλέπυρος αἱ δὲ δὴ Λακωνικαὶ ᾤχοντο μετὰ σοῦ κατὰ τί χἠ βακτηρία;  Πραξάγορα ἵνα θοἰμάτιον σώσαιμι, μεθυπεδησάμην μιμουμένη σε καὶ κτυποῦσα τοῖν ποδοῖν καὶ τοὺς λίθους παίουσα τῇ βακτηρίᾳ.  Βλέπυρος οἶσθ΄ οὖν ἀπολωλεκυῖα πυρῶν ἑκτέα, ὃν χρῆν ἔμ΄ ἐξ ἐκκλησίας εἰληφέναι;  Πραξάγορα μὴ φροντίσῃσ· ἄρρεν γὰρ ἔτεκε παιδίον.  Βλέπυρος ἡκκλησία;  Πραξάγορα μὰ Δί΄ ἀλλ΄ ἐφ΄ ἣν ἐγᾠχόμην. ἀτὰρ γεγένηται;  Βλέπυροσναὶ μὰ Δί΄.  οὐκ ᾔδησθά με φράσαντά σοι χθέσ;  Πραξάγορα ἄρτι γ΄ ἀναμιμνῄσκομαι.  Βλέπυρος οὐδ΄ ἄρα τὰ δόξαντ΄ οἶσθα;  Πραξάγορα μὰ Δί ἐγὼ μὲν οὔ.  Βλέπυρος κάθησο τοίνυν σηπίας μασωμένη. ὑμῖν δέ φασι παραδεδόσθαι τὴν πόλιν.  Πραξάγορα τί δρᾶν; ὑφαίνειν;  Βλέπυρος οὐ μὰ Δί΄ ἀλλ΄ ἄρχειν.  Πραξάγορα τίνων;  Βλέπυρος ἁπαξαπάντων τῶν κατὰ πόλιν πραγμάτων.  Πραξάγορα νὴ τὴν ̓αφροδίτην μακαρία γ΄ ἄρ ἡ πόλις ἔσται τὸ λοιπόν.  Βλέπυρος κατὰ τί;  Πραξάγορα πολλῶν οὕνεκα. οὐ γὰρ ἔτι τοῖς τολμῶσιν αὐτὴν αἰσχρὰ δρᾶν ἔσται τὸ λοιπόν, οὐδαμοῦ δὲ μαρτυρεῖν, οὐ συκοφαντεῖν  Βλέπυρος μηδαμῶς πρὸς τῶν θεῶν τουτὶ ποιήσῃς μηδ΄ ἀφέλῃ μου τὸν βίον.  ̓ανήρ ὦ δαιμόνι΄ ἀνδρῶν τὴν γυναῖκ΄ ἔα λέγειν.  Πραξάγορα μὴ λωποδυτῆσαι, μὴ φθονεῖν τοῖς πλησίον, μὴ γυμνὸν εἶναι μὴ πένητα μηδένα, μὴ λοιδορεῖσθαι, μὴ ΄νεχυραζόμενον φέρειν.  ̓ανήρ νὴ τὸν Ποσειδῶ μεγάλα γ΄, εἰ μὴ ψεύσεται.  Πραξάγορα ἀλλ΄ ἀποφανῶ τοῦθ΄, ὥστε σέ τέ μοι μαρτυρεῖν καὶ τοῦτον αὐτὸν μηδὲν ἀντειπεῖν ἐμοι.    Χορὸς νῦν δὴ δεῖ σε πυκνὴν φρένα καὶ φιλόσοφον ἐγείρειν φροντίδ΄ ἐπισταμένην ταῖσι φίλαισιν ἀμύνειν. καινὴ γὰρ ἐπ΄ εὐτυχίαισιν ἔρχεται γλώττης ἐπίνοια πολίτην δῆμον ἐπαγλαϊοῦσα μυρίαισιν ὠφελίαισι βίου· δηλοῦν δ΄ ὅ τί περ δύνασαι καιρόσ. δεῖται γάρ τοι σοφοῦ τινος ἐξευρήματος ἡ πόλις ἡμῶν. ἀλλὰ πέραινε μόνον μήτε δεδραμένα μήτ΄ εἰρημένα πω πρότερον· μισοῦσι γὰρ ἢν τὰ παλαιὰ πολλάκις θεῶνται.  Χορὸς ἀλλ΄ οὐ μέλλειν, ἀλλ΄ ἅπτεσθαι καὶ δὴ χρῆν ταῖς διανοίαισ, ὡς τὸ ταχύνειν χαρίτων μετέχει πλεῖστον παρὰ τοῖσι θεαταῖσ.  Πραξάγορα καὶ μὴν ὅτι μὲν χρηστὰ διδάξω πιστεύω· τοὺς δὲ θεατάσ, εἰ καινοτομεῖν ἐθελήσουσιν καὶ μὴ τοῖς ἠθάσι λίαν τοῖς τ΄ ἀρχαίοις ἐνδιατρίβειν, τοῦτ΄ ἔσθ΄ ὃ μάλιστα δέδοικα. Βλέπυρος περὶ μὲν τοίνυν τοῦ καινοτομεῖν μὴ δείσῃσ· τοῦτο γὰρ ἡμῖν δρᾶν ἀντ΄ ἄλλης ἀρχῆς ἐστιν, τῶν δ΄ ἀρχαίων ἀμελῆσαι. Πραξάγορα μή νυν πρότερον μηδεὶς ὑμῶν ἀντείπῃ μηδ΄ ὑποκρούσῃ, πρὶν ἐπίστασθαι τὴν ἐπίνοιαν καὶ τοῦ φράζοντος ἀκοῦσαι. κοινωνεῖν γὰρ πάντας φήσω χρῆναι πάντων μετέχοντας κἀκ ταὐτοῦ ζῆν, καὶ μὴ τὸν μὲν πλουτεῖν, τὸν δ΄ ἄθλιον εἶναι, μηδὲ γεωργεῖν τὸν μὲν πολλήν, τῷ δ΄ εἶναι μηδὲ ταφῆναι, μηδ΄ ἀνδραπόδοις τὸν μὲν χρῆσθαι πολλοῖσ, τὸν δ΄ οὐδ΄ ἀκολούθῳ· ἀλλ΄ ἕνα ποιῶ κοινὸν πᾶσιν βίοτον καὶ τοῦτον ὅμοιον. Βλέπυρος πῶς οὖν ἔσται κοινὸς ἅπασιν; Πραξάγορα κατέδει πέλεθον πρότερός μου. Βλέπυρος καὶ τῶν πελέθων κοινωνοῦμεν; Πραξάγορα μὰ Δί΄ ἀλλ΄ ἔφθης μ΄ ὑποκρούσασ. τοῦτο γὰρ ἤμελλον ἐγὼ λέξειν· τὴν γῆν πρώτιστα ποιήσω κοινὴν πάντων καὶ τἀργύριον καὶ τἄλλ΄ ὁπόσ΄ ἐστὶν ἑκάστῳ. εἶτ΄ ἀπὸ τούτων κοινῶν ὄντων ἡμεῖς βοσκήσομεν ὑμᾶς ταμιευόμεναι καὶ φειδόμεναι καὶ τὴν γνώμην προσέχουσαι. Βλέπυρος πῶς οὖν ὅστις μὴ κέκτηται γῆν ἡμῶν, ἀργύριον δὲ καὶ Δαρεικοὺς ἀφανῆ πλοῦτον; Πραξάγορα τοῦτ΄ ἐς τὸ μέσον καταθήσει. καὶ μὴ καταθεὶς ψευδορκήσει. Βλέπυρος κἀκτήσατο γὰρ διὰ τοῦτο.  Πραξάγορα ἀλλ΄ οὐδέν τοι χρήσιμον ἔσται πάντως αὐτῷ. Βλέπυρος κατὰ δὴ τί; Πραξάγορα οὐδεὶς οὐδὲν πενίᾳ δράσει· πάντα γὰρ ἕξουσιν ἅπαντεσ, ἄρτους τεμάχη μάζας χλαίνας οἶνον στεφάνους ἐρεβίνθουσ. ὥστε τί κέρδος μὴ καταθεῖναι; σὺ γὰρ ἐξευρὼν ἀπόδειξον. Βλέπυρος οὔκουν καὶ νῦν οὗτοι μᾶλλον κλέπτουσ΄ οἷς ταῦτα πάρεστιν; Πραξάγορα πρότερόν γ΄ ὦταῖρ΄ ὅτε τοῖσι νόμοις διεχρώμεθα τοῖς προτέροισιν· νῦν δ΄ ἔσται γὰρ βίος ἐκ κοινοῦ, τί τὸ κέρδος μὴ καταθεῖναι; Βλέπυρος ἢν μείρακ΄ ἰδὼν ἐπιθυμήσῃ καὶ βούληται σκαλαθῦραι, ἕξει τούτων ἀφελὼν δοῦναι, τῶν ἐκ κοινοῦ δὲ μεθέξει ξυγκαταδαρθών. Πραξάγορα ἀλλ΄ ἐξέσται προῖκ΄ αὐτῷ ξυγκαταδαρθεῖν. καὶ ταύτας γὰρ κοινὰς ποιῶ τοῖς ἀνδράσι συγκατακεῖσθαι καὶ παιδοποιεῖν τῷ βουλομένῳ. Βλέπυρος πῶς οὖν οὐ πάντες ἴασιν ἐπὶ τὴν ὡραιοτάτην αὐτῶν καὶ ζητήσουσιν ἐρείδειν; Πραξάγορα αἱ φαυλότεραι καὶ σιμότεραι παρὰ τὰς σεμνὰς καθεδοῦνται· κᾆτ΄ ἢν ταύτης ἐπιθυμήσῃ, τὴν αἰσχρὰν πρῶθ΄ ὑποκρούσει. Βλέπυρος καὶ πῶς ἡμᾶς τοὺς πρεσβύτασ, ἢν ταῖς αἰσχραῖσι συνῶμεν, οὐκ ἐπιλείψει τὸ πέος πρότερον πρὶν ἐκεῖσ΄ οἷ φῂς ἀφικέσθαι; Πραξάγορα οὐχὶ μαχοῦνται· περὶ σοῦ θάρρει· μὴ δείσῃσ· οὐχὶ μαχοῦνται. Βλέπυρος περὶ τοῦ; Πραξάγορα τοῦ μὴ ξυγκαταδαρθεῖν. καὶ σοὶ τοιοῦτον ὑπάρχει. Βλέπυρος τὸ μὲν ὑμέτερον γνώμην τιν΄ ἔχει· προβεβούλευται γάρ, ὅπως ἂν μηδεμιᾶς ᾖ τρύπημα κενόν· τὸ δὲ τῶν ἀνδρῶν τί ποιήσει; φεύξονται γὰρ τοὺς αἰσχίουσ, ἐπὶ τοὺς δὲ καλοὺς βαδιοῦνται. Πραξάγορα ἀλλὰ φυλάξουσ΄ οἱ φαυλότεροι τοὺς καλλίους ἀπιόντας ἀπὸ τοῦ δείπνου καὶ τηρήσουσ΄ ἐπὶ τοῖσιν δημοσίοισιν· κοὐκ ἐξέσται παρὰ τοῖσι καλοῖς <καὶ τοῖς μεγάλοισ> καταδαρθεῖν ταῖσι γυναιξὶ πρὶν <ἂν> τοῖς αἰσχροῖς καὶ τοῖς μικροῖς χαρίσωνται. Βλέπυρος ἡ Λυσικράτους ἄρα νυνὶ ῥὶς ἴσα τοῖσι καλοῖσι φρονήσει. Πραξάγορα νὴ τὸν ̓απόλλω καὶ δημοτική γ΄ ἡ γνώμη καὶ καταχήνη τῶν σεμνοτέρων ἔσται πολλὴ καὶ τῶν σφραγῖδας ἐχόντων, ὅταν ἐμβάδ΄ ἔχων εἴπῃ πρότεροσ, παραχώρει κᾆτ΄ ἐπιτήρει, ὅταν ἤδη ΄γὼ διαπραξάμενος παραδῶ σοι δευτεριάζειν.  Βλέπυρος πῶς οὖν οὕτω ζώντων ἡμῶν τοὺς αὑτοῦ παῖδας ἕκαστος ἔσται δυνατὸς διαγιγνώσκειν; Πραξάγορα τί δὲ δεῖ; πατέρας <γὰρ> ἅπαντας τοὺς πρεσβυτέρους αὑτῶν εἶναι τοῖσι χρόνοισιν νομιοῦσιν. Βλέπυρος οὐκοῦν ἄγξουσ΄ εὖ καὶ χρηστῶς ἑξῆς τὸν πάντα γέροντα διὰ τὴν ἄγνοιαν, ἐπεὶ καὶ νῦν γιγνώσκοντες πατέρ΄ ὄντα ἄγχουσι. τί δῆθ΄ ὅταν ἀγνὼς ᾖ; πῶς οὐ τότε κἀπιχεσοῦνται; Πραξάγορα ἀλλ΄ ὁ παρεστὼς οὐκ ἐπιτρέψει· τότε δ΄ αὐτοῖς οὐκ ἔμελ΄ οὐδὲν τῶν ἀλλοτρίων ὅστις τύπτοι· νῦν δ΄ ἢν πληγέντος ἀκούσῃ, μὴ αὐτὸν ἐκεῖνον τύπτῃ δεδιὼς τοῖς δρῶσιν τοῦτο μαχεῖται. Βλέπυρος τὰ μὲν ἄλλα λέγεις οὐδὲν σκαιῶσ· εἰ δὲ προσελθὼν ̓επίκουρος ἢ Λευκολόφας πάππαν με καλεῖ, τοῦτ΄ ἤδη δεινὸν ἀκοῦσαι. Πραξάγορα πολὺ μέντοι δεινότερον τούτου τοῦ πράγματός ἐστι, Βλέπυρος τὸ ποῖον; Πραξάγορα εἴ σε φιλήσειεν ̓αρίστυλλος φάσκων αὑτοῦ πατέρ΄ εἶναι. Βλέπυρος οἰμώζοι γ΄ ἂν καὶ κωκύοι. Πραξάγορα σὺ δέ γ΄ ὄζοις ἂν καλαμίνθησ, ἀλλ΄ οὗτος μὲν πρότερον γέγονεν πρὶν τὸ ψήφισμα γενέσθαι, ὥστ΄ οὐχὶ δέος μή σε φιλήσῃ. Βλέπυρος δεινὸν μέντἂν ἐπεπόνθη. τὴν γῆν δὲ τίς ἔσθ΄ ὁ γεωργήσων; Πραξάγορα οἱ δοῦλοι. σοὶ δὲ μελήσει, ὅταν ᾖ δεκάπουν τὸ στοιχεῖον, λιπαρὸν χωρεῖν ἐπὶ δεῖπνον. Βλέπυρος περὶ δ΄ ἱματίων τίς πόρος ἔσται; καὶ γὰρ τοῦτ΄ ἔστιν ἐρέσθαι. Πραξάγορα τὰ μὲν ὄνθ΄ ὑμῖν πρῶτον ὑπάρξει, τὰ δὲ λοίφ΄ ἡμεῖς ὑφανοῦμεν. Βλέπυρος ἓν ἔτι ζητῶ· πῶς ἤν τις ὄφλῃ παρὰ τοῖς ἄρχουσι δίκην τῳ, πόθεν ἐκτείσει ταύτην; οὐ γὰρ τῶν κοινῶν γ΄ ἐστὶ δίκαιον. Πραξάγορα ἀλλ΄ οὐδὲ δίκαι πρῶτον ἔσονται. Βλέπυρος τουτὶ τοὔπος σ΄ ἐπιτρίψει. Πραξάγορα κἀγὼ ταύτην γνώμην ἐθέμην· τοῦ γὰρ τάλαν οὕνεκ΄ ἔσονται; Βλέπυρος πολλῶν οὕνεκα νὴ τὸν ̓απόλλω· πρῶτον δ΄ ἑνὸς οὕνεκα δήπου, ἤν τις ὀφείλων ἐξαρνῆται. Πραξάγορα πόθεν οὖν ἐδάνεισ΄ ὁ δανείσας ἐν τῷ κοινῷ πάντων ὄντων; κλέπτων δήπου΄ στ΄ ἐπίδηλοσ. Βλέπυρος νὴ τὴν Δήμητρ΄ εὖ γε διδάσκεισ. τουτὶ τοίνυν φρασάτω μοι, τῆς αἰκείας οἱ τύπτοντες πόθεν ἐκτείσουσιν, ἐπειδὰν εὐωχηθέντες ὑβρίζωσιν; τοῦτο γὰρ οἶμαί σ΄ ἀπορήσειν. Πραξάγορα ἀπὸ τῆς μάζης ἧς σιτεῖται· ταύτης γὰρ ὅταν τις ἀφαιρῇ, οὐχ ὑβριεῖται φαύλως οὕτως αὖθις τῇ γαστρὶ κολασθείσ.  Βλέπυρος οὐδ΄ αὖ κλέπτης οὐδεὶς ἔσται; Πραξάγορα πῶς γὰρ κλέψει μετὸν αὐτῷ; Βλέπυρος οὐδ΄ ἀποδύσουσ΄ ἄρα τῶν νυκτῶν; Πραξάγορα οὐκ ἢν οἴκοι γε καθεύδῃσ, οὐδ΄ ἤν γε θύραζ΄ ὥσπερ πρότερον· βίοτος γὰρ πᾶσιν ὑπάρξει. ἢν δ΄ ἀποδύῃ γ΄, αὐτὸς δώσει. τί γὰρ αὐτῷ πρᾶγμα μάχεσθαι; ἔτερον γὰρ ἰὼν ἐκ τοῦ κοινοῦ κρεῖττον ἐκείνου κομιεῖται. Βλέπυρος οὐδὲ κυβεύσουσ΄ ἆρ΄ ἄνθρωποι; Πραξάγορα περὶ τοῦ γὰρ τοῦτο ποιήσει; Βλέπυρος τὴν δὲ δίαιταν τίνα ποιήσεισ; Πραξάγορα κοινὴν πᾶσιν. τὸ γὰρ ἄστυ μίαν οἴκησίν φημι ποιήσειν συρρήξασ΄ εἰς ἓν ἅπαντα, ὥστε βαδίζειν ὡς ἀλλήλουσ. Βλέπυρος τὸ δὲ δεῖπνον ποῦ παραθήσεισ; Πραξάγορα τὰ δικαστήρια καὶ τὰς στοιὰς ἀνδρῶνας πάντα ποιήσω. Βλέπυρος τὸ δὲ βῆμα τί σοι χρήσιμον ἔσται; Πραξάγορα τοὺς κρατῆρας καταθήσω καὶ τὰς ὑδρίασ, καὶ ῥαψῳδεῖν ἔσται τοῖς παιδαρίοισιν τοὺς ἀνδρείους ἐν τῷ πολέμῳ, κεἴ τις δειλὸς γεγένηται, ἵνα μὴ δειπνῶσ΄ αἰσχυνόμενοι. Βλέπυρος νὴ τὸν ̓απόλλω χάριέν γε. τὰ δὲ κληρωτήρια ποῖ τρέψεισ; Πραξάγορα εἰς τὴν ἀγορὰν καταθήσω· κᾆτα στήσασα παρ΄ ̔αρμοδίῳ κληρώσω πάντασ, ἕως ἂν εἰδὼς ὁ λαχὼν ἀπίῃ χαίρων ἐν ὁποίῳ γράμματι δειπνεῖ· και κηρύξει τοὺς ἐκ τοῦ βῆτ΄ ἐπὶ τὴν στοιὰν ἀκολουθεῖν τὴν βασίλειον δειπνήσοντασ· τὸ δὲ θῆτ΄ ἐς τὴν παρὰ ταύτην, τοὺς δ΄ ἐκ τοῦ κάππ΄ ἐς τὴν στοιὰν χωρεῖν τὴν ἀλφιτόπωλιν. Βλέπυρος ἵνα κάπτωσιν; Πραξάγορα μὰ Δί΄ ἀλλ΄ ἵν΄ ἐκεῖ δειπνῶσιν. Βλέπυρος ὅτῳ δὲ τὸ γράμμα μὴ ΄ξελκυσθῇ καθ΄ ὃ δειπνήσει, τούτους ἀπελῶσιν ἅπαντεσ.  Πραξάγορα ἀλλ΄ οὐκ ἔσται τοῦτο παρ΄ ἡμῖν· πᾶσι γὰρ ἄφθονα πάντα παρέξομεν, ὥστε μεθυσθεὶς αὐτῷ στεφάνῳ πᾶς τις ἄπεισιν τὴν δᾷδα λαβών. αἱ δὲ γυναῖκες κατὰ τὰς διόδους προσπίπτουσαι τοῖς ἀπὸ δείπνου τάδε λέξουσιν· δεῦρο παρ΄ ἡμᾶσ· ἐνθάδε μεῖράξ ἐσθ΄ ὡραία. παρ΄ ἐμοὶ δ΄ ἑτέρα φήσει τις ἄνωθ΄ ἐξ ὑπερῴου, καὶ καλλίστη καὶ λευκοτάτη· πρότερον μέντοι δεῖ σε καθεύδειν αὐτῆς παρ΄ ἐμοί. τοῖς εὐπρεπέσιν δ΄ ἀκολουθοῦντες καὶ μειρακίοις οἱ φαυλότεροι τοιάδ΄ ἐροῦσιν· ποῖ θεῖς οὗτοσ; πάντως οὐδὲν δράσεις ἐλθών· τοῖς γὰρ σιμοῖς καὶ τοῖς αἰσχροῖς ἐψήφισται προτέροις βινεῖν, ὑμᾶς δὲ τέως θρῖα λαβόντας διφόρου συκῆς ἐν τοῖς προθύροισι δέφεσθαι.  φέρε νυν φράσον μοι, ταῦτ΄ ἀρέσκει σφῷν;  Βλέπυρος πάνυ.   Πραξάγορα βαδιστέον τἄρ΄ ἐστὶν εἰς ἀγορὰν ἐμοί, ἵν΄ ἀποδέχωμαι τὰ προσιόντα χρήματα, λαβοῦσα κηρύκαιναν εὔφωνόν τινα. ἐμὲ γὰρ ἀνάγκη ταῦτα δρᾶν ᾑρημένην ἄρχειν, καταστῆσαί τε τὰ ξυσσίτια, ὅπως ἂν εὐωχῆσθε πρῶτον τήμερον.  Βλέπυρος ἤδη γὰρ εὐωχησόμεσθα;  Πραξάγορα φήμ΄ ἐγώ. ἔπειτα τὰς πόρνας καταπαῦσαι βούλομαι ἁπαξαπάσασ.  Βλέπυρος ἵνα τί;  Πραξάγορα δῆλον τουτογί· ἵνα τῶν νέων ἔχωσιν αὗται τὰς ἀκμάσ. καὶ τάς γε δούλας οὐχὶ δεῖ κοσμουμένας τὴν τῶν ἐλευθέρων ὑφαρπάζειν Κύπριν, ἀλλὰ παρὰ τοῖς δούλοισι κοιμᾶσθαι μόνον κατωνάκην τὸν χοῖρον ἀποτετιλμένασ.  Βλέπυρος φέρε νυν ἐγώ σοι παρακολουθῶ πλησίον, ἵν΄ ἀποβλέπωμαι καὶ λέγωσί μοι ταδί, τὸν τῆς στρατηγοῦ τοῦτον οὐ θαυμάζετε;  ̓ανὴρ Α ἐγὼ δ΄ ἵν΄ εἰς ἀγοράν γε τὰ σκεύη φέρω, προχειριοῦμαι κἀξετάσω τὴν οὐσίαν. Χοροῦ   ̓ανὴρ Α χώρει σὺ δεῦρο κιναχύρα καλὴ καλῶς τῶν χρημάτων θύραζε πρώτη τῶν ἐμῶν, ὅπως ἂν ἐντετριμμένη κανηφορῇσ, πολλοὺς κάτω δὴ θυλάκους στρέψασ΄ ἐμούσ. ποῦ΄ σθ΄ ἡ διφροφόροσ; ἡ χύτρα δεῦρ΄ ἔξιθι, νὴ Δία μέλαινά γ΄, οὐδ΄ ἂν εἰ τὸ φάρμακον ἕψουσ΄ ἔτυχες ᾧ Λυσικράτης μελαίνεται. ἵστω παρ΄ αὐτήν, δεῦρ΄ ἴθ΄, ἡ κομμώτρια. φέρε δεῦρο ταύτην τὴν ὑδρίαν ὑδριαφόρε ἐνταῦθα. σὺ δὲ δεῦρ΄ ἡ κιθαρῳδὸς ἔξιθι, πολλάκις ἀναστήσασά μ΄ εἰς ἐκκλησίαν ἀωρὶ νυκτῶν διὰ τὸν ὄρθριον νόμον. ὁ τὴν σκάφην λαβὼν προί̈τω· τὰ κηρία κόμιζε, τοὺς θαλλοὺς καθίστη πλησίον, καὶ τὼ τρίποδ΄ ἐξένεγκε καὶ τὴν λήκυθον. τὰ χυτρίδι΄ ἤδη καὶ τὸν ὄχλον ἀφίετε.   ̓ανὴρ Β ἐγὼ καταθήσω τἀμά; κακοδαίμων ἄρα ἀνὴρ ἔσομαι καὶ νοῦν ὀλίγον κεκτημένοσ. μὰ τὸν Ποσειδῶ γ΄ οὐδέποτ΄, ἀλλὰ βασανιῶ πρώτιστον αὐτὰ πολλάκις καὶ σκέψομαι. οὐ γὰρ τὸν ἐμὸν ἱδρῶτα καὶ φειδωλίαν οὐδὲν πρὸς ἔπος οὕτως ἀνοήτως ἐκβαλῶ, πρὶν <ἂν> ἐκπύθωμαι πᾶν τὸ πρᾶγμ΄ ὅπως ἔχει. οὗτος τί τὰ σκευάρια ταυτὶ βούλεται; πότερον μετοικιζόμενος ἐξενήνοχας αὔτ΄ ἢ φέρεις ἐνέχυρα θήσων;  ̓ανὴρ Α οὐδαμῶσ.  ̓ανὴρ Β τί δῆτ΄ ἐπὶ στοίχου ΄στὶν οὕτωσ; οὔτι μὴ ̔ιέρωνι τῷ κήρυκι πομπὴν πέμπετε;  ̓ανὴρ Α μὰ Δί΄ ἀλλ΄ ἀποφέρειν αὐτὰ μέλλω τῇ πόλει ἐς τὴν ἀγορὰν κατὰ τοὺς δεδογμένους νόμουσ.  ̓ανὴρ Β μέλλεις ἀποφέρειν;  ̓ανὴρ Α πάνυ γε.  ̓ανὴρ Β κακοδαίμων ἄρ΄ εἶ νὴ τὸν Δία τὸν σωτῆρα.  ̓ανὴρ Α πῶσ;  ̓ανὴρ Β πῶσ; ῥᾳδίωσ.  ̓ανὴρ Α τί δ΄; οὐχὶ πειθαρχεῖν με τοῖς νόμοισι δεῖ;  ̓ανὴρ Β ποίοισιν ὦ δύστηνε;  ̓ανὴρ Α τοῖς δεδογμένοισ.  ̓ανὴρ Β δεδογμένοισιν; ὡς ἀνόητος ἦσθ΄ ἄρα.  ̓ανὴρ Α ἀνόητοσ;  ̓ανὴρ Β οὐ γάρ; ἠλιθιώτατος μὲν οὖν ἁπαξαπάντων.  ̓ανὴρ Α ὅτι τὸ ταττόμενον ποιῶ;  ̓ανὴρ Β τὸ ταττόμενον γὰρ δεῖ ποιεῖν τὸν σώφρονα;  ̓ανὴρ Α μάλιστα πάντων.  ̓ανὴρ Β τὸν μὲν οὖν ἀβέλτερον.  ̓ανὴρ Α σὺ δ΄ οὐ καταθεῖναι διανοεῖ;  ̓ανὴρ Β φυλάξομαι, πρὶν ἄν γ΄ ἴδω τὸ πλῆθος ὅ τι βουλεύεται.  ̓ανὴρ Α τί γὰρ ἄλλο γ΄ ἢ φέρειν παρεσκευασμένοι τὰ χρήματ΄ εἰσίν;  ̓ανὴρ Β ἀλλ΄ ἰδὼν ἐπειθόμην.  ̓ανὴρ Α λέγουσι γοῦν ἐν ταῖς ὁδοῖσ.  ̓ανὴρ Β λέξουσι γάρ.  ̓ανὴρ Α καί φασιν οἴσειν ἀράμενοι.  ̓ανὴρ Β φήσουσι γάρ.  ̓ανὴρ Α ἀπολεῖς ἀπιστῶν πάντ΄.  ̓ανὴρ Β ἀπιστήσουσι γάρ.   ̓ανὴρ Α ὁ Ζεύς σέ γ΄ ἐπιτρίψειεν.  ̓ανὴρ Β ἐπιτρίψουσι γάρ. οἴσειν δοκεῖς τιν΄ ὅστις αὐτῶν νοῦν ἔχει; οὐ γὰρ πάτριον τοῦτ΄ ἐστίν, ἀλλὰ λαμβάνειν ἡμᾶς μόνον δεῖ νὴ Δία· καὶ γὰρ οἱ θεοί· γνώσει δ΄ ἀπὸ τῶν χειρῶν γε τῶν ἀγαλμάτων· ὅταν γὰρ εὐχώμεσθα διδόναι τἀγαθά, ἕστηκεν ἐκτείνοντα τὴν χεῖρ΄ ὑπτίαν οὐχ ὥς τι δώσοντ΄ ἀλλ΄ ὅπως τι λήψεται.  ̓ανὴρ Α ὦ δαιμόνι΄ ἀνδρῶν ἔα με τῶν προὔργου τι δρᾶν. ταυτὶ γάρ ἐστι συνδετέα. ποῦ μοὔσθ΄ ἱμάσ;  ̓ανὴρ Β ὄντως γὰρ οἴσεισ;  ̓ανὴρ Α ναὶ μὰ Δία, καὶ δὴ μὲν οὖν τωδὶ ξυνάπτω τὼ τρίποδε.  ̓ανὴρ Β τῆς μωρίασ, τὸ μηδὲ περιμείναντα τοὺς ἄλλους ὅ τι δράσουσιν εἶτα τηνικαῦτ΄ ἤδη  ̓ανὴρ Α τί δρᾶν;  ̓ανὴρ Β ἐπαναμένειν, ἔπειτα διατρίβειν ἔτι.  ̓ανὴρ Α ἵνα δὴ τί;  ̓ανὴρ Β σεισμὸς εἰ γένοιτο πολλάκις ἢ πῦρ ἀπότροπον, ἢ διᾴξειεν γαλῆ, παύσαιντ΄ ἂν ἐσφέροντες ὦμβρόντητε σύ.  ̓ανὴρ Α χαρίεντα γοῦν πάθοιμ΄ ἄν, εἰ μὴ ΄χοιμ΄ ὅποι ταῦτα καταθείμην.  ̓ανὴρ Β μὴ γὰρ οὐ λάβῃς ὅποι· θάρρει, καταθήσεισ, κἂν ἔνης ἔλθῃσ.  ̓ανὴρ Α τιή;  ̓ανὴρ Β ἐγᾦδα τούτους χειροτονοῦντας μὲν ταχύ, ἅττ΄ ἂν δὲ δόξῃ ταῦτα πάλιν ἀρνουμένουσ.  ̓ανὴρ Α οἴσουσιν ὦ τᾶν.  ̓ανὴρ Β ἢν δὲ μὴ κομίσωσι, τί;  ̓ανὴρ Α ἀμέλει κομιοῦσιν.  ̓ανὴρ Β ἢν δὲ μὴ κομίσωσι, τί;  ̓ανὴρ Α μαχούμεθ΄ αὐτοῖσ.  ̓ανὴρ Β ἢν δὲ κρείττους ὦσι, τί;  ̓ανὴρ Α ἄπειμ΄ ἐάσασ.  ̓ανὴρ Β ἢν δὲ πωλῶσ΄ αὐτά, τί;  ̓ανὴρ Α διαρραγείησ.  ̓ανὴρ Β ἢν διαρραγῶ δέ, τί;  ̓ανὴρ Α καλῶς ποιήσεισ.  ̓ανὴρ Β σὺ δ΄ ἐπιθυμήσεις φέρειν;  ̓ανὴρ Α ἔγωγε· καὶ γὰρ τοὺς ἐμαυτοῦ γείτονας ὁρῶ φέροντασ.  ̓ανὴρ Β πάνυ γ΄ ἂν οὖν ̓αντισθένης αὔτ΄ εἰσενέγκοι· πολὺ γὰρ ἐμμελέστερον πρότερον χέσαι πλεῖν ἢ τριάκονθ΄ ἡμέρασ.  ̓ανὴρ Α οἴμωζε.  ̓ανὴρ Β Καλλίμαχος δ΄ ὁ χοροδιδάσκαλος αὐτοῖσιν εἰσοίσει τι;  ̓ανὴρ Α πλείω Καλλίου.  ̓ανὴρ Β ἅνθρωπος οὗτος ἀποβαλεῖ τὴν οὐσίαν.  ̓ανὴρ Α δεινά γε λέγεισ.  ̓ανὴρ Β τί δεινόν; ὥσπερ οὐχ ὁρῶν ἀεὶ τοιαῦτα γιγνόμενα ψηφίσματα. οὐκ οἶσθ΄ ἐκεῖν΄ οὕδοξε τὸ περὶ τῶν ἁλῶν;  ̓ανὴρ Α ἔγωγε.  ̓ανὴρ Β τοὺς χαλκοῦς δ΄ ἐκείνους ἡνίκα ἐψηφισάμεθ΄, οὐκ οἶσθα;  ̓ανὴρ Α καὶ κακόν γέ μοι τὸ κόμμ΄ ἐγένετ΄ ἐκεῖνο. πωλῶν γὰρ βότρυς μεστὴν ἀπῆρα τὴν γνάθον χαλκῶν ἔχων κἄπειτ΄ ἐχώρουν εἰς ἀγορὰν ἐπ΄ ἄλφιτα. ἔπειθ΄ ὑπέχοντος ἄρτι μου τὸν θύλακον, ἀνέκραγ΄ ὁ κῆρυξ μὴ δέχεσθαι μηδένα χαλκοῦν τὸ λοιπόν· ἀργύρῳ γὰρ χρώμεθα.  ̓ανὴρ Β τὸ δ΄ ἔναγχος οὐχ ἅπαντες ἡμεῖς ὤμνυμεν τάλαντ΄ ἔσεσθαι πεντακόσια τῇ πόλει τῆς τετταρακοστῆσ, ἣν ἐπόρισ΄ Εὐριπίδησ; κεὐθὺς κατεχρύσου πᾶς ἀνὴρ Εὐριπίδην· ὅτε δὴ δ΄ ἀνασκοπουμένοις ἐφαίνετο ὁ Διὸς Κόρινθος καὶ τὸ πρᾶγμ΄ οὐκ ἤρκεσεν, πάλιν κατεπίττου πᾶς ἀνὴρ Εὐριπίδην.  ̓ανὴρ Α οὐ ταὐτὸν ὦ τᾶν. τότε μὲν ἡμεῖς ἤρχομεν, νῦν δ΄ αἱ γυναῖκεσ.  ̓ανὴρ Β ἃς ἐγὼ φυλάξομαι νὴ τὸν Ποσειδῶ μὴ κατουρήσωσί μου.  ̓ανὴρ Α οὐκ οἶδ΄ ὅ τι ληρεῖσ. φέρε σὺ τἀνάφορον ὁ παῖσ.  Κηρύκαινα ὦ πάντες ἀστοί, νῦν γὰρ οὕτω ταῦτ΄ ἔχει, χωρεῖτ΄ ἐπείγεσθ΄ εὐθὺ τῆς στρατηγίδοσ, ὅπως ἂν ὑμῖν ἡ τύχη κληρουμένοις φράσῃ καθ΄ ἕκαστον ἄνδρ΄ ὅποι δειπνήσετε· ὡς αἱ τράπεζαί γ΄ εἰσὶν ἐπινενησμέναι ἀγαθῶν ἁπάντων καὶ παρεσκευασμέναι, κλῖναί τε σισυρῶν καὶ δαπίδων νενασμέναι, κρατῆρα συγκιρνᾶσιν, αἱ μυροπώλιδες ἑστᾶσ΄ ἐφεξῆσ, τὰ τεμάχη ῥιπίζεται, λαγῷ΄ ἀναπηγνύασι, πόπανα πέττεται, στέφανοι πλέκονται, φρύγεται τραγήματα, χύτρας ἔτνους ἕψουσιν αἱ νεώταται. Σμοῖος δ΄ ἐν αὐταῖς ἱππικὴν στολὴν ἔχων τὰ τῶν γυναικῶν διακαθαίρει τρύβλια. Γέρων δὲ χωρεῖ χλανίδα καὶ κονίποδε ἔχων, καχάζων μεθ΄ ἑτέρου νεανίου· ἐμβὰς δὲ κεῖται καὶ τρίβων ἐρριμμένοσ. πρὸς ταῦτα χωρεῖθ΄, ὡς ὁ τὴν μᾶζαν φέρων ἕστηκεν· ἀλλὰ τὰς γνάθους διοίγνυτε.  ̓ανὴρ Β οὐκοῦν βαδιοῦμαι δῆτα. τί γὰρ ἕστηκ΄ ἔχων ἐνταῦθ΄, ἐπειδὴ ταῦτα τῇ πόλει δοκεῖ;  ̓ανὴρ Α καὶ ποῖ βαδιεῖ σὺ μὴ καταθεὶς τὴν οὐσίαν;  ̓ανὴρ Β ἐπὶ δεῖπνον.  ̓ανὴρ Α οὐ δῆτ΄, ἤν γ΄ ἐκείναις νοῦς ἐνῇ, πρίν γ΄ ἂν ἀπενέγκῃσ.  ̓ανὴρ Β ἀλλ΄ ἀποίσω.  ̓ανὴρ Α πηνίκα;  ̓ανὴρ Β οὐ τοὐμὸν ὦ τᾶν ἐμποδὼν ἔσται.  ̓ανὴρ Α τί δή;  ̓ανὴρ Β ἑτέρους ἀποίσειν φήμ΄ ἔθ΄ ὑστέρους ἐμοῦ.  ̓ανὴρ Α βαδιεῖ δὲ δειπνήσων ὅμωσ;  ̓ανὴρ Β τί γὰρ πάθω; τὰ δυνατὰ γὰρ δεῖ τῇ πόλει ξυλλαμβάνειν τοὺς εὖ φρονοῦντασ.  ̓ανὴρ Α ἢν δὲ κωλύσωσι, τί;  ̓ανὴρ Β ὁμόσ΄ εἶμι κύψασ.  ̓ανὴρ Α ἢν δὲ μαστιγῶσι, τί;  ̓ανὴρ Β καλούμεθ΄ αὐτάσ.  ̓ανὴρ Α ἢν δὲ καταγελῶσι, τί;  ̓ανὴρ Β ἐπὶ ταῖς θύραις ἑστώς  ̓ανὴρ Α τί δράσεισ; εἰπέ μοι.  ̓ανὴρ Β τῶν ἐσφερόντων ἁρπάσομαι τὰ σιτία.  ̓ανὴρ Α βάδιζε τοίνυν ὕστεροσ· σὺ δ΄ ὦ Σίκων καὶ Παρμένων αἴρεσθε τὴν παμπησίαν.  ̓ανὴρ Β φέρε νυν ἐγώ σοι ξυμφέρω.  ̓ανὴρ Α μὴ μηδαμῶσ. δέδοικα γὰρ μὴ καὶ παρὰ τῇ στρατηγίδι, ὅταν κατατιθῶ, προσποιῇ τῶν χρημάτων.  ̓ανὴρ Β νὴ τὸν Δία δεῖ γοῦν μηχανήματός τινοσ, ὅπως τὰ μὲν ὄντα χρήμαθ΄ ἕξω, τοισδεδὶ τῶν ματτομένων κοινῇ μεθέξω πως ἐγώ. ὀρθῶς ἔμοιγε φαίνεται· βαδιστέον ὁμόσ΄ ἐστὶ δειπνήσοντα κοὐ μελλητέον.  Χοροῦ   Γραῦς Α τί ποθ΄ ἅνδρες οὐχ ἥκουσιν; ὥρα δ΄ ἦν πάλαι· ἐγὼ δὲ καταπεπλασμένη ψιμυθίῳ ἕστηκα καὶ κροκωτὸν ἠμφιεσμένη ἀργόσ, μινυρομένη τι πρὸς ἐμαυτὴν μέλοσ, ἀργόσ, μινυρομένη τι πρὸς ἐμαυτὴν μέλοσ, παίζουσα. πῶς ἂν περιλάβοιμ΄ αὐτῶν τινὰ παριόντα; Μοῦσαι δεῦρ΄ ἴτ΄ ἐπὶ τοὐμὸν στόμα, μελύδριον εὑροῦσαί τι τῶν ̓ιωνικῶν.  Νεᾶνις νῦν μέν με παρακύψασα προὔφθης ὦ σαπρά. ᾤου δ΄ ἐρήμας οὐ παρούσης ἐνθάδε ἐμοῦ τρυγήσειν καὶ προσάξεσθαί τινα ᾄδουσ΄· ἐγὼ δ΄ ἢν τοῦτο δρᾷς ἀντᾴσομαι. κεἰ γὰρ δι΄ ὄχλου τοῦτ΄ ἐστὶ τοῖς θεωμένοισ, ὅμως ἔχει τερπνόν τι καὶ κωμῳδικόν.  Γραῦς Ατούτῳ διαλέγου κἀποχώρησον· σὺ δὲ φιλοττάριον αὐλητὰ τοὺς αὐλοὺς λαβὼν ἄξιον ἐμοῦ καὶ σοῦ προσαύλησον μέλοσ.   εἴ τις ἀγαθὸν βούλεται παθεῖν τι, παρ΄ ἐμοὶ χρὴ καθεύδειν. οὐ γὰρ ἐν νέαις τὸ σοφὸν ἔνεστιν ἀλλ΄ ἐν ταῖς πεπείραισ· οὐδέ τις στέργειν ἂν ἐθέλοι μᾶλλον ἢ ΄γὼ τὸν φίλον ᾧπερ ξυνείην, ἀλλ΄ ἐφ΄ ἕτερον ἂν πέτοιτο.   Νεᾶνις μὴ φθόνει ταῖσιν νέαισι. τὸ τρυφερὸν γὰρ ἐμπέφυκε τοῖς ἁπαλοῖσι μηροῖς κἀπὶ τοῖς μήλοις ἐπανθεῖ· σὺ δ΄ ὦ γραῦ, παραλέλεξαι κἀντέτριψαι, τῷ θανάτῳ μέλημα.   Γραῦς Α ἐκπέσοι σου τὸ τρῆμα τό τ΄ ἐπίκλιντρον ἀποβάλοιο βουλομένη σποδεῖσθαι, κἀπὶ τῆς κλίνης ὄφιν εὕροις καὶ προσελκύσαιο ... βουλομένη φιλῆσαι.   Νεᾶνις αἰαῖ τί ποτε πείσομαι; οὐχ ἥκει μοὐταῖροσ· μόνη δ΄ αὐτοῦ λείπομ΄· ἡ γὰρ μοι μήτηρ ἄλλῃ βέβηκε· καὶ τἄλλ΄ οὐδὲν μετὰ ταῦτα δεῖ λέγειν. ἀλλ΄ ὦ μαῖ΄ ἱκετεύομαι, κάλει τὸν ̓ορθαγόραν, ὅπως σαυτῆς κατόναι΄, ἀντιβολῶ σε.   Γραῦς Α ἤδη τὸν ἀπ΄ ̓ιωνίας τρόπον τάλαινα κνησιᾷσ·  δοκεῖς δέ μοι καὶ λάβδα κατὰ τοὺς Λεσβίουσ. ἀλλ΄ οὐκ ἄν ποθ΄ ὑφαρπάσαιο τἀμὰ παίγνια· τὴν δ΄ ἐμὴν ὥραν οὐκ ἀπολεῖς οὐδ΄ ἀπολήψει.   Νεᾶνις ᾆδ΄ ὁπόσα βούλει καὶ παράκυφθ΄ ὥσπερ γαλῆ· οὐδεὶς γὰρ ὡς σὲ πρότερον εἴσεισ΄ ἀντ΄ ἐμοῦ.  Γραῦς Α οὔκουν ἐπ΄ ἐκφοράν γε.  Νεᾶνις καινόν γ΄ ὦ σαπρά.  Γραῦς Α οὐ δῆτα.  Νεᾶνις τί γὰρ ἂν γραὶ̈ καινά τις λέγοι;  Γραῦς Α οὐ τοὐμὸν ὀδυνήσει σε γῆρασ.  Νεᾶνις ἀλλὰ τί; ἥγχουσα μᾶλλον καὶ τὸ σὸν ψιμύθιον;  Γραῦς Α τί μοι διαλέγει;  Νεᾶνις σὺ δὲ τί διακύπτεισ;  Γραῦς Α ἐγώ; ᾄδω πρὸς ἐμαυτὴν ̓επιγένει τὠμῷ φίλῳ.  Νεᾶνις σοὶ γὰρ φίλος τίς ἐστιν ἄλλος ἢ Γέρησ;  Γραῦς Α δείξει γε καὶ σοί. τάχα γὰρ εἶσιν ὡς ἐμέ.  Νεᾶνις ὁδὶ γὰρ αὐτός ἐστιν.  Γραῦς Α οὐ σοῦ γ΄ ὦλεθρε δεόμενος οὐδέν.  Νεᾶνις νὴ Δί΄ ὦ φθίνυλλα σὺ δείξει τάχ΄ αὐτόσ, ὡς ἔγωγ΄ ἀπέρχομαι.  Γραῦς Α κἄγωγ΄, ἵνα γνῷς ὡς πολύ σου μεῖζον φρονῶ.  Νεανίας εἴθ΄ ἐξῆν παρὰ τῇ νέᾳ καθεύδειν, καὶ μὴ δ΄ει πρότερον διασποδῆσαι ἀνάσιμον ἢ πρεσβυτέραν· οὐ γὰρ ἀνασχετὸν τοῦτό γ΄ ἐλευθέρῳ.  Γραῦς Α οἰμώζων ἄρα νὴ Δία σποδήσεισ. οὐ γὰρ τἀπὶ Χαριξένης τάδ΄ ἐστίν. κατὰ τὸν νόμον ταῦτα ποιεῖν ἔστι δίκαιον, εἰ δημοκρατούμεθα.  ἀλλ΄ εἶμι τηρήσουσ΄ ὅ τι καὶ δράσει ποτέ.  Νεανίας εἴθ΄ ὦ θεοὶ λάβοιμι τὴν καλὴν μόνην, ἐφ΄ ἣν πεπωκὼς ἔρχομαι πάλαι ποθῶν.  Νεᾶνισἐξηπάτησα τὸ κατάρατον γρᾴδιον· φρούδη γάρ ἐστιν οἰομένη μ΄ ἔνδον μένειν. ἀλλ΄ οὑτοσὶ γὰρ αὐτὸς οὗ ΄μεμνήμεθα.   Νεᾶνις δεῦρο δὴ δεῦρο δή, φίλον ἐμόν, δεῦρό μοι πρόσελθε καὶ ξύνευνος τὴν εὐφρόνην ὅπως ἔσει. πάνυ γάρ τις ἔρως με δονεῖ τῶνδε τῶν σῶν βοστρύχων. ἄτοπος δ΄ ἔγκειταί μοί τις πόθοσ, ὅς με διακναίσας ἔχει. μέθεσ, ἱκνοῦμαί σ΄ ̓́ερωσ, καὶ ποίησον τόνδ΄ ἐς εὐνὴν τὴν ἐμὴν ἱκέσθαι.  Νεανίας δεῦρο δὴ δεῦρο δή, καὶ σύ μοι καταδραμοῦσα τὴν θύραν ἄνοιξον τήνδ΄· εἰ δὲ μή, καταπεσὼν κείσομαι. φίλον, ἀλλ΄ ἐν τῷ σῷ βούλομαι κόλπῳ πληκτίζεσθαι μετὰ τῆς σῆς πυγῆσ. Κύπρι τί μ΄ ἐκμαίνεις ἐπὶ ταύτῃ; μέθεσ, ἱκνοῦμαί σ΄ ̓́ερωσ, καὶ ποίησον τήνδ΄ ἐς εὐνὴν τὴν ἐμὴν ἱκέσθαι.  Νεᾶνις καὶ ταῦτα μέντοι μετρίως πρὸς τὴν ἐμὴν ἀνάγκην εἰρημέν΄ ἐστίν. σὺ δέ μοι, φίλτατον, ὢ ἱκετεύω, ἄνοιξον ἀσπάζου με· διά τοι σὲ πόνους ἔχω.  Νεανίας ὦ χρυσοδαίδαλτον ἐμὸν μέλημα, Κύπριδος ἔρνοσ, μέλιττα Μούσησ, Χαρίτων θρέμμα, Τρυφῆς πρόσωπον, ἄνοιξον ἀσπάζου με· διά τοι σὲ πόνους ἔχω.  Γραῦς Α οὗτος τί κόπτεισ; μῶν ἐμὲ ζητεῖσ;  Νεανίας πόθεν;  Γραῦς Α καὶ τὴν θύραν γ΄ ἤραττεσ.  Νεανίας ἀποθάνοιμ΄ ἄρα.  Γραῦς Α τοῦ δαὶ δεόμενος δᾷδ΄ ἔχων ἐλήλυθασ;  Νεανίας ̓αναφλύστιον ζητῶν τιν΄ ἄνθρωπον.  Γραῦς Α τίνα;  Νεανίας οὐ τὸν Σεβῖνον, ὃν σὺ προσδοκᾷς ἴσωσ.  Γραῦς Α νὴ τὴν ̓αφροδίτην, ἤν τε βούλῃ γ΄ ἤν τε μή.  Νεανίας ἀλλ΄ οὐχὶ νυνὶ τὰς ὑπερεξηκοντέτεις εἰσάγομεν, ἀλλ΄ εἰσαῦθις ἀναβεβλήμεθα. τὰς ἐντὸς εἴκοσιν γὰρ ἐκδικάζομεν.  Γραῦς Α ἐπὶ τῆς προτέρας ἀρχῆς γε ταῦτ΄ ἦν ὦ γλύκων· νυνὶ δὲ πρῶτον εἰσάγειν ἡμᾶς δοκεῖ.  Νεανίας τῷ βουλομένῳ γε κατὰ τὸν ἐν πεττοῖς νόμον.  Γραῦς Α ἀλλ΄ οὐδὲ δειπνεῖς κατὰ τὸν ἐν πεττοῖς νόμον.  Νεανίας οὐκ οἶδ΄ ὅ τι λέγεισ· τηνδεδί μοι κρουστέον.  Γραῦς Α ὅταν γε κρούσῃς τὴν ἐμὴν πρῶτον θύραν.  Νεανίας ἀλλ΄ οὐχὶ νυνὶ κρησέραν αἰτούμεθα.  Γραῦς Α οἶδ΄ ὅτι φιλοῦμαι· νῦν δὲ θαυμάζεις ὅτι θύρασί μ΄ ηὗρεσ· ἀλλὰ πρόσαγε τὸ στόμα.  Νεανίας ἀλλ΄ ὦ μέλ΄ ὀρρωδῶ τὸν ἐραστήν σου.  Γραῦς Α τίνα;  Νεανίας τὸν τῶν γραφέων ἄριστον.  Γραῦς Α οὗτος δ΄ ἔστι τίσ;  Νεανίας ὃς τοῖς νεκροῖσι ζωγραφεῖ τὰς ληκύθουσ. ἀλλ΄ ἄπιθ΄, ὅπως μή σ΄ ἐπὶ θύραισιν ὄψεται.  Γραῦς Α οἶδ΄ οἶδ΄ ὅ τι βούλει.  Νεανίας καὶ γὰρ ἐγώ σε νὴ Δία.  Γραῦς Α μὰ τὴν ̓αφροδίτην ἥ μ΄ ἔλαχε κληρουμένη, μὴ ΄γώ σ΄ ἀφήσω.  Νεανίας παραφρονεῖς ὦ γρᾴδιον.  Γραῦς Α ληρεῖσ· ἐγὼ δ΄ ἄξω σ΄ ἐπὶ τἀμὰ στρώματα.  Νεανίας τί δῆτα κρεάγρας τοῖς κάδοις ὠνούμεθα, ἐξὸν καθέντα γρᾴδιον τοιουτονὶ ἐκ τῶν φρεάτων τοὺς κάδους ξυλλαμβάνειν;  Γραῦς Α μὴ σκῶπτέ μ΄ ὦ τάλαν ἀλλ΄ ἕπου δεῦρ΄ ὡς ἐμέ.  Νεανίας ἀλλ΄ οὐκ ἀνάγκη μοὐστίν, εἰ μὴ τῶν ἐμῶν τὴν πεντακοσιοστὴν κατέθηκας τῇ πόλει.  Γραῦς Α νὴ τὴν ̓αφροδίτην δεῖ γε μέντοι <σ΄>. ὡς ἐγὼ τοῖς τηλικούτοις ξυγκαθεύδουσ΄ ἥδομαι.  Νεανίας ἐγὼ δὲ ταῖς γε τηλικαύταις ἄχθομαι, κοὐκ ἂν πιθοίμην οὐδέποτ΄.  Γραῦς Α ἀλλὰ νὴ Δία ἀναγκάσει τουτί σε.  Νεανίας τοῦτο δ΄ ἔστι τί;  Γραῦς Α ψήφισμα, καθ΄ ὅ σε δεῖ βαδίζειν ὡς ἐμέ.  Νεανίας λέγ΄ αὐτὸ τί ποτε κἄστι.  Γραῦς Α καὶ δή σοι λέγω. ἔδοξε ταῖς γυναιξίν, ἢν ἀνὴρ νέος νέας ἐπιθυμῇ, μὴ σποδεῖν αὐτὴν πρὶν ἂν τὴν γραῦν προκρούσῃ πρῶτον· ἢν δὲ μὴ ΄θέλῃ πρότερον προκρούειν ἀλλ΄ ἐπιθυμῇ τῆς νέασ, ταῖς πρεσβυτέραις γυναιξὶν ἔστω τὸν νέον ἕλκειν ἀνατεὶ λαβομένας τοῦ παττάλου.  Νεανίας οἴμοι Προκρούστης τήμερον γενήσομαι.  Γραῦς Α τοῖς γὰρ νόμοις τοῖς ἡμετέροισι πειστέον.  Νεανίας τί δ΄ ἢν ἀφαιρῆταί μ΄ ἀνὴρ τῶν δημοτῶν ἢ τῶν φίλων ἐλθών τισ;  Γραῦς Α ἀλλ΄ οὐ κύριος ὑπὲρ μέδιμνόν ἐστ΄ ἀνὴρ οὐδεὶς ἔτι.  Νεανίας ἐξωμοσία δ΄ οὐκ ἔστιν;  Γραῦς Α οὐ γὰρ δεῖ στροφῆσ.  Νεανίας ἀλλ΄ ἔμπορος εἶναι σκήψομαι.  Γραῦς Α κλάων γε σύ.  Νεανίας τί δῆτα χρὴ δρᾶν;  Γραῦς Α δεῦρ΄ ἀκολουθεῖν ὡς ἐμέ.  Νεανίας καὶ ταῦτ΄ ἀνάγκη μοὐστί;  Γραῦς Α Διομήδειά γε.  Νεανίας ὑποστόρεσαί νυν πρῶτα τῆς ὀριγάνου καὶ κλήμαθ΄ ὑπόθου συγκλάσασα τέτταρα, καὶ ταινίωσαι καὶ παράθου τὰς ληκύθουσ, ὕδατός τε κατάθου τοὔστρακον πρὸ τῆς θύρασ.  Γραῦς Α ἦ μὴν ἔτ΄ ὠνήσει σὺ καὶ στεφάνην ἐμοί.  Νεανίας νὴ τὸν Δί΄ ἤνπερ ᾖ γέ που τῶν κηρίνων· οἶμαι γὰρ ἔνδον διαπεσεῖσθαί σ΄ αὐτίκα.  Νεᾶνις ποῖ τοῦτον ἕλκεισ;  Γραῦς Α τὸν ἐμὸν αὐτῆς εἰσάγω.  Νεᾶνις οὐ σωφρονοῦσά γ΄· οὐ γὰρ ἡλικίαν ἔχει παρὰ σοὶ καθεύδειν τηλικοῦτος ὤν, ἐπεὶ μήτηρ ἂν αὐτῷ μᾶλλον εἴης ἢ γυνή. ὥστ΄ εἰ καταστήσεσθε τοῦτον τὸν νόμον, τὴν γῆν ἅπασαν Οἰδιπόδων ἐμπλήσετε.  Γραῦς Α ὦ παμβδελυρὰ φθονοῦσα τόνδε τὸν λόγον ἐξηῦρεσ· ἀλλ΄ ἐγώ σε τιμωρήσομαι.  Νεανίας νὴ τὸν Δία τὸν σωτῆρα κεχάρισαί γέ μοι ὦ γλυκύτατον τὴν γραῦν ἀπαλλάξασά μου· ὥστ΄ ἀντὶ τούτων τῶν ἀγαθῶν εἰς ἑσπέραν μεγάλην ἀποδώσω καὶ παχεῖάν σοι χάριν.   Γραῦς Β αὕτη σὺ ποῖ τονδὶ παραβᾶσα τὸν νόμον ἕλκεισ, παρ΄ ἐμοὶ τῶν γραμμάτων εἰρηκότων πρότερον καθεύδειν αὐτόν;  Νεανίας οἴμοι δείλαιοσ. πόθεν ἐξέκυψας ὦ κάκιστ΄ ἀπολουμένη; τοῦτο γὰρ ἐκείνου τὸ κακὸν ἐξωλέστερον.  Γραῦς Β βάδιζε δεῦρο.  Νεανίας μηδαμῶς με περιίδῃς ἑλκόμενον ὑπὸ τῆσδ΄ ἀντιβολῶ σ΄.  Γραῦς Β ἀλλ΄ οὐκ ἐγώ, ἀλλ΄ ὁ νόμος ἕλκει σ΄.  Νεανίας οὐκ ἐμέ γ΄, ἀλλ΄ ἔμπουσά τις ἐξ αἵματος φλύκταιναν ἠμφιεσμένη.  Γραῦς Β ἕπου μαλακίων δεῦρ΄ ἀνύσας καὶ μὴ λάλει.  Νεανίας ἴθι νυν ἔασον εἰς ἄφοδον πρώτιστά με ἐλθόντα θαρρῆσαι πρὸς ἐμαυτόν· εἰ δὲ μή, αὐτοῦ τι δρῶντα πυρρὸν ὄψει μ΄ αὐτίκα ὑπὸ τοῦ δέουσ.  Γραῦς Β θάρρει, βάδιζ΄· ἔνδον χεσεῖ.  Νεανίας δέδοικα κἀγὼ μὴ πλέον γ΄ ἢ βούλομαι. ἀλλ΄ ἐγγυητάς σοι καταστήσω δύο ἀξιόχρεωσ.  Γραῦς Β μή μοι καθίστη.  Γραῦς Γ ποῖ σὺ ποῖ χωρεῖς μετὰ ταύτησ;  Νεανίας οὐκ ἔγωγ΄, ἀλλ΄ ἕλκομαι. ἀτὰρ ἥτις εἶ γε, πόλλ΄ ἀγαθὰ γένοιτό σοι, ὅτι μ΄ οὐπεριεῖδες ἐπιτριβέντ΄. ὦ ̔ηράκλεις ὦ Πᾶνες ὦ Κορύβαντες ὦ Διοσκόρω, τοῦτ΄ αὖ πολὺ τούτου τὸ κακὸν ἐξωλέστερον. ἀτὰρ τί τὸ πρᾶγμ΄ ἔστ΄ ἀντιβολῶ τουτί ποτε; πότερον πίθηκος ἀνάπλεως ψιμυθίου, ἢ γραῦς ἀνεστηκυῖα παρὰ τῶν πλειόνων;  Γραῦς Γ μὴ σκῶπτέ μ΄ ἀλλὰ δεῦρ΄ ἕπου.  Γραῦς Β δευρὶ μὲν οὖν.  Γραῦς Γ ὡς οὐκ ἀφήσω σ΄ οὐδέποτ΄.  Γραῦς Β οὐδὲ μὴν ἐγώ.  Νεανίας διασπάσεσθέ μ΄ ὦ κακῶς ἀπολούμεναι.  Γραῦς Β ἐμοὶ γὰρ ἀκολουθεῖν σ΄ ἔδει κατὰ τὸν νόμον.  Γραῦς Γ οὐκ ἢν ἑτέρα γε γραῦς ἔτ΄ αἰσχίων φανῇ.   Νεανίας ἢν οὖν ὑφ΄ ὑμῶν πρῶτον ἀπόλωμαι κακῶσ, φέρε πῶς ἐπ΄ ἐκείνην τὴν καλὴν ἀφίξομαι;  Γραῦς Γ αὐτὸς σκόπει σύ· τάδε δέ σοι ποιητέον.  Νεανίας ποτέρας προτέρας οὖν κατελάσας ἀπαλλαγῶ;  Γραῦς Β οὐκ οἶσθα; βαδιεῖ δεῦρ΄.  Νεανίας ἀφέτω νύν μ΄ αὑτηί.  Γραῦς Γ δευρὶ μὲν οὖν ἴθ΄ ὡς ἔμ΄.  Νεανίας ἢν ἡδί μ΄ ἀφῇ.  Γραῦς Β ἀλλ΄ οὐκ ἀφήσω μὰ Δία σ΄.  Γραῦς Γ οὐδὲ μὴν ἐγώ.  Νεανίας χαλεπαί γ΄ ἂν ἦστε γενόμεναι πορθμῆσ.  Γραῦς Β τιή;  Νεανίας ἕλκοντε τοὺς πλωτῆρας ἂν ἀπεκναίετε.  Γραῦς Β σιγῇ βάδιζε δεῦρο.  Γραῦς Γ μὰ Δί΄ ἀλλ΄ ὡς ἐμέ.  Νεανίας τουτὶ τὸ πρᾶγμα κατὰ τὸ Καννωνοῦ σαφῶς ψήφισμα, βινεῖν δεῖ με διαλελημμένον. πῶς οὖν δικωπεῖν ἀμφοτέρας δυνήσομαι;  Γραῦς Β καλῶσ, ἐπειδὰν καταφάγῃς βολβῶν χύτραν.  Νεανίας οἴμοι κακοδαίμων ἐγγὺς ἤδη τῆς θύρας ἑλκόμενός εἰμ΄.  Γραῦς Β ἀλλ΄ οὐδὲν ἔσται σοι πλέον. ξυνεσπεσοῦμαι γὰρ μετὰ σοῦ.  Νεανίας μὴ πρὸς θεῶν· ἑνὶ γὰρ ξυνέχεσθαι κρεῖττον ἢ δυοῖν κακοῖν.  Γραῦς Γ νὴ τὴν ̔εκάτην ἐάν τε βούλῃ γ΄ ἤν τέ μή.  Νεανίας ὦ τρισκακοδαίμων εἰ γυναῖκα δεῖ σαπρὰν βινεῖν ὅλην τὴν νύκτα καὶ τὴν ἡμέραν, κἄπειτ΄ ἐπειδὰν τῆσδ΄ ἀπαλλαγῶ, πάλιν φρύνην ἔχουσαν λήκυθον πρὸς ταῖς γνάθοισ. ἆρ΄ οὐ κακοδαίμων εἰμί; βαρυδαίμων μὲν οὖν νὴ τὸν Δία τὸν σωτῆρ΄ ἀνὴρ καὶ δυστυχήσ, ὅστις τοιούτοις θηρίοις συνείρξομαι. ὅμως δ΄ ἐάν τι πολλὰ πολλάκις πάθω ὑπὸ τοῖνδε τοῖν κασαλβάδοιν δεῦρ΄ ἐσπλέων, θάψαι μ΄ ἐπ΄ αὐτῷ τῷ στόματι τῆς ἐσβολῆσ, καὶ τήνδ΄ ἄνωθεν ἐπιπολῆς τοῦ σήματος ζῶσαν καταπιττώσαντες εἶτα τὼ πόδε μολυβδοχοήσαντες κύκλῳ περὶ τὰ σφυρὰ ἄνω ΄πιθεῖναι πρόφασιν ἀντὶ ληκύθου.    Θεραπαίνα ὦ μακάριος μὲν δῆμοσ, εὐδαίμων δ΄ ἐγώ, αὐτή τέ μοι δέσποινα μακαριωτάτη, ὑμεῖς θ΄ ὅσαι παρέστατ΄ ἐπὶ ταῖσιν θύραις οἱ γείτονές τε πάντες οἵ τε δημόται, ἐγώ τε πρὸς τούτοισιν ἡ διάκονοσ, ἥτις μεμύρισμαι τὴν κεφαλὴν μυρώμασιν, ἀγαθοῖσιν ὦ Ζεῦ· πολὺ δ΄ ὑπερπέπαικεν αὖ τούτων ἁπάντων τὰ Θάσι΄ ἀμφορείδια. ἐν τῇ κεφαλῇ γὰρ ἐμμένει πολὺν χρόνον· τὰ δ΄ ἄλλ΄ ἀπανθήσαντα πάντ΄ ἀπέπτετο· ὥστ΄ ἐστὶ πολὺ βέλτιστα, πολὺ δῆτ΄ ὦ θεοί. κέρασον ἄκρατον, εὐφρανεῖ τὴν νύχθ΄ ὅλην ἐκλεγομένας ὅ τι ἂν μάλιστ΄ ὀσμὴν ἔχῃ. ἀλλ΄ ὦ γυναῖκες φράσατέ μοι τὸν δεσπότην, τὸν ἄνδρ΄, ὅπου ΄στί, τῆς ἐμῆς κεκτημένησ.  Χορὸς αὐτοῦ μένουσ΄ ἡμῖν γ΄ ἂν ἐξευρεῖν δοκεῖσ.  Θεραπαίνα μάλισθ΄· ὁδὶ γὰρ ἐπὶ τὸ δεῖπνον ἔρχεται. ὦ δέσποτ΄ ὦ μακάριε καὶ τρισόλβιε.  Βλέπυρος ἐγώ;  Θεραπαίνα σὺ μέντοι νὴ Δί΄ ὥς γ΄ οὐδεὶς ἀνήρ. τίς γὰρ γένοιτ΄ ἂν μᾶλλον ὀλβιώτεροσ, ὅστις πολιτῶν πλεῖον ἢ τρισμυρίων ὄντων τὸ πλῆθος οὐ δεδείπνηκας μόνοσ;  Χορὸς εὐδαιμονικόν γ΄ ἄνθρωπον εἴρηκας σαφῶσ.  Θεραπαίνα ποῖ ποῖ βαδίζεισ;  Βλέπυρος ἐπὶ τὸ δεῖπνον ἔρχομαι.  Θεραπαίνα νὴ τὴν ̓αφροδίτην πολύ γ΄ ἁπάντων ὕστατοσ. ὅμως δ΄ ἐκέλευε συλλαβοῦσάν μ΄ ἡ γυνὴ ἄγειν σε καὶ τασδὶ μετὰ σοῦ τὰς μείρακασ. οἶνος δὲ Χῖός ἐστι περιλελειμμένος καὶ τἄλλ΄ ἀγαθά. πρὸς ταῦτα μὴ βραδύνετε, καὶ τῶν θεατῶν εἴ τις εὔνους τυγχάνει, καὶ τῶν κριτῶν εἰ μή τις ἑτέρωσε βλέπει, ἴτω μεθ΄ ἡμῶν· πάντα γὰρ παρέξομεν.  Βλέπυρος οὔκουν ἅπασι δῆτα γενναίως ἐρεῖς καὶ μὴ παραλείψεις μηδέν΄, ἀλλ΄ ἐλευθέρως καλεῖς γέροντα μειράκιον παιδίσκον; ὡς τὸ δεῖπνον αὐτοῖς ἐστ΄ ἐπεσκευασμένον ἁπαξάπασιν, ἢν ἀπίωσιν οἴκαδε. ἐγὼ δὲ πρὸς τὸ δεῖπνον ἤδη ΄πείξομαι· ἔχω δέ τοι καὶ δᾷδα ταυτηνὶ καλῶσ.  Χορὸστί δῆτα διατρίβεις ἔχων, ἀλλ΄ οὐκ ἄγεις τασδὶ λαβών; ἐν ὅσῳ δὲ καταβαίνεισ, ἐγὼ ἐπᾴσομαι μέλος τι μελλοδειπνικόν. σμικρὸν δ΄ ὑποθέσθαι τοῖς κριταῖσι βούλομαι.   Χορὸς τοῖς σοφοῖς μὲν τῶν σοφῶν μεμνημένοις κρίνειν ἐμέ, τοῖς γελῶσι δ΄ ἡδέως διὰ τὸν γέλων κρίνειν ἐμέ· σχεδὸν ἅπαντας οὖν κελεύω δηλαδὴ κρίνειν ἐμέ, μηδὲ τὸν κλῆρον γενέσθαι μηδὲν ἡμῖν αἴτιον, ὅτι προείληχ΄· ἀλλὰ πάντα ταῦτα χρὴ μεμνημένους μὴ ΄πιορκεῖν ἀλλὰ κρίνειν τοὺς χοροὺς ὀρθῶς ἀεί, μηδὲ ταῖς κακαῖς ἑταίραις τὸν τρόπον προσεικέναι, αἳ μόνον μνήμην ἔχουσι τῶν τελευταίων ἀεί.    Χορὸς ὦ ὦ ὥρα δή, <ὦ> φίλαι γυναῖκεσ, εἴπερ μέλλομεν τὸ χρῆμα δρᾶν, ἐπὶ τὸ δεῖπνον ὑπαποκινεῖν. κρητικῶς οὖν τὼ πόδε καὶ σὺ κίνει.  Βλέπυρος τοῦτο δρῶ.  Χορὸς καὶ τάσδε νῦν . . . . λαγαρὰς τοῖν σκελίσκοιν τὸν ῥυθμόν.   τάχα γὰρ ἔπεισι λοπαδοτεμαχοσελαχογαλεο- κρανιολειψανοδριμυποτριμματο- σιλφιοτυρομελιτοκατακεχυμενο- κιχλεπικοσσυφοφαττοπεριστερα- λεκτρυονοπτεκεφαλλιοκιγκλοπε- λειολαγῳοσιραιοβαφητραγα- νοπτερυγών· σὺ δὲ ταῦτ΄ ἀκροασάμενος ταχὺ καὶ ταχέως λαβὲ τρύβλιον· εἶτα λαβὼν κόνισαι λέκιθον, ἵν΄ ἐπιδειπνῇσ· ἀλλὰ λαιμάττουσί που. αἴρεσθ΄ ἄνω, ἰαὶ εὐαί. δειπνήσομεν, εὐοῖ εὐαί, εὐαί, ὡς ἐπὶ νίκῃ· εὐαί, εὐαί, εὐαί, εὐαί.